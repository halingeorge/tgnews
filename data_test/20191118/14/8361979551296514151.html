<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/normandska-zustrich-zayava-lavrova-novini-rosiji-50054223.html"/>
    <meta property="og:site_name" content="НВ"/>
    <meta property="article:published_time" content="2019-11-18T14:55:00+00:00"/>
    <meta property="og:title" content="Лавров: Умови для нормандської зустрічі «дозріли»"/>
    <meta property="og:description" content="Міністр закордонних справ Росії Сергій Лавров пояснив проведення зустрічі лідерів нормандської четвірки (Україна, Німеччина, Франція і РФ) тим, що умови для саміту «дозріли»."/>
  </head>
  <body>
    <article>
      <h1>Лавров: Умови для нормандської зустрічі «дозріли»</h1>
      <h2>Міністр закордонних справ Росії Сергій Лавров пояснив проведення зустрічі лідерів нормандської четвірки (Україна, Німеччина, Франція і РФ) тим, що умови для саміту «дозріли».</h2>
      <address>
        <time datetime="2019-11-18T14:55:00+00:00">18 Nov 2019, 14:55</time>
      </address>
      <p>Про це він заявив після того, як у Кремлі офіційно підтвердили участь президента РФ Володимира Путіна у зустрічі в Парижі 9 грудня.</p>
      <p>«Якщо всі чотири країни - учасниці нормандського формату готові зустрічатися 9 грудня, значить, умови дозріли», - цитує <a href="https://tass.ru/politika/7144719">ТАСС</a> заяву Лаврова.</p>
      <p>Очільник російської дипломатії заперечує, що Москва висувала умови для зустрічі. За його словами, російська сторона тільки домагалася виконання учасниками нормандського формату взятих на себе зобов'язань.</p>
      <p>«Ми домагалися, щоб учасники нормандського формату поважали свої власні рішення, які приймалися і в 2015 році, і в 2016 році, і які саботувалися режимом [екс-президента України Петра] Порошенка», - сказав Лавров.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatar_colors/000/008/780/original/742f324f9588f215cf6c852e7c69ae1a.png?stamp=1&amp;q=85"/>
      </figure>
      <p>Сергій Постоловський<br/>Нормандський формат: Зеленський проти всіх</p>
      <p>18 листопада прес-секретар президента РФ <a href="https://nv.ua/ukr/world/geopolitics/kreml-pidtverdiv-uchast-rf-v-normandskomu-samiti-novini-rosiji-50054136.html">Дмитро Пєсков підтвердив участь Росії в нормандському саміті.</a></p>
      <p>Зустріч лідерів України, Німеччини, Франції та Росії відбудеться 9 листопада в Парижі.</p>
      <p>РФ назвала умовою проведення нормандської зустрічі розведення сил і засобів на трьох ділянках на Донбасі.</p>
      <p>Українські військові і контрольовані Кремлем бойовики «ДНР/ЛНР» відійшли від лінії зіткнення в Станиці Луганській, Золотому, а також в Богданівці та Петрівському.</p>
    </article>
  </body>
</html>