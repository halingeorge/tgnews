<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/18/prokuratura-prosyt-areshtu-golovy-ukreksimbanku-z-alternatyvoyu-zastavy/"/>
    <meta property="og:site_name" content="Рубрика"/>
    <meta property="article:published_time" content="2019-11-18T14:10:58+00:00"/>
    <meta property="og:title" content="Прокуратура просить арешту голови Укрексімбанку з альтернативою застави"/>
    <meta property="og:description" content="Прокурор клопоче про запобіжний захід для голови Укрексімбанку (Київ) Олександра Гриценка у вигляді застави в розмірі 100 млн грн і взяття його під варту на 50 днів під час засідання у Печерському райсуді Києва. Як передає кореспондент агентства “Інтерфакс”, засідання щодо обрання запобіжного заходу розпочалося приблизно о 14:00 понеділка. 16 листопада співробітники Служби безпеки України […]"/>
  </head>
  <body>
    <article>
      <h1>Прокуратура просить арешту голови Укрексімбанку з альтернативою застави</h1>
      <address><time datetime="2019-11-18T14:10:58+00:00">18 Nov 2019, 14:10</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/06/155510-860x580-c-1.jpg"/>
      </figure>
      <p>
        <b>
          <b>Прокурор клопоче про запобіжний захід для голови Укрексімбанку (Київ) Олександра Гриценка у вигляді застави в розмірі 100 млн грн і взяття його під варту на 50 днів під час засідання у Печерському райсуді Києва.</b>
        </b>
      </p>
      <p>Як передає кореспондент агентства <a href="https://ua.interfax.com.ua/news/general/625303.html">“Інтерфакс”</a>, засідання щодо обрання запобіжного заходу розпочалося приблизно о 14:00 понеділка.</p>
      <p>16 листопада співробітники Служби безпеки України за дорученням ГПУ в рамках кримінального провадження за ознаками вчинення злочинів, передбачених ч. 1 ст. 255, ч. 5 ст. 191, ч. 3 ст. 209 затримали голову “Укрексімбанку” Олександра Гриценка.</p>
      <p>На думку адвоката Гриценка, затримання здійснено без постанови суду, з грубими порушеннями закону, за відсутності законних підстав.</p>
      <p>Гриценка було призначено на посаду голови правління “Укрексімбанку” в серпні 2014 року.</p>
    </article>
  </body>
</html>