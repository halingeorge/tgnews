<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134749-darba-su-popovichiumi-prisimines-langfordas-aptare-jausminga-savo-atleidima-is-spurs.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-18T14:55:00+00:00"/>
    <meta property="og:title" content="Darbą su Popovichiumi prisiminęs Langfordas aptarė jausmingą savo atleidimą iš „Spurs“"/>
    <meta property="og:description" content="Puikiai Europos krepšinio gerbėjams pažįstamas Keithas Langfordas prieš keliolika metų bandė praverti ir NBA dalis. 36-erių gynėjui tai pavyko padaryti. Tiesa, labai trumpam laikui. Langfordas San Antonijaus „Spurs“ gretose sužaidė vos dvejas rungtynes, tačiau darbo patirties su Greggu Popovichiumi jam pakako tiek, kad prisimins visą gyvenimą. „Jokiu būdu nesu „Spurs“ fanas, – „The Athletic“ sakė Langfordas. – Tačiau esant ..."/>
  </head>
  <body>
    <article>
      <h1>Darbą su Popovichiumi prisiminęs Langfordas aptarė jausmingą savo atleidimą iš „Spurs“</h1>
      <address>
        <time datetime="2019-11-18T14:55:00+00:00">18 Nov 2019, 14:55</time>
      </address>
      <p>Nuotr.: Basketnews.lt/D.Lukšta</p>
      <figure>
        <a href="https://www.basketnews.lt/paveikslelis-180815-any1000x1000.jpg">
          <img src="https://www.basketnews.lt/paveikslelis-180815-any630x500.jpg"/>
        </a>
      </figure>
      <p>Nuotr. Basketnews.lt/D.Lukšta</p>
      <p>Puikiai Europos krepšinio gerbėjams pažįstamas Keithas Langfordas prieš keliolika metų bandė praverti ir NBA dalis.</p>
      <p>36-erių gynėjui tai pavyko padaryti. Tiesa, labai trumpam laikui. Langfordas San Antonijaus „Spurs“ gretose sužaidė vos dvejas rungtynes, tačiau darbo patirties su Greggu Popovichiumi jam pakako tiek, kad prisimins visą gyvenimą.</p>
      <p>„Jokiu būdu nesu „Spurs“ fanas, – „The Athletic“ sakė Langfordas. – Tačiau esant reikalui ginčiau juos dantimis ir nagais, tarsi tikras fanas. Štai tokia ypatinga buvo mano patirtis.“</p>
      <p>Prisimindamas apie pirmąjį susitikimą su Popovichiumi, Langfordas teigė, kad jis buvo užkluptas itin netikėtai.</p>
      <p>„Tai buvo prieš pirmąsias mano rungtynes. Žaidžiau dukterinėje lygoje ir „Spurs“ mane pakvietė į pagrindinę komandą. Prieš pat rungtynes įėjau į rūbinę ir iš niekur nieko išdygo Popas. Buvome tik mes dviese ir jis manęs paklausė: „Kaip galvoji, ko iš tavęs tikiuosi šį vakarą?“</p>
      <p>Neturėjau, ką atsakyti, bandžiau ieškoti žodžių, tačiau jis visa tai nutraukė pasakydamas, kad būčiau savimi. Prisimenu viską lyg tai būtų įvykę ką tik. Buvau labai sužavėtas, nors iš tiesų tai atrodė, kaip itin paprastas ir daug pastangų nereikalaujantis elgesys“, – tęsė šiuo metu Atėnų AEK klube žaidžiantis gynėjas.</p>
      <p>Popovichius garsėja savo emocijomis bei retkarčiais nevengia jų slėpti, kuomet viską žaidėjams išlieja tiesiai į akis. Panaši situacija buvo nutikusi ir Langfordui.</p>
      <p>„Jis visada stengėsi, kad būčiau agresyvesnis. Vieną kartą prieš visą komandą jis išrėžė: „Keithai, baik žaisti taip lyg nežinotum, kad pateksi į komandą. Žaisk taip lyg būtum komandos dalis“, – sakė Langfordas.</p>
      <p>Vis tik Langfordas teigia, jog vienas geriausių bendradarbiavimo su Popu momentų buvo tuomet, kai strategas pranešė apie atsisveikinimą su žaidėju.</p>
      <p>„Tai buvo akimirka, kuri man yra itin svarbi ir būtent todėl apie Popovichių esu tokios geros nuomonės“, – teigė Langfordas.</p>
      <p>„Buvome Majamyje. Po rungtynių buvau kambaryje ir į duris pasibeldžia Popas. Pažiūrėjau pro durų akutę ir pagalvojau, ko Popui gali reikėti. Tuomet jis paprašė atsisėsti manęs ant šalia esančios kėdės, o pats prisėdo ant lovos.Tuomet jis prisiminė, kuomet atvykau į San Antonijų, kokį padariau progresą ir panašiai. </p>
      <p>Jis pasakė: „Manau, jog esi tikrai talentingas žaidėjas. Buvo porą dalykų, kurių, mano nuomone, tu nesupratai. Norėjau, kad būtum šiek tiek agresyvesnis. Pakalbėjau su kitais treneriais ir jie sutiko, kad būtum tas vyrukas, kuris tiktum komandai. Aš taip pat manau, jog tu nusipelnai būti NBA ir tikrai nenoriu to daryti (atleisti), bet norėjau tai padaryti kalbant akis į akį.“</p>
      <p>Atsistojau ir ištiesiau ranką, tačiau jis nenorėjo jos spausti. Jis mane apkabino bei priminė, kad nenustočiau dirbti“, – Langfordas.</p>
      <p>„Tik noriu priminti, kad iš komandų buvau atleistas ir anksčiau. Įprastai tai būna fizinio rengimo treneris ar mažai su komanda būnantis vyrukas. Tuomet jis paklausia, į kurią vietą reikia bilieto ir kur ruošiesi keliauti“, – savotišką kontrastą pateikė krepšininkas.</p>
      <h3>Šį sezoną metami dvitaškiai</h3>
      <figure>
        <img src="https://www.basketnews.lt/paveikslelis-107069-any100x100.jpg"/>
      </figure>
      <p>51% 33,2</p>
      <figure>
        <img src="https://www.basketnews.lt/paveikslelis-161333-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/59-nacionaline-krepsinio-asociacija/statistika.html">33,2</a></li>
        <li>Taiklumas: <a href="https://www.basketnews.lt/lygos/59-nacionaline-krepsinio-asociacija/statistika.html">51,0%</a></li>
        <li>Vieta lygoje: <a href="https://www.basketnews.lt/lygos/59-nacionaline-krepsinio-asociacija/statistika.html">1</a></li>
        <li>Geriausias pasiekimas: <a href="https://www.basketnews.lt/rungtynes/ziureti/83303-san-antonio-spurs-oklahoma-thunder.html">42</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/83317-san-antonio-spurs-boston-celtics.html">25</a></li>
        <li>Daugiausia pataiko: <a href="https://www.basketnews.lt/zaidejai/6728-demar-derozan.html">DeMar DeRozan</a></li>
      </ul>
      <h3>San Antonio Spurs / Tvarkaraštis</h3>
      <figure>
        <img src="https://www.basketnews.lt/paveikslelis-107042-tmlgs.jpg"/>
      </figure>
      <p>
        <a href="https://www.basketnews.lt/komandos/394-minnesota-timberwolves.html">Minnesota Timberwolves</a>
      </p>
      <figure>
        <img src="https://www.basketnews.lt/paveikslelis-107069-tmlgs.jpg"/>
      </figure>
      <p><a href="https://www.basketnews.lt/komandos/534-san-antonio-spurs.html">San Antonio Spurs</a> <a href="https://www.basketnews.lt/rungtynes/ziureti/83348-minnesota-timberwolves-san-antonio-spurs.html">129-114</a></p>
      <figure>
        <img src="https://www.basketnews.lt/paveikslelis-107063-tmlgs.jpg"/>
      </figure>
      <p>
        <a href="https://www.basketnews.lt/komandos/437-orlando-magic.html">Orlando Magic</a>
      </p>
      <figure>
        <img src="https://www.basketnews.lt/paveikslelis-107069-tmlgs.jpg"/>
      </figure>
      <p><a href="https://www.basketnews.lt/komandos/534-san-antonio-spurs.html">San Antonio Spurs</a> <a href="https://www.basketnews.lt/rungtynes/ziureti/83358-orlando-magic-san-antonio-spurs.html">111-109</a></p>
      <figure>
        <img src="https://www.basketnews.lt/paveikslelis-107069-tmlgs.jpg"/>
      </figure>
      <p>
        <a href="https://www.basketnews.lt/komandos/534-san-antonio-spurs.html">San Antonio Spurs</a>
      </p>
      <figure>
        <img src="https://www.basketnews.lt/paveikslelis-107054-tmlgs.jpg"/>
      </figure>
      <p><a href="https://www.basketnews.lt/komandos/467-portland-trail-blazers.html">Portland Trail Blazers</a> <a href="https://www.basketnews.lt/rungtynes/ziureti/83371-san-antonio-spurs-portland-trail-blazers.html">116-121</a></p>
      <figure>
        <img src="https://www.basketnews.lt/paveikslelis-107059-tmlgs.jpg"/>
      </figure>
      <p>
        <a href="https://www.basketnews.lt/komandos/137-dallas-mavericks.html">Dallas Mavericks</a>
      </p>
      <figure>
        <img src="https://www.basketnews.lt/paveikslelis-107069-tmlgs.jpg"/>
      </figure>
      <p><a href="https://www.basketnews.lt/komandos/534-san-antonio-spurs.html">San Antonio Spurs</a> <a href="https://www.basketnews.lt/rungtynes/ziureti/83384-dallas-mavericks-san-antonio-spurs.html">Antr.<br/>03:30</a></p>
      <figure>
        <img src="https://www.basketnews.lt/paveikslelis-107050-tmlgs.jpg"/>
      </figure>
      <p>
        <a href="https://www.basketnews.lt/komandos/720-washington-wizards.html">Washington Wizards</a>
      </p>
      <figure>
        <img src="https://www.basketnews.lt/paveikslelis-107069-tmlgs.jpg"/>
      </figure>
      <p><a href="https://www.basketnews.lt/komandos/534-san-antonio-spurs.html">San Antonio Spurs</a> <a href="https://www.basketnews.lt/rungtynes/ziureti/83393-washington-wizards-san-antonio-spurs.html">Ketv.<br/>02:00</a></p>
      <figure>
        <img src="https://www.basketnews.lt/paveikslelis-107052-tmlgs.jpg"/>
      </figure>
      <p>
        <a href="https://www.basketnews.lt/komandos/457-philadelphia-76ers.html">Philadelphia 76ers</a>
      </p>
      <figure>
        <img src="https://www.basketnews.lt/paveikslelis-107069-tmlgs.jpg"/>
      </figure>
      <p><a href="https://www.basketnews.lt/komandos/534-san-antonio-spurs.html">San Antonio Spurs</a> <a href="https://www.basketnews.lt/rungtynes/ziureti/83408-philadelphia-76ers-san-antonio-spurs.html">Šešt.<br/>03:00</a></p>
      <figure>
        <img src="https://www.basketnews.lt/paveikslelis-107061-tmlgs.jpg"/>
      </figure>
      <p>
        <a href="https://www.basketnews.lt/komandos/410-new-york-knicks.html">New York Knicks</a>
      </p>
      <figure>
        <img src="https://www.basketnews.lt/paveikslelis-107069-tmlgs.jpg"/>
      </figure>
      <p><a href="https://www.basketnews.lt/komandos/534-san-antonio-spurs.html">San Antonio Spurs</a> <a href="https://www.basketnews.lt/rungtynes/ziureti/83419-new-york-knicks-san-antonio-spurs.html">Sekm.<br/>02:30</a></p>
    </article>
  </body>
</html>