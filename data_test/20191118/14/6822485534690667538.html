<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827116.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T14:58:00+00:00"/>
    <meta property="og:title" content="گوجه ارزان می‌شود"/>
    <meta property="og:description" content="اصغر یاوری در گفت و گو با تسنیم، با اشاره به گرانی گوجه، اظهار داشت:‌ افزایش قیمت گوجه که به دلیل از بین رفتن مزارع در اثر بارندگی هفته‌های گذشته بوده، به زودی با برداشت گوجه بوشهر برطرف خواهد شد. اما قیمت سایر میوه و صیفی‌جات مورد نیاز مردم از جمله نارنگی، پرتقال، خیار، بادمجان، پیاز زرد، سیب‌زمینی بدون افزایش قیمت و تغییر در بازار عرضه می شود."/>
  </head>
  <body>
    <article>
      <h1>گوجه ارزان می‌شود</h1>
      <address>
        <time datetime="2019-11-18T14:58:00+00:00">18 Nov 2019, 14:58</time>
      </address>
      <p>عضو هیئت مدیره اتحادیه بارفروشان گفت: میزان ورودی میوه نسبت به تقاضا بیشتر بوده و قیمت گوجه نیز در اوایل آذر ماه متعادل و به زیر ۳ هزار تومان خواهد رسید.</p>
      <p>اصغر یاوری در گفت و گو با تسنیم، با اشاره به گرانی گوجه، اظهار داشت:‌ افزایش قیمت گوجه که به دلیل از بین رفتن مزارع در اثر بارندگی هفته‌های گذشته بوده، به زودی با برداشت گوجه بوشهر برطرف خواهد شد. اما قیمت سایر میوه و صیفی‌جات مورد نیاز مردم از جمله نارنگی، پرتقال، خیار، بادمجان، پیاز زرد، سیب‌زمینی بدون افزایش قیمت و تغییر در بازار عرضه می شود.</p>
      <p>وی با اشاره به اینکه برداشت گوجه بوشهر تازه شروع شده و از اوایل تا اواسط آذر ماه برداشت عمده و عرضه آن در بازار شروع می شود، گفت: با ورود گوجه بوشهر بازار کاملا متعادل و قیمت آن که در حال حاضر 5500 تومان در میدان عرضه می‌شود، به زیر 3 هزار تومان خواهد رسید. همچنین سطح کشت گوجه امسال افزایش داشته و وقتی گوجه جنوب وارد بازار شود، قیمت‌‌ها متناسب با تقاضا تنظیم می شود.</p>
      <p>عضو هیئت مدیره اتحادیه بارفروشان خاطر نشان کرد: امسال، سال فراوانی و آورد میوه است، بنابراین به اندازه نیاز مردم میوه وجود دارد و حتی نیاز به تنظیم بازار نیز نیست. زیرا اگر وضعیت به همین شکل باشد و ذخیره‌سازی انجام نشود قیمت‌ها افزایش نخواهد داشت.</p>
      <p>یاوری در مورد تداوم ثبات بازار و قیمت‌ها در شی عید، خاطر نشان کرد:‌ ستاد تنظیم بازار بنا به مصالح و برنامه‌هایی که سالانه برای ایام عید در نظر دارد، اقدام به ذخیره‌سازی کرده و این موضوع باعث افزایش قیمت می شود، اما اگر اجازه دهند بازار با همین روند پیش رودشب عیدمشکلی افزایش قیمتی‌نخواهیم داشت.</p>
      <p>وی در پایان با بیان اینکه مشکلی در حمل بار به میدان بزرگ وجود ندارد، تصریح کرد: بار ورودی به میدان بزرگ زیاد و نسبت به تقاضا بیشتر است و حتی به نوعی خریدار وجود ندارد.</p>
    </article>
  </body>
</html>