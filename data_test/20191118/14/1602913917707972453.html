<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/finantele-au-imprumutat-858-mil-lei-de-la-banci-intr-o-emisiune-de-obligatiuni-cu-dobanda-de-4-09-pe-an-andrei-radulescu-bt-ratele-de-dobanda-la-titluri-de-stat-continua-sa-creasca-18592269"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T14:50:02+00:00"/>
    <meta property="og:title" content="Finanţele au împrumutat 858 mil.lei de la bănci, într-o emisiune de obligaţiuni cu dobânda de 4,09% pe an. Andrei Rădulescu, BT: Ratele de dobândă la titluri de stat continuă să crească"/>
    <meta property="og:description" content="Ministerul Finanţelor a împrumutat astăzi 858 milioane de lei de la bănci, într-o emisiune de obligaţiuni în valoare de 500 milioane lei şi scadentă în 2024, la o dobândă de 4,09% pe an."/>
  </head>
  <body>
    <article>
      <h1>Finanţele au împrumutat 858 mil.lei de la bănci, într-o emisiune de obligaţiuni cu dobânda de 4,09% pe an. Andrei Rădulescu, BT: Ratele de dobândă la titluri de stat continuă să crească</h1>
      <address><time datetime="2019-11-18T14:50:02+00:00">18 Nov 2019, 14:50</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>Ministerul Finanţelor a împrumutat astăzi 858 milioane de lei de la bănci, într-o emisiune de obligaţiuni în valoare de 500 milioane lei şi scadentă în 2024, la o dobândă de 4,09% pe an.</p>
      <p>La licitaţie au participat şapte dealeri primari, valoarea totală a ofertei fiind de 1,46 miliarde lei, din care băncile au oferit în nume şi cont propriu  1,27 miliarde lei. Ofertele necompetitive s-au ridicat la 174 milioane lei. </p>
      <p>În final, suma totală adjudecată a fost de 858 milioane lei, băncile oferind 733 milioane lei. </p>
      <p>Randamentul până la maturitate aferent preţului mediu de adjudecare a fost de 4,09%. Rata cuponului a fost de 4,50%.</p>
      <p>În sfera pieţei titlurilor de stat ratele de dobândă au continuat să crească în cursul săptămânii trecute, pe scadenţa 10 ani cu patru puncte bază la 4,44%, cel mai ridicat nivel de la jumătatea lunii iulie, comentează Andrei Rădulescu, director Analiză Macroeconomică la Banca Transilvania</p>
      <p>Ministerul Finanţelor a programat pentru luna noiembrie licitaţii pe piaţa internă în volum de 4,1 mld. lei şi 200 mil. euro, după ce în octombrie statul s-a împrumutat 4,3 mld. lei, cu circa 340 mil. lei peste nivelul programat.</p>
    </article>
  </body>
</html>