<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640536/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D8%AC%D8%AF%DB%8C%D8%AF-%D8%B3%D8%B1%DB%8C%D9%84%D8%A7%D9%86%DA%A9%D8%A7-%D8%B3%D9%88%DA%AF%D9%86%D8%AF-%DB%8C%D8%A7%D8%AF-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T14:30:00+00:00"/>
    <meta property="og:title" content="رئیس جمهور جدید سریلانکا سوگند یاد کرد"/>
    <meta property="og:description" content="گوتابایا راجاپاکسه به عنوان رئیس جمهور جدید سریلانکا ادای سوگند کرد؛ او از اقلیتهای این کشور از جمله مسلمانها و اقلیت تامیل که از مخالفان او ...."/>
  </head>
  <body>
    <article>
      <h1>
        <a href="https://www.bultannews.com/fa/news/640536/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D8%AC%D8%AF%DB%8C%D8%AF-%D8%B3%D8%B1%DB%8C%D9%84%D8%A7%D9%86%DA%A9%D8%A7-%D8%B3%D9%88%DA%AF%D9%86%D8%AF-%DB%8C%D8%A7%D8%AF-%DA%A9%D8%B1%D8%AF">رئیس جمهور جدید سریلانکا سوگند یاد کرد</a>
      </h1>
      <h2>گوتابایا راجاپاکسه به عنوان رئیس جمهور جدید سریلانکا ادای سوگند کرد؛ او از اقلیتهای این کشور از جمله مسلمانها و اقلیت تامیل که از مخالفان او ....</h2>
      <address><time datetime="2019-11-18T14:30:00+00:00">18 Nov 2019, 14:30</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، گوتابایا راجاپاکسه، <b>وزیر دفاع اسبق سریلانکا</b> است که به خاطر تلاش‌هایش برای پایان دادن به جنگ داخلی طولانی مدت این کشور در چند سال پیش، شناخته شده است. او برادر ماهیندا راجاپاکسه، رئیس جمهور اسبق است و 10 سال پیش در دوران ریاست جمهوری برادرش، نظارت بر پیروزی ارتش بر جدایی‌طلبان تامیل را بر عهده داشت. او متعهد به نشان دادن یک رهبری قدرتمند برای تضمین امنیت در این کشور 22 میلیون نفری شد؛ کشوری که اکثر جمعیت آن را بوداییان تشکیل می‌دهند.</p>
      <p>او در جریان انتخابات ریاست جمهوری روز شنبه در سریلانکا توانست به راحتی پیروز شود اما گروه‌های اقلیت سریلانکا از بابت اتهامات سابقاً مطرح شده علیه وی از بابت نقض حقوق بشر نسبت به انتخاب او به ریاست جمهوری نگران و با آن مخالف بوده‌اند. نگرانی‌های این اقلیت‌ها به زمان جنگ داخلی بر می‌گردد.</p>
      <p>امروز جایانتا جایاسوریا، قاضی ارشد قوه قضائیه سریلانکا اداره کننده مراسم تحلیف راجاپاکسه در یکی از معابد بودایی مشهور این کشور در شمال سریلانکا بود.</p>
      <p>راجاپاکسه در سخنرانی امروز دوشنبه خود متعهد شد به اینکه امنیت ملی را در اولویت قرار دهد و سیاست خارجی بی طرف داشته باشد.</p>
    </article>
  </body>
</html>