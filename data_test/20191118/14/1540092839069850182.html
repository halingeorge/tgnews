<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/197775/tsavoysogloy-exoyme-lavei-metra-gia-tin-prostasia-ton-dikaiomaton-mas-stin-anatoliki-mesogeio"/>
    <meta property="og:site_name" content="CNN.gr"/>
    <meta property="article:published_time" content="2019-11-18T14:46:22+00:00"/>
    <meta property="og:title" content="Τσαβούσογλου: Έχουμε λάβει μέτρα για την προστασία των δικαιωμάτων μας στην ανατολική Μεσόγειο"/>
    <meta property="og:description" content="«Η Τουρκία η οποία διαθέτει την μεγαλύτερη ακτογραμμή στην ανατολική Μεσόγειο, έχει νόμιμα δικαιώματα και συμφέροντα στις θαλάσσιες περιοχές που βρίσκονται..."/>
  </head>
  <body>
    <article>
      <h1>Τσαβούσογλου: Έχουμε λάβει μέτρα για την προστασία των δικαιωμάτων μας στην ανατολική Μεσόγειο</h1>
      <h2>«Η Τουρκία η οποία διαθέτει την μεγαλύτερη ακτογραμμή στην ανατολική Μεσόγειο, έχει νόμιμα δικαιώματα και συμφέροντα στις θαλάσσιες περιοχές που βρίσκονται δυτικά και βορείως της Κύπρου», δήλωσε ο Τούρκος υπουργός Εξωτερικών Μεβλούτ Τσαβούσογλου κατά την ομιλία του στην Επιτροπή Προϋπολογισμού της τουρκικής εθνοσυνέλευσης.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 16:46 , 18 November 2019</p>
      <p><b>«</b>Η χώρα μας έχει λάβει τα <b>απαραίτητα μέτρα για την προστασία τους</b> και <b>θα συνεχίσει να τα λαμβάνει»</b>, σημείωσε.</p>
      <p>Ο Τούρκος ΥΠΕΞ είπε ότι<b> διατηρούν ανοιχτή την πόρτα του διαλόγου με την Ελλάδα</b>, αλλά στο θέμα της <b>Κύπρου</b> δεν σκέφτεται η Τουρκία να καθίσει στο τραπέζι υπό τους <b>υφιστάμενους όρους</b>.</p>
      <p>«Θέλω στην παρουσία σας να δηλώσω ότι στο θέμα της εθνικής υπόθεσης της Κύπρου<b> δεν θα καθίσουμε ξανά στο τραπέζι των διαπραγματεύσεων </b>μόνο για χάρη των διαπραγματεύσεων. Θέτουμε υπόψιν των συνομιλητών μας ότι αν ξεκινήσει μια νέα διαδικασία πρέπει προηγουμένως<b> να αρθούν όλες οι ασάφειες σχετικά με την πολιτική ισότητα των δύο πλευρών</b>», ανέφερε, σύμφωνα με το ΚΥΠΕ.</p>
      <p>Για την Ευρωπαϊκή Ένωση, ο Τούρκος ΥΠΕΞ είπε ότι παρά τα προβλήματα με την ΕΕ, η Άγκυρα βλέπει την ενταξιακή της διαδικασία ως στρατηγικό στόχο.</p>
      <p> </p>
      <blockquote>«Ωστόσο η στάση που τηρεί η ΕΕ έναντι της χώρας μας είναι άδικη και απαράδεκτη. Η ΕΕ δεν έχει κάνει βήματα τα οποία να ξεπερνούν την κρίση εμπιστοσύνης που δημιουργήθηκε μεταξύ μας μετά το πραξικόπημα της 15ης Ιουλίου. Επιπλέον, δίνοντας κύρος στους αβάσιμους ισχυρισμούς της τρομοκρατικής οργάνωσης και των υποστηρικτών της, έχει δημιουργηθεί ένα αρνητικό κλίμα σε σχέση με την Επιχείρηση Πηγή Ειρήνης. Η ΕΕ όχι μόνο δεν παρακολουθεί όπως πρέπει τις σημαντικές εξελίξεις στο περιφερειακό και διεθνές πεδίο αλλά ούτε και αξιολογεί τις αιτίες και τα αποτελέσματά τους με αντικειμενικό και συνολικό τρόπο. Το τελευταίο παράδειγμα το είδαμε στις απερίσκεπτες αποφάσεις που λήφθηκαν για την Αλβανία και την Βόρεια Μακεδονία στα Βαλκάνια», σημείωσε.</blockquote>
      <p>Ο Μεβλούτ Τσαβούσογλου είπε ότι διατηρούν την πεποίθησή τους ότι στην περίπτωση που η ΕΕ αντιληφθεί τα λάθη που έπραξε και δει την αξία που θα προσθέσει η ένταξη της Τουρκίας στην Ένωση<b>, θα δημιουργηθούν ωφέλιμες σχέσεις και για τις δύο πλευρές και θα δημιουργηθεί ξανά εμπιστοσύνη.</b> «Σε αυτό το πλαίσιο δίνουμε σημασία ειδικά στην επικαιροποίηση της τελωνειακής ένωσης και την ελευθεροποίηση της βίζας», κατέληξε.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/197653/paylopoylos-h-toyrkia-na-egkataleipsei-tin-taktiki-tis-vanaysis-paraxaraxis-tis-alitheias">Παυλόπουλος: Η Τουρκία να εγκαταλείψει την τακτική της βάναυσης παραχάραξης της αλήθειας</a>
        </li>
        <li>
          <a href="https://www.cnn.gr/news/kosmos/story/197595/anevazei-toys-tonoys-i-toyrkia-me-nea-eisvoli-stin-kypro-apeilei-o-akar">Ανεβάζει τους τόνους η Τουρκία: Με νέα εισβολή στην Κύπρο απειλεί ο Ακάρ</a>
        </li>
        <li>
          <a href="https://www.cnn.gr/news/kosmos/story/197520/agkyra-den-ypoxoroyme-stoys-s-400-stin-toyrkia-o-poytin-ton-ianoyario">Άγκυρα: «Δεν υποχωρούμε στους S-400» - Στην Τουρκία ο Πούτιν τον Ιανουάριο</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/13831/mevloyt-tsavoysogloy">ΜΕΒΛΟΥΤ ΤΣΑΒΟΥΣΟΓΛΟΥ</a>
        </li>
        <li>
          <a href="https://www.cnn.gr/eidhseis/tag/629/toyrkia">ΤΟΥΡΚΙΑ</a>
        </li>
        <li>
          <a href="https://www.cnn.gr/eidhseis/tag/14366/anatoliki-mesogeios">ΑΝΑΤΟΛΙΚΗ ΜΕΣΟΓΕΙΟΣ</a>
        </li>
        <li>
          <a href="https://www.cnn.gr/eidhseis/tag/26/kypriako">ΚΥΠΡΙΑΚΟ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/18/197751/snapshot/2397869.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197746/snapshot/21906627.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197761/snapshot/2718252.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197750/snapshot/BeFunky-collage-3.jpg"/>
      </figure>
    </article>
  </body>
</html>