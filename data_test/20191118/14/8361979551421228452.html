<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/viyskova-prokuratura-uviyde-do-skladu-gpu-chumak-novini-ukrajini-50054208.html"/>
    <meta property="og:site_name" content="НВ"/>
    <meta property="article:published_time" content="2019-11-18T14:21:00+00:00"/>
    <meta property="og:title" content="Військова прокуратура увійде до складу ГПУ — Чумак"/>
    <meta property="og:description" content="Військових прокурорів почали виводити з-під підпорядкування Міноборони, повідомив головний військовий прокурор -заступник генпрокурора Віктор Чумак."/>
  </head>
  <body>
    <article>
      <h1>Військова прокуратура увійде до складу ГПУ — Чумак</h1>
      <h2>Військових прокурорів почали виводити з-під підпорядкування Міноборони, повідомив головний військовий прокурор -заступник генпрокурора Віктор Чумак.</h2>
      <address>
        <time datetime="2019-11-18T14:21:00+00:00">18 Nov 2019, 14:21</time>
      </address>
      <p>«Ці люди будуть цивільними і повністю перейдуть в підпорядкування генеральному прокурору. Військова прокуратура буде входити до складу Генпрокуратури, а не Міноборони. Всі види забезпечення прокурори теж будуть отримувати тут, за місцем роботи. А не так, як раніше: Міноборони їх забезпечувало, а прокурори його контролювали, що породжувало прямий конфлікт інтересів», - сказав він в інтерв'ю <a href="https://armyinform.com.ua/2019/11/vijskovi-prokurory-perebuvaly-na-zabezpechenni-minoborony-i-vodnochas-kontrolyuvaly-jogo-shho-porodzhuvalo-konflikt-interesiv-tak-bilshe-ne-bude-viktor-chumak/">Армія.Inform</a>.</p>
      <p>За словами Чумака, процес переходу займе досить тривалий час.</p>
      <p>«Дедлайном стануть відповідні накази генпрокурора про ліквідацію спочатку Головної військової прокуратури і створення Головної спеціалізованої прокуратури, а потім - про ліквідацію прокуратур регіонів та створення на їх рівні спецпрокуратур», - пояснив військовий прокурор.</p>
      <p>Він додав, що завершиться процес формуванням спеціалізованих прокуратур гарнізонів.</p>
      <p>«Причому ми проаналізуємо, де в них є потреба, а де - ні», - резюмував Чумак.</p>
      <p>Нагадаємо, генпрокурор Руслан Рябошапка призначив на посаду свого заступника - головного військового прокурора колишнього депутата <a href="https://nv.ua/tags/%D0%B2%D0%B8%D0%BA%D1%82%D0%BE%D1%80+%D1%87%D1%83%D0%BC%D0%B0%D0%BA.html">Віктора Чумака</a>.</p>
    </article>
  </body>
</html>