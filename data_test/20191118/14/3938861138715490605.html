<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_zamist-manaforta-u-chornij-buhgalteriyi-rozpisavsya-chinnij-nardep-lucenko/938671"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T14:05:00+00:00"/>
    <meta property="og:title" content="Замість Манафорта у &quot;чорній бухгалтерії&quot; розписався чинний нардеп — Луценко"/>
    <meta property="og:description" content="Навпроти прізвища американського політтехнолога Пола Манафорта у &quot;чорній бухгалтерії&quot; Партії регіонів стоїть підпис чинного народного депутата. Про це в інтерв'ю &quot;Українській правді&quot; заявив екс-генпрокурор Юрій Луценко. Імені нардепа він не уточнив. &amp;ndash; Якого? &amp;mdash; ..."/>
  </head>
  <body>
    <article>
      <h1>Замість Манафорта у "чорній бухгалтерії" розписався чинний нардеп — Луценко</h1>
      <address><time datetime="2019-11-18T14:05:00+00:00">18 Nov 2019, 14:05</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938671_w_300.jpg?v=0"/>
        <figcaption>Прізвище нардепа Луценко не назвав. ФОТО: "Дзеркало тижня"</figcaption>
      </figure>
      <p>Навпроти прізвища американського політтехнолога <b>Пола Манафорта</b> у "чорній бухгалтерії" Партії регіонів стоїть підпис чинного народного депутата.</p>
      <p>Про це в інтерв'ю "<a href="https://www.pravda.com.ua/articles/2019/11/18/7232239/">Українській правді</a>" заявив екс-генпрокурор <b>Юрій Луценко</b>.</p>
      <p>Імені нардепа він не уточнив.</p>
      <p>– Якого? — Запитав журналіст.</p>
      <p>– Не скажу, — відповів Луценко.</p>
      <p>– Цей нардеп у фракції ОПЗЖ ("Опозиційна платформа — За життя" — <a href="https://gazeta.ua/">Gazeta.ua</a>)?</p>
      <p>– Я вам сказав те, що можу сказати. Але було відомо, що підпис там точно не Манафорта. Тим не менше, Ситник (голова НАБУ — <a href="https://gazeta.ua/">Gazeta.ua</a>) це зробив (повідомив, що прізвище Манафорта є в "чорній бухгалтерії", попри заборону керівника САП <b>Назара Холодницького</b>— <a href="https://gazeta.ua/">Gazeta.ua</a>).</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_ulichka-dyakuyu-sam-spravlyusya-lucenko-rozpoviv-pro-timoshenko-ta-dzhuliani/938631"/>
      </related>
      <p>Ситник повідомив американським журналістам про наявність прізвища Манафорта, аби "допомогти <b>Гілларі" Клінтон,</b> яка у 2016 році балотувалася на президентку США і конкурувала з <b>Дональдом Трампом</b> — заявив Луценко нібито зі слів Холодницького.</p>
      <p>Імовірно, ідеться про те, що наявність прізвища Манафорта у "бухгалтерії" Партії регіонів могла нашкодити репутації Трампа. Адже Манафорт на той час був головою його виборчого штабу. У серпні 2016 він пішов зі штабу.</p>
    </article>
  </body>
</html>