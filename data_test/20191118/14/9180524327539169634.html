<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/nokia_tv.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-18T14:08:00+00:00"/>
    <meta property="og:title" content="A Nokia márka visszatér a tévépiacra"/>
    <meta property="og:description" content="Android TV rendszer fut majd az 55 hüvelykes modellen."/>
  </head>
  <body>
    <article>
      <h1>A Nokia márka visszatér a tévépiacra</h1>
      <address><time datetime="2019-11-18T14:08:00+00:00">18 Nov 2019, 14:08</time> by <a rel="author" href="https://prohardver.hu/tag/elefant_2.html" target="_blank">elefant</a></address>
      <h3>Hi﻿r﻿det﻿és﻿</h3>
      <figure>
        <a href="https://track.adform.net/C/?bn=33708157;C=0">
          <img src="https://track.adform.net/adfserve/?bn=33708157;srctype=4;ord=[timestamp]"/>
        </a>
      </figure>
      <p>Az idősebbek még emlékezhetnek az ITT Nokia tévékre, amelyek Magyarországon is komoly népszerűségnek örvendtek a rendszerváltás környékén. Később a Nokia a telekommunikáció felé fordult, de a hírek szerint a márka most visszatérhet a televíziós piacra.</p>
      <p>Igaz némi trükközés van a dologban, hiszen mindez az indiai Flipkart nevű webáruháznak köszönhető, akik megállapodtak a Nokiával az együttműködésről. Ez a gyakorlatban azt jelenti, hogy egyszerűen megvették a névhasználati jogot, és egy harmadik féllel legyártatják a kész modelleket, amelyre egy Nokia feliratot ragasztanak.</p>
      <p>Ezek után nem is meglepő, hogy az új "Nokia tv" elsőként Indiában vásárolható majd meg. A modellről annyit tudni, hogy 55 hüvelykes 4K felbontású panel kerül bele, és Android TV okostévé rendszerrel látják el. A készülék a tervek szerint december elején kerül forgalomba, egyelőre még ismeretlen áron.</p>
    </article>
  </body>
</html>