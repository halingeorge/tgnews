<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191118-litsenzij-ne-bude-v-ukrayini-mozhut-sprostyty-reyestratsiyu-taksi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T14:16:52+00:00"/>
    <meta property="og:title" content="Ліцензій не буде: в Україні можуть спростити реєстрацію таксі"/>
    <meta property="og:description" content="Мінінфраструктури розробило законопроект, який передбачає спрощення процедури отримання дозволу на здійснення діяльності з перевезення пасажирів на таксі."/>
  </head>
  <body>
    <article>
      <h1>Ліцензій не буде: в Україні можуть спростити реєстрацію таксі</h1>
      <address>
        <time datetime="2019-11-18T14:16:52+00:00">18 Nov 2019, 14:16</time>
      </address>
      <p>Мінінфраструктури розробило законопроект, який передбачає спрощення процедури отримання дозволу на здійснення діяльності з перевезення пасажирів на таксі.</p>
      <p>Спірні моменти законопроекту щодо врегулювання діяльності з надання послуг перевезення пасажирів на таксі та легковими автомобілями на замовлення обговорили з представниками ринку.</p>
      <p>Цим документом, зокрема, пропонується спростити процес отримання права на здійснення діяльності таксі, замінивши ліцензії на повідомлення.</p>
      <p>
        <b>Читайте:</b>
        <a href="https://fakty.com.ua/ua/ukraine/20191024-vodijski-prava-v-smartfoni-yak-i-koly-mozhna-otrymaty/"> Водійські права в смартфоні: як і коли можна отримати</a>
      </p>
      <p>При цьому контроль над діяльністю таксі може отримати Укртрансбезпека.</p>
      <p>Спірними в законопроекті залишаються питання обов’язкового страхування пасажирів, запровадження відповідальності диспетчерських служб і нагляд/контроль над ними, а також вимога до водіїв підтвердити своє психіатричне здоров’я, відсутність наркозалежності та непричетність до злочинів.</p>
      <p>Нагадаємо, що 29 жовтня Верховна Рада ухвалила у першому читанні та в цілому закон <a href="https://fakty.com.ua/ua/lifestyle/auto/20191029-rada-vvela-shtrafy-za-perevezennya-ditej-v-mashyni-bez-avtokrisla/">щодо введення штрафів за перевезення дітей без дитячого автокрісла,</a> стосується він і таксі.</p>
    </article>
  </body>
</html>