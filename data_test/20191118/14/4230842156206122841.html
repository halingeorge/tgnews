<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/auto/20191118-de-kupyty-vzhyvane-avto-v-ukrayini-4-osnovni-varianty/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T14:35:55+00:00"/>
    <meta property="og:title" content="Де купити вживане авто в Україні: 4 основні варіанти"/>
    <meta property="og:description" content="Якщо порівняти з минулим роком, українці майже вп’ятеро частіше почали купувати старі автомобілі. Якщо шукаєте, де купити вживане авто в Україні, пропонуємо ознайомитися з можливими варіантами."/>
  </head>
  <body>
    <article>
      <h1>Де купити вживане авто в Україні: 4 основні варіанти</h1>
      <address>
        <time datetime="2019-11-18T14:35:55+00:00">18 Nov 2019, 14:35</time>
      </address>
      <p>Якщо порівняти з минулим роком, українці майже вп’ятеро частіше почали купувати старі автомобілі. Якщо шукаєте, де купити вживане авто в Україні, пропонуємо ознайомитися з можливими варіантами.</p>
      <p>Варіантів, де придбати старий автомобіль, може бути кілька. Серед них варто виділити такі:</p>
      <h3>У знайомих</h3>
      <p>Практично <b>немає шансів</b> <b>нарватися на технічний і юридичний обман</b>, коли купуєш авто у знайомої людини. Однак вкрай мала ймовірність того, що продаватиметься та марка, яка вас цікавить. Головний мінус цього варіанту – обмежений вибір.</p>
      <h3>На автобазарі</h3>
      <p>З появою інтернету популярність автобазарів почала стрімко падати. Однак <b>через можливість добре збити ціну</b> вони продовжують існувати. Автовласники готові знизити “ринкову” ціну через велику конкуренцію.</p>
      <p>Зазвичай на авторинках торгують чоловіки за 40 років, які невпевнено себе почувають в інтернеті, однак про машини знають все. Тому якщо хочете “збити” ціну, аргументуйте це логічними аргументами. Якщо помітили обвіс із пластику, розрізану шестерню або надмірний тюнінг – сміливо починайте торгуватися.</p>
      <p><b>На авторинках поширене шахрайство</b>, тому що покупці часто приїжджають з грошима. Схема проста: відстежуються новоприбулі автомобілі і, щойно пасажири йдуть, розбивається скло і витягується барсетка. Рекомендуємо не брати з собою велику суму і всі цінні речі тримати з собою.</p>
      <p><b>Читайте:</b> <a href="https://fakty.com.ua/ua/lifestyle/auto/20191106-v-ukrayini-masovo-reyestruyut-vzhyvani-avto-5-najpopulyarnishyh-marok/">Купити б/в авто: 10 реальних порад, які застрахують від обману</a></p>
      <h3>В автосалонах</h3>
      <p>Це непоганий варіант для тих, хто шукає, де купити вживане авто. Особливо для <b>100% впевненості в чистоті оформлення угоди</b>. Так ви вбережете себе від історій з арештами, викраденнями і кредитними заборгованостями.</p>
      <p>Основний мінус цього способу – компанія-посередник бере комісійний відсоток за свою роботу. Також є ймовірність потрапити на недосконалий засіб в технічному плані, однак цього можна уникнути, якщо приїхати на зустріч з хорошим фахівцем.</p>
      <h3>На дошках оголошень і спеціалізованих сайтах</h3>
      <p>Цікаві пропозиції про продаж вживаних автомобілів можна знайти <b>на різних дошках оголошень: OLX, Besplatka, Авторіа, RST.UA тощо</b>. Найголовніше – не потрапити на посередника. В їхніх оголошеннях часто немає інформації про минулу експлуатацію, вказані тільки сухі характеристики або гарний текст з “водою”.</p>
      <p>Нагадаємо, в Україні <a href="https://fakty.com.ua/ua/lifestyle/auto/20191106-v-ukrayini-masovo-reyestruyut-vzhyvani-avto-5-najpopulyarnishyh-marok/">збільшилася кількість реєстрації вживаних легкових автомобілів</a>. У жовтні 2019 українці зареєстрували 27 тис. вживаних авто, що на 2,3 рази більше, ніж у 2018 році.</p>
    </article>
  </body>
</html>