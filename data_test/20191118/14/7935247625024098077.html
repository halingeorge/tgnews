<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/protestoculara-polis-kusatmasi-215479h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T14:52:56+00:00"/>
    <meta property="og:title" content="Protestoculara polis kuşatması "/>
    <meta property="og:description" content="Hong Kong'da zanlıların Çin'e iadesine karşı patlak veren ve polis şiddetine karşı yayılan protestolarda gerilim giderek yükseliyor. "/>
  </head>
  <body>
    <article>
      <h1>Protestoculara polis kuşatması </h1>
      <h2>Hong Kong'da zanlıların Çin'e iadesine karşı patlak veren ve polis şiddetine karşı yayılan protestolarda gerilim giderek yükseliyor. </h2>
      <address>
        <time datetime="2019-11-18T14:52:56+00:00">18 Nov 2019, 14:52</time>
      </address>
      <p>Polis, yaklaşık bir haftadır öğrencilerin işgali altındaki Politeknik Üniversitesi'ni kuşattı. İçeride yaklaşık 800 eylemcinin bulunduğu belirtilirken, kampüsten çıkmaya çalışanlara göz yaşartıcı gaz sıkıldı. Gözyaşartıcı gazdan hastalanan çok sayıda kişinin polis saflarını yararak kampüsü terk etmeye çalıştığı ancak bazıları tutuklanırken bazılarının gazdan kaçarak tekrar içeri girmek zorunda kaldığı, polisin plastik mermi kullandığı da belirtildi.  Öğrenci birliği, üç kişinin gözünden yaralandığını, tomalardan sıkılan tazyikli suyla vurulan 40 kişinin ise hipotermi olduğunu söyleyerek tıbbı yardım ihtiyacına dikkat çekti.</p>
      <p>Hong Özerk Yönetimi'nin bağlı olduğu Çin ise polis şiddetini savundu. Çin Dışişleri Sözcüsü Geng Shuang “Hiç kimse Çin'in, Hong Kong'un istikrarını güvence altına alma isteğini küçümsememeli” dedi.</p>
    </article>
  </body>
</html>