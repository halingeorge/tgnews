<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/partulnih-yaki-naprikinci-grudnya-2018-roku-skoyili-rozbiyniy-napad-na-perehozhogo-mozhut"/>
    <meta property="og:site_name" content="Кременчугская газета"/>
    <meta property="article:published_time" content="2019-11-18T14:30:00+00:00"/>
    <meta property="og:title" content="Партульних, які наприкінці грудня 2018 року скоїли розбійний напад на перехожого, можуть звільнити з СІЗО"/>
    <meta property="og:description" content="Причина - один із суддів, який входить у колегію, прооперований і може не прибути на засідання, де розглядатиметься справа про продовження терміну перебування під вартою екс-поліцейських."/>
  </head>
  <body>
    <article>
      <h1>Партульних, які наприкінці грудня 2018 року скоїли розбійний напад на перехожого, можуть звільнити з СІЗО</h1>
      <address>
        <time datetime="2019-11-18T14:30:00+00:00">18 Nov 2019, 14:30</time>
      </address>
      <p>
        <b>Причина - один із суддів, який входить у колегію, прооперований і може не прибути на засідання, де розглядатиметься справа про продовження терміну перебування під вартою екс-поліцейських.</b>
      </p>
      <p>19 листопада о 10.00 в Крюківському райсуді Кременчука має продовжитися слухання справи щодо патрульних, які наприкінці грудня 2018 року <a href="https://dbr.gov.ua/news/slidchi-dbr-zatrimali-chotirokh-policeyskikh-kotri-vchinili-rozbiyniy-napad">скоїли розбійний</a> напад на перехожого. Цього дня суд має розглянути справу про продовження терміну перебування під вартою трьох екс-поліцейських (четвертого суд не арештував раніше).</p>
      <p>Проте як сьогодні стало відомо «Кременчуцькій газеті» у суді, суддя Сергій Сьоря, який входить у колегію, що розглядає справу, прооперований і може не прибути на засідання.</p>
      <p>У такому випадку у слуханнях мав би приймати участь інший - запасний суддя, але поки такий не визначений.</p>
      <p>Якщо засідання колегії суду не відбудеться до 22 листопада, то патрульні мають бути відпущені з СІЗО.</p>
      <p>Нагадаємо, у ході досудового розслідування слідчі Державного бюро розслідувань встановили, що 27 грудня 2018 року, близько 1 години ночі, двоє співробітників патрульної поліції, які на той час перебували поза службою, у результаті конфлікту завдали чоловіку численні удари в область голови та тулуба.</p>
      <p>У подальшому, до місця події на службовому автомобілі приїхали ще двоє інспекторів батальйону патрульної поліції Кременчука, які перебували на чергуванні. Побачивши протиправні дії своїх колег, поліцейські правопорушення не припинили, а навпаки, долучилися до вчинення злочину.</p>
      <p>Застосовуючи силу, четверо правоохоронців помістили чоловіка до службового автомобіля. Поліцейські заволоділи майном постраждалого: наручним годинником, мобільним телефоном та гаманцем, в якому було 950 євро, 150 польських злотих та 700 гривень. Після цього побитого чоловіка висадили із автомобіля на виїзді з Кременчука, а викрадене майно розділили між собою.</p>
      <p>У результаті таких дій, потерпілий, згідно висновків судово-медичної експертизи, отримав тяжкі тілесні ушкодження.</p>
      <p>Четверо правоохоронців обґрунтовано підозрюються у перевищенні влади працівниками правоохоронного органу, що супроводжувалось насильством (ч. 2 ст. 365 Кримінального кодексу України). Крім того, дії трьох із них слідчі перекваліфікували зі статті «розбій» на більш тяжку статтю – розбійний напад, вчинений організованою групою, поєднаний із заподіянням тяжких тілесних ушкоджень (ч. 4. ст. 187 Кримінального кодексу України).</p>
      <p>Нагадаємо, <b><a href="https://kg.ua/news/sud-57">ще на два місяці: трьох кременчуцьких поліцейських, які побили перехожого, залишили під вартою, ще одного – під домашнім арештом</a>.</b></p>
      <p> <a href="https://kg.ua/news/ne-vsi-kremenchucki-policeyski-yaki-pobili-ta-pograbuvali-perehozhogo-viznayut-svoyu-vinu"><b>Не всі кременчуцькі поліцейські, які побили та пограбували перехожого, визнають свою вину.</b></a></p>
      <p>Нагадаємо, <a href="https://kg.ua/news/kremenchuckim-policeyskim-yaki-u-grudni-minulogo-roku-pobili-ta-pograbuvali-perehozhogo"><b>кременчуцьким поліцейським, які у грудні минулого року побили та пограбували перехожого, загрожує до 15 років в’язниці.</b></a></p>
      <p>
        <b>
          <a href="https://kg.ua/news/ostavit-pod-strazhey-treh-policeyskih-kotorye-v-dekabre-zverski-pobili-kremenchuzhanina">Залишити під вартою: трьох поліцейських, які в грудні по-звірячому побили кременчужанина залишили в СІЗО, а четвертого - під домашнім арештом.</a>
        </b>
      </p>
      <p>Нагадаємо, в дежрбюро <b><a href="https://kg.ua/news/v-gosbyuro-rassledovaniy-nazvali-sroki-peredachi-v-sud-dela-po-4-kremenchugskim-policeyskim">розслідувань назвали терміни передачі до суду справи по 4 кременчуцьким поліцейським, які вивезли за місто і пограбували чоловіка.</a></b></p>
      <p>Це просто шок: <b><a href="https://kg.ua/news/ce-prosto-shok-kremenchucki-patrulni-vchinili-rozbiy-i-diyali-mov-profesiyni-kati">кременчуцькі патрульні вчинили розбій і «діяли мов професійні кати». Подробиці справи.</a></b></p>
      <p> </p>
      <p> </p>
      <p>Олег Булашев</p>
    </article>
  </body>
</html>