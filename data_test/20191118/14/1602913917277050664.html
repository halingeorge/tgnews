<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-hi-tech/bottegaverde-ro-anul-acesta-de-black-friday-mizam-pe-vanzari-mai-mari-cu-40-fata-de-2018-18592182"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T14:08:18+00:00"/>
    <meta property="og:title" content="Bottegaverde.ro: Anul acesta de Black Friday mizăm pe vânzări mai mari cu 40% faţă de 2018"/>
    <meta property="og:description" content="Magazinul online BottegaVerde.ro, specializat pe comercializarea locală a brandului italian de cosmetice naturale cu acelaşi nume, estimează că vânzările de Black Friday de anul acesta vor fi cu 40% mai mari comparativ cu 2018. Gama Bottega Verde, brand italian cu o vechime de 40 ani, cuprinde o serie de produse pentru îngrijirea corpului, produse de make-up şi parfumuri."/>
  </head>
  <body>
    <article>
      <h1>Bottegaverde.ro: Anul acesta de Black Friday mizăm pe vânzări mai mari cu 40% faţă de 2018</h1>
      <address><time datetime="2019-11-18T14:08:18+00:00">18 Nov 2019, 14:08</time> by <a rel="author" href="https://www.zf.ro/autor/ioana-nita" target="_blank">Ioana Nita</a></address>
      <p>Magazinul online BottegaVerde.ro, specializat pe comercializarea locală a brandului italian de cosmetice naturale cu acelaşi nume, estimează că vânzările de Black Friday de anul acesta vor fi cu 40% mai mari comparativ cu 2018. Gama Bottega Verde, brand italian cu o vechime de 40 ani, cuprinde o serie de produse pentru îngrijirea corpului, produse de make-up şi parfumuri.</p>
      <p>“Black Friday şi perioada sărbătorilor sunt momente foarte importante pentru bottegaverde.ro pentru că produsele au poziţionarea de preţ şi calitate perfecte pentru a le transforma în cadouri de sezon. În weekend-ul de Black Friday înregistrăm cu un volum de comenzi de 15 ori mai mare decât într-un weekend obişnuit”, a declarat  Alexandru Diaconu, antreprenorul local care a adus oficial în România brandul Bottega Verde în 2015.</p>
      <p>Anul acesta, Bottegaverde.ro a organizat Black Friday în weekendul 15-17 noiembrie, reducerile ajungând până la 80% din preţul iniţial al produselor comercializate. Până la începerea campaniei de Black Friday, magazinul online a înregistrat o creştere de 25% a vânzărilor, ţinta pentru final de an fiind de ajunge la o cifră de afaceri de 1,3 milioane euro.</p>
      <p>Anul acesta, gamele retailer-ului de cosmetice naturale aduc clienţilor noutăţi cu ingrediente active naturale (extracte din plante, fructe dar şi acizi naturali) pentru a acoperi cererea clienţilor pe zona de produse cu efect special dar şi cea de produse cu arome puternice, concentrate pe experienţa pe care o oferă la fiecare folosire. Gama de produse Mela e Spezie (măr şi scorţişoară), lansată în luna octombrie a acestui an, va avea discounturi de până la 76%. </p>
    </article>
  </body>
</html>