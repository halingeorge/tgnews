<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/lifestyle/kreativnist-mayster-klas-vid-tini-silig-novini-svitu-50053748.html"/>
    <meta property="og:site_name" content="НВ"/>
    <meta property="article:published_time" content="2019-11-18T14:00:00+00:00"/>
    <meta property="og:title" content="І це не мозковий штурм. Експертка з Кремнієвої долини розповіла, як навчитися бути креативним"/>
    <meta property="og:description" content="Викладач Стенфордського університету, автор книги Про що я б хотіла знати у свої 20 Тіна Сіліг розповіла про свій метод навчання креативності."/>
  </head>
  <body>
    <article>
      <h1>І це не мозковий штурм. Експертка з Кремнієвої долини розповіла, як навчитися бути креативним</h1>
      <h2>Викладач Стенфордського університету, автор книги Про що я б хотіла знати у свої 20 Тіна Сіліг розповіла про свій метод навчання креативності.</h2>
      <address>
        <time datetime="2019-11-18T14:00:00+00:00">18 Nov 2019, 14:00</time>
      </address>
      <p>Під час своїх занять зі студентами вона працює над розвитком навички так званого фреймштормінга, або «рамкового штурму» (за аналогією з «мозковим штурмом»), тобто вміння ставити питання до власних питань, зазначила Сіліг в інтерв'ю екс-торговому представнику — заступнику міністра економрозвитку України Наталії Микольській для спільного з НВ проєкту <a href="https://nv.ua/ukraine/blestyashchie-umy.html">Блискучі уми</a>.</p>
      <p>«Моя улюблена цитата Альберта Ейнштейна говорить: якщо у вас є непроста проблема, на вирішення якої ви маєте годину, і від цього залежить ваше життя, то ви повинні витратити перші 55 хвилин на постановку проблеми. Оскільки, як тільки ви правильно окреслите проблему, відповідь стане очевидною», — каже викладач креативності.</p>
      <p>За її словами, перш ніж студенти розпочнуть пошук рішень, вона занурює їх в «проблемний простір», в якому вони думають над самим проблемним питанням.</p>
      <p><i>Повне інтерв'ю з Тіною Сіліг буде опубліковано в</i> <a href="https://nv.ua/ukraine/blestyashchie-umy.html"><i>розділі проєкту Блискучі уми</i></a> <i>на сайті НВ.</i></p>
    </article>
  </body>
</html>