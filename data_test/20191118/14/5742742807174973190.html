<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/motorola-razr-ma-evropskou-cenu-zrejme-preleze-40-tisic-korun-39466"/>
    <meta property="og:site_name" content="mobilenet.cz"/>
    <meta property="article:published_time" content="2019-11-18T14:25:00+00:00"/>
    <meta property="og:title" content="Motorola Razr má evropskou cenu, zřejmě přeleze 40 tisíc korun"/>
    <meta property="og:description" content="Jeden z nejoriginálnějších smartphonů poslední doby se dnes prezentoval v Londýně Prozrazena byla evropská cena činící 1 599 eur Novinka zřejmě dorazí i na český trh"/>
  </head>
  <body>
    <article>
      <h1>Motorola Razr má evropskou cenu, zřejmě přeleze 40 tisíc korun</h1>
      <address><time datetime="2019-11-18T14:25:00+00:00">18 Nov 2019, 14:25</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Jeden z nejoriginálnějších smartphonů poslední doby se dnes prezentoval v Londýně <br/>   •  Prozrazena byla evropská cena činící 1 599 eur <br/>   •  Novinka zřejmě dorazí i na český trh</b>
      </p>
      <p>Když se řekne Razr, mnohým se zřejmě vybaví <a href="https://mobilenet.cz/katalog/motorola-razr-v3">legendární véčko</a> s leptanou klávesnicí a na rok 2004 neuvěřitelně tenkou konstrukcí. Tuto řadu následně Motorola rozvíjela mnoho let. Málokdo však čekal, že se legenda v roce 2019 vrátí. Stalo se a v minulém týdnu jsme se dočkali oficiálního představení <a href="https://mobilenet.cz/katalog/motorola-razr-">novodobé Motoroly Razr</a>. Ta se může pochlubit véčkovou konstrukcí, avšak uvnitř se skrývá protáhlý a především ohebný displej. V praxi tak získáte skladný telefon s možnostmi moderního smartphonu. Komu by se stýskalo po původním vzhledu, bude si moci v telefonu zapnout <a href="https://mobilenet.cz/clanky/nepodcenujte-silu-nostalgie-novy-razr-nabidne-specialni-retro-rezim-39436">retro režim</a>.</p>
      <related>
        <h4>Přečtěte si také</h4>
        <a href="https://mobilenet.cz/clanky/motorola-razr-2019-oficialne-z-teto-ziletky-vam-spadne-brada-39433"/>
      </related>
      <p>Na dnešní den si čínské Lenovo, které značku Motorola vlastní, naplánovalo akci v Londýně, kde Motorolu Razr představilo evropským uživatelům. Podstatná informace se týkala ceny. Ta byla stanovena na 1 599 eur, což je v přepočtu necelých 41 tisíc korun. Ohledně dostupnosti na českém a slovenském trhu nejsou informace zcela potvrzené. Na druhou stranu již existuje speciální <a href="https://www.motorola.com/sk/sk/products/razr">slovenská webová stránka</a> a jelikož prodej Motorol u nás se řídí tím, co je na Slovensku, je dostupnost nového Razru určitě ve hře.</p>
      <figure>
        <a href="https://mobilenet.cz/katalog/motorola-razr-/specifikace">
          <img src="https://cdn.24net.cz/1/obrazek/motorola-razr--308694/260w"/>
        </a>
      </figure>
      <p>
        <a href="https://mobilenet.cz/katalog/motorola-razr-/specifikace">Přejít do katalogu</a>
      </p>
      <h3>Motorola Razr</h3>
      <table bordered="">
        <tr>
          <th>Rozměry</th>
          <td>94 × 72 × 14 mm, 205 g</td>
        </tr>
        <tr>
          <th>Displej</th>
          <td>OLED, 6,2" (2 142 × 876 px)</td>
        </tr>
        <tr>
          <th>Fotoaparát</th>
          <td>16 Mpx</td>
        </tr>
        <tr>
          <th>Procesor</th>
          <td>Qualcomm Snapdragon 710, 2×2,2 GHz + 6×1,7 GHz</td>
        </tr>
        <tr>
          <th>Paměť</th>
          <td>RAM: 6 GB, úložiště: 128 GB</td>
        </tr>
        <tr>
          <th>Akumulátor</th>
          <td>2 510 mAh</td>
        </tr>
      </table>
      <related>
        <h4>Související články</h4>
        <a href="https://mobilenet.cz/clanky/motorola-razr-2019-oficialne-z-teto-ziletky-vam-spadne-brada-39433"/>
        <a href="https://mobilenet.cz/clanky/legenda-jmenem-razr-ozije-v-roce-2020-a-ma-se-ohybat-hned-dvakrat-38955"/>
        <a href="https://mobilenet.cz/clanky/cinska-prezentace-ohebne-motoroly-razr-vzbuzuje-kontroverze-37906"/>
        <a href="https://mobilenet.cz/clanky/lenovo-by-mohlo-jiz-brzy-predstavit-telefon-s-ohebnym-displejem-chce-navazat-na-razr-36943"/>
        <a href="https://mobilenet.cz/clanky/samsung-si-patentoval-ohebny-telefon-spodlouhlym-displejem-a-masivnim-kloubem-38701"/>
        <a href="https://mobilenet.cz/clanky/takto-dobre-muze-fotit-stredni-trida-test-fotoaparatu-motoroly-moto-g7-plus-37122"/>
      </related>
    </article>
  </body>
</html>