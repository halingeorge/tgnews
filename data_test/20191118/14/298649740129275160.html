<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/18/erdogan-nessuno-come-la-turchia-ha-fornito-aiuto-ai-rifugiati-pn_20191118_00642/"/>
    <meta property="og:site_name" content="Askanews"/>
    <meta property="article:published_time" content="2019-11-18T14:46:07+00:00"/>
    <meta property="og:title" content="Erdogan: nessuno come la Turchia ha fornito aiuto ai rifugiati"/>
    <meta property="og:description" content="Roma, 18 nov. (askanews) – La Turchia ospita circa 4 milioni di rifugiati e ha già speso 40 miliardi di dollari per la loro assistenza: lo ha dichiarato oggi il presidente turco Recep Tayyip Erdogan, ricordando che il suo Paese è quello che si è adoperato di più per fornire loro aiuti umanitari. “I paesi […]"/>
  </head>
  <body>
    <article>
      <h1>Erdogan: nessuno come la Turchia ha fornito aiuto ai rifugiati</h1>
      <h2>"Possiedo le cifre che lo confermano, e anche l'Ocse ce l'ha"</h2>
      <address>
        <time datetime="2019-11-18T14:46:07+00:00">18 Nov 2019, 14:46</time>
      </address>
      <figure>
        <img src="http://www.askanews.it/wp-content/uploads/2019/11/20191118_154601_8FB7F028.jpg"/>
      </figure>
      <p>Roma, 18 nov. (askanews) – La Turchia ospita circa 4 milioni di rifugiati e ha già speso 40 miliardi di dollari per la loro assistenza: lo ha dichiarato oggi il presidente turco Recep Tayyip Erdogan, ricordando che il suo Paese è quello che si è adoperato di più per fornire loro aiuti umanitari.</p>
      <p>“I paesi più potenti del mondo sostengono di essere i numeri uno” nel fornire assistenza. “No, non siete i numeri uno. È la Turchia che fornisce il sostegno maggiore ai rifugiati e ai paesi meno sviluppati”, ha dichiarato il presidente Erdogan durante un discorso pronunciato oggi ad Conferenza a Istanbul.</p>
      <p>“Io sono in possesso delle cifre che dimostrano che questo è un fatto, e anche l’Ocse ce l’ha”, ha affermato ancora Erdogan, secondo qaunto si legge sul quotidiano Hurriyet.</p>
      <p>L’Unione europea ha fornito assistenza, in diverse tranche, ai rifugiati siriani per quasi sette miliardi di euro attraverso organizzazioni non governative turche.</p>
    </article>
  </body>
</html>