<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/ronald-koeman-twijfelt-memphis-myron-boadu-en-calvin-stengs-mogelijke-debutanten/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T14:32:38+00:00"/>
    <meta property="og:title" content="Ronald Koeman twijfelt over Memphis, Myron Boadu en Calvin Stengs mogelijke debutanten"/>
    <meta property="og:description" content="Bondscoach Ronald Koeman kon nog niet zeggen of Memphis Depay dinsdagavond met het Nederlands elftal tegen Estland speelt. “Hij is fit, maar ik ga straks even rustig met hem zitten. Dan nemen we een beslissing”, zei hij. Depay is hersteld van een blessure aan een bovenbeen. Koeman wilde in Belfast nog geen risico met hem…"/>
  </head>
  <body>
    <article>
      <h1>Ronald Koeman twijfelt over Memphis, Myron Boadu en Calvin Stengs mogelijke debutanten</h1>
      <address>
        <time datetime="2019-11-18T14:32:38+00:00">18 Nov 2019, 14:32</time>
      </address>
      <p>
        <b>Bondscoach Ronald Koeman kon nog niet zeggen of Memphis Depay dinsdagavond met het Nederlands elftal tegen Estland speelt. "Hij is fit, maar ik ga straks even rustig met hem zitten. Dan nemen we een beslissing", zei hij.</b>
      </p>
      <p>Depay is hersteld van een blessure aan een bovenbeen. Koeman wilde in Belfast nog geen risico met hem nemen. "Natuurlijk speelt zijn club Olympique Lyon daar ook een rol in maar die club zal altijd zeggen 'liever niet spelen.' Dan heeft die speler meer rust naar het weekeinde. Als een speler fit is, dan kan hij spelen.”<br/><br/><b>Missende krachten</b><br/>Koeman mist tegen Estland Virgil van Dijk (persoonlijke omstandigheden) en de geblesseerde Ryan Babel. Marten de Roon moet een schorsing uitzitten. Stefan de Vrij zal Van Dijk niet vervangen. <br/><br/>"Hij is niet helemaal fit en kan alleen invallen", zei Koeman. Oranje heeft zich zaterdag al gekwalificeerd voor het EK van volgend jaar zomer. "Dit is een mogelijkheid om andere jongens aan het werk te zien", zei Koeman die zei dat Georginio Wijnaldum de aanvoerdersband van Van Dijk zal overnemen.<br/><br/><b>Dutch delight </b><br/>Koeman zei dat het "zou kunnen" dat hij een speler laat debuteren tegen Estland. AZ-spelers Calvin Stengs en Myron Boadu hopen hun 1e interland te spelen. De bondscoach sprak maandag op de training uitgebreid met de talentvolle aanvallers. <br/><br/>"Dat ging over wat ze de afgelopen dagen hebben meegemaakt. In de top moet je elke dag laten zien wat je kunt. Al is het niet zo dat deze jongens dat nog niet deden, hoor", vertelde Koeman. "De norm op de training is hier wel anders dan ze gewend zijn. We speelden een partij 5 tegen 5 waarin Memphis in een duel met Boadu even liet voelen dat hij nog wel wat sterker moet worden", gaf de bondscoach als voorbeeld aan.<br/><br/><b>Toppers in spé </b><br/>"Maar ook daarom hebben we ze geselecteerd. Stengs en Boadu hebben de afgelopen dagen kunnen ondervinden wat werken op het hoogste niveau inhoudt. Ze gaan daar goed mee om, het worden 2 geweldige spelers."</p>
    </article>
  </body>
</html>