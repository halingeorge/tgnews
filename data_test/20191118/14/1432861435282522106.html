<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/trenxoryt-na-chehiq-za-macha-s-bylgariq-tova-ne-beshe-futbol-1407346.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-18T14:45:00+00:00"/>
    <meta property="og:title" content="Треньорът на Чехия за мача с България: Това не беше футбол"/>
    <meta property="og:description" content="Треньорът на Чехия Ярослав Силхави коментира загубата на своя тим от България в последната за двата отбора квалификация за Евро 2020 Чехите се класираха за форума, докато нашият тим завърши на предпоследното място в групата им и ще търси път към Евро 2020 през баражите на Лига на нациите"/>
  </head>
  <body>
    <article>
      <h1>Треньорът на Чехия за мача с България: Това не беше футбол</h1>
      <address><time datetime="2019-11-18T14:45:00+00:00">18 Nov 2019, 14:45</time> by <a rel="author">Sportlive.bg</a></address>
      <p>Треньорът на Чехия Ярослав Силхави коментира<b><a href="https://www.sportlive.bg/bgfootball/national-team/Bylgariq-slozhi-kraj-na-tezhka-seriq-i-izprati-s-pobeda-Ivelin-Popov-1407088.html"> загубата на своя тим от България</a></b> в последната за двата отбора квалификация за Евро 2020. Чехите се класираха за форума, докато нашият тим завърши на предпоследното място в групата им и ще търси път към Евро 2020 през баражите на Лига на нациите.</p>
      <p><i>"Играхме твърде бавно, оставяйки нашите съперници да преминат в защита в своята половина. След това те чакаха контри, в които бяха опасни. Преди гола дадохме статично положение на противника. В крайна сметка, когато имахме възможност, не успяхме да отбележим желания изравнителен гол. Не мисля, че сме подценили нещо, че играчите биха подценили нещо. Не мислех, че ще загубим тук в последния квалификационен мач. Искахме да се сбогуваме с победа и по-добро представяне в евроквалификациите",</i> коментира Силхави пред чешките медии.</p>
      <p>Специалистът призна, че празните трибуни са повлияли на представянето на неговия тим. Както е известно, това се наложи заради наказание на България от УЕФА след расисткия скандал на мача с Англия през октомври. "<i>Това не е футбол. Футболът се играе за хора и пред хора. За съжаление, днес не беше така",</i> посочи той.</p>
      <p><i>"Ние не сме като Англия, която губи от нас и веднага не оставя под съмнение кой е по-добър в следващия мач. те могат да поправят грешката си. Ние не сме толкова силен отбор и нямаме такива качества, че да можем да повторим представянето си в дългосрочен план"</i>, каза още Сихлави. <b><i><a href="https://www.sportlive.bg/bgfootball/national-team/Vratarqt-na-Chehiq-Bozhikov-mi-vkara-ot-zasada-tyzhno-be-na-prazniq-stadion-1407264.html">А какво каза за двубоя вратарят на Чехия Ондржей Коларж вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Vratarqt-na-Chehiq-Bozhikov-mi-vkara-ot-zasada-tyzhno-be-na-prazniq-stadion-1407264.html"/>
        <a href="https://www.sportlive.bg/bgfootball/national-team/Bylgariq-slozhi-kraj-na-tezhka-seriq-i-izprati-s-pobeda-Ivelin-Popov-1407088.html"/>
        <a href="https://www.sportlive.bg/bgfootball/national-team/Kapitanyt-na-Chehiq-opredeli-kato-zagadka-nacionalniq-ni-otbor-1406922.html"/>
        <a href="https://www.sportlive.bg/bgfootball/national-team/Selekcioneryt-na-Chehiq-Zhalko-e-che-Ivelin-Popov-shte-napusne-nacionalniq-vi-otbor-1406911.html"/>
        <a href="https://www.sportlive.bg/bgfootball/national-team/Despodov-Gotov-sym-da-byda-lider-ako-sym-kapitan---shte-se-radvam-1407221.html"/>
      </related>
    </article>
  </body>
</html>