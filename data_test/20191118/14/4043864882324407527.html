<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/18/7232326/"/>
    <meta property="og:site_name" content="Українська правда"/>
    <meta property="article:published_time" content="2019-11-18T14:43:44+00:00"/>
    <meta property="og:title" content="ГПУ вивчає підозру Порошенку, можливі правки – Рябошапка"/>
    <meta property="og:description" content="У Генпрокуратурі вивчають спрямований їм Державним бюро розслідувань проект повідомлення про підозру п’ятого президенту України Петру Порошенку."/>
  </head>
  <body>
    <article>
      <h1>ГПУ вивчає підозру Порошенку, можливі правки – Рябошапка</h1>
      <address>
        <time datetime="2019-11-18T14:43:44+00:00">18 Nov 2019, 14:43</time>
      </address>
      <p>У Генпрокуратурі вивчають спрямований їм Державним бюро розслідувань проект повідомлення про підозру п'ятого президенту України Петру Порошенку.</p>
      <p><b>Джерело:</b> генпрокурор Руслан Рябошапка в коментарі журналістам, котрого цитує "<a href="https://interfax.com.ua/">Інтерфакс-Україна</a>"</p>
      <p><b>Пряма мова:</b> "У Генпрокуратурі України ці матеріали є, вони відпрацьовуються відповідними структурними підрозділами... найближчим часом буде прийнято процесуальне рішення".</p>
      <p><b>Деталі:</b> При цьому Рябошапка не виключив, що в документи може знадобитися внести певні правки.</p>
      <p><b>Що було раніше:</b> Слідчі центрального апарату Державного бюро розслідувань направили в Генеральну прокуратуру проект повідомлення про <a href="https://www.pravda.com.ua/news/2019/11/18/7232268/">підозру п'ятому президенту України Петру Порошенку</a> в рамках досудового розслідування кримінального провадження щодо можливого неправомірного впливу на проведення конкурсу з добору кандидатів для призначення членів Вищої ради правосуддя в березні-травні 2019 року.</p>
      <p>Адвокат Порошенка Ігор Головань заявив, що проект повідомлення <a href="https://www.pravda.com.ua/news/2019/11/18/7232275/">про підозру Порошенку є замовленням Росії</a> і спробою перешкодити йому провести зустрічі з іноземними лідерами в Хорватії і Канаді.</p>
      <p><b>Чому це важливо</b>: Після приходу до влади Володимира Зеленського проти колишнього президента Петра Порошенка відкрили низку проваджень, за якими стоїть юрист Андрій Портнов – колишній заступник голови Адміністрації президента при Вікторові Януковичу, знайомий із нинішнім головою Офісу президента Володимира Зеленського Андрієм Богданом.</p>
      <p>У команді Порошенка вважають, що директор ДБР Роман <a href="https://www.pravda.com.ua/news/2019/07/17/7221152/">Труба став інструментом</a> у руках Портнова.</p>
      <p>
        <b>Знати більше: "<a href="https://www.pravda.com.ua/articles/2019/11/18/7232290/"><i>Зустрінь весну без пороху. У чому підозрюють Порошенка</i></a>"</b>
      </p>
      <related>
        <a href="https://www.pravda.com.ua/articles/2019/11/18/7232290/"/>
        <a href="https://www.pravda.com.ua/news/2019/11/18/7232275/"/>
        <a href="https://www.pravda.com.ua/news/2019/11/18/7232268/"/>
      </related>
    </article>
  </body>
</html>