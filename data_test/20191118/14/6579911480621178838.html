<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23498323-michel-platini-despre-sistemul-var-este-mare-porcarie.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T14:47:00+00:00"/>
    <meta property="og:title" content="Michel Platini, despre Sistemul VAR: Este o mare porcărie"/>
    <meta property="og:description" content="Preşedintele UEFA, Michel Platini, a declarat, duminică seară, la o emisiune televizată din Italia, că sistemul VAR este o &quot;mare porcărie&quot;."/>
  </head>
  <body>
    <article>
      <h1>Michel Platini, despre Sistemul VAR: Este o mare porcărie</h1>
      <address><time datetime="2019-11-18T14:47:00+00:00">18 Nov 2019, 14:47</time> by <a rel="author">A.I.</a></address>
      <p><b>Preşedintele UEFA, Michel Platini, a declarat, duminică seară, la o emisiune televizată din Italia, că sistemul VAR este o "mare porcărie".<br/></b><br/>"Ar trebui o jumătate de oră ca să explic de ce nu rezolvă problemele. Cred că sistemul VAR este o mare porcărie, dar din păcate nu putem da înapoi", a declarat Platini la emisiunea Che tempo che fa de la postul Rai.<br/><br/>Fostul şef al UEFA a fost mereu împotriva sistemului VAR, iar forul european, condus acum de slovenul Aleksander Ceferin, a introdus sistemul video doar din acest an în Liga Campionilor.<br/><br/>Deşi suspendarea lui din orice activitate legată de fotbal a expirat în octombrie, Platini a mai spus că încă mai poate avea un rol important în fotbal. "La 64 de ani am posibilitatea unei ultime aventuri. Dar trebuie să mă gândesc bine la acest lucru".<br/><br/>Platini a fost suspendat pentru opt ani, în decembrie 2015, de justiţia internă a FIFA. Suspendarea a fost redusă în apel la şase ani, apoi la patru ani de către Tribunalul de Arbitraj Sportiv (TAS).<br/><br/>Michel Platini a fost găsit vinovat de conflict de interese de către TAS, după ce a primit fără justificare două milioane de dolari de la FIFA, plată aprobată de preşedintele forului mondial, Joseph Blatter, în 2011.<br/><br/>Francezul a contestat decizia TAS la Tribunalul federal elveţian, care însă a menţinut hotărârea forului sportiv de la Lausanne.<br/><br/>Suspendarea lui Michel Platini din orice activitate legată de fotbal a expirat la 7 octombrie, informează News.ro.<br/><br/><br/>  </p>
    </article>
  </body>
</html>