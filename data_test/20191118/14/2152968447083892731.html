<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/zvezdi/2019/11/18/djoni-dep-otnovo-sam-24-godishnoto-mu-gadje-go-napusna.430009"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T14:37:00+00:00"/>
    <meta property="og:title" content="Джони Деп отново сам, 24-годишното му гадже го напусна"/>
    <meta property="og:description" content="Полина Глен се върнала в Русия, вниманието й идвало в повече | Dnes.bg"/>
  </head>
  <body>
    <article>
      <h1>Джони Деп отново сам, 24-годишното му гадже го напусна</h1>
      <h2>Полина Глен се върнала в Русия, вниманието й идвало в повече</h2>
      <address><time datetime="2019-11-18T14:37:00+00:00">18 Nov 2019, 14:37</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Актьорът Джони Деп се раздели с приятелката си Полина Глен, съобщи БТА, позовавайки се на Контактмюзик.</p>
      <p>Двамата се сближиха в началото на годината, но танцьорката е сложила край на връзката им и се е върнала в Русия. Според близки на двойката тя не е могла да се справи с вниманието на медиите.</p>
      <p>Актьорът, който е на 56 години, дори е искал двамата да сключат брак, но за 24-годишната Полина това е било немислимо, защото той е бил твърде погълнат от съдебната битка с бившата си съпруга Амбър Хърд.</p>
      <p>Преди брака с Амбър Хърд, Джони Деп имаше дълга връзка с френската певицата и актриса Ванеса Паради, която му роди две деца - 20-годишната Лили-Роуз и 17-годишния Джак.</p>
      <p>Когато е бил 20-годишен, Джони Деп се е оженил за гримьорката Лори Ан Алисън, но бракът им е продължил само две години.</p>
    </article>
  </body>
</html>