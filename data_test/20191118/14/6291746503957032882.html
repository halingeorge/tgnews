<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/18/ponte-crollato-francia/"/>
    <meta property="og:site_name" content="Il Post"/>
    <meta property="article:published_time" content="2019-11-18T14:58:49+00:00"/>
    <meta property="og:title" content="È crollato un ponte a Mirepoix-sur-Tarn, a nord di Tolosa, in Francia: sono morte due persone"/>
    <meta property="og:description" content="Lunedì mattina, intorno alle 8, è crollato un ponte sul fiume Tarn a Mirepoix-sur-Tarn, a nord di Tolosa, in Francia. Sono morte due persone: l'autista di un furgone e una ragazza di 15 anni che stava attraversando il ponte sull'auto guidata dalla madre. Ci sono anche cinque feriti, di cui fanno anche due persone"/>
  </head>
  <body>
    <article>
      <h1>È crollato un ponte a Mirepoix-sur-Tarn, a nord di Tolosa, in Francia: sono morte due persone</h1>
      <address>
        <time datetime="2019-11-18T14:58:49+00:00">18 Nov 2019, 14:58</time>
      </address>
      <p>Lunedì mattina, intorno alle 8, <a href="https://www.ladepeche.fr/2019/11/18/un-pont-suspendu-seffondre-dans-la-riviere-au-nord-de-toulouse,8547999.php">è crollato un ponte sul fiume Tarn a Mirepoix-sur-Tarn</a>, a nord di Tolosa, in Francia. Sono morte <a href="https://www.bbc.com/news/world-europe-50460671">due persone</a>: l’autista di un furgone e una ragazza di 15 anni che stava attraversando il ponte sull’auto guidata dalla madre. Ci sono anche cinque feriti, di cui fanno anche due persone arrivate sul posto dopo il crollo, nel tentativo di salvare chi ne era rimasto coinvolto.</p>
      <p>Il crollo, dice il giornale locale <i>La Dépêche du Midi</i>, potrebbe essere stato causato dal passaggio sul ponte di un camion che pesava più del limite consentito. Alcuni testimoni citati da <i>La Dépêche du Midi </i>hanno visto anche una seconda auto cadere nel fiume, e si parla di diverse persone disperse, cercate dalle decine di soccorritori arrivati sul posto. Il ponte era stato costruito nel 1935 e nel 2003 aveva subìto estesi lavori di manutenzione: era lungo 150 metri e largo circa 5.</p>
      <figure>
        <iframe data-src="https://twitter.com/olecorre/status/1196331860269371392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>