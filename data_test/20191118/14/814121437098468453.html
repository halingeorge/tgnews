<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/nauka/10270956/jak-obliczyc-wiek-psa-mnozenie-przez-siedem-to-mit.html"/>
    <meta property="og:site_name" content="Wprost"/>
    <meta property="article:published_time" content="2019-11-18T14:21:00+00:00"/>
    <meta property="og:title" content="Jak obliczyć wiek psa? Mnożenie przez siedem to mit"/>
    <meta property="og:description" content="Właściciele psów przeliczają wiek swoich pupili na tzw. „ludzkie lata”. Powszechny jest sposób, zgodnie z którym należy przemnożyć zwykłe lata razy siedem, by uzyskać wynik. Jak się jednak okazuje to mit, a właściwa metoda jest dużo bardziej skomplikowana."/>
  </head>
  <body>
    <article>
      <h1>Jak obliczyć wiek psa? Mnożenie przez siedem to mit</h1>
      <address>
        <time datetime="2019-11-18T14:21:00+00:00">18 Nov 2019, 14:21</time>
      </address>
      <p>
        <b>Właściciele psów przeliczają wiek swoich pupili na tzw. „ludzkie lata”. Powszechny jest sposób, zgodnie z którym należy przemnożyć zwykłe lata razy siedem, by uzyskać wynik. Jak się jednak okazuje to mit, a właściwa metoda jest dużo bardziej skomplikowana.</b>
      </p>
      <p>Znalezienie precyzyjnego sposobu na przeliczenie wieku psów na „ludzkie lata” nie było łatwe, ale zespół naukowców z Uniwersytetu Kalifornijskiego w San Diego opracował metodę – informuje Science Alert. W szczegółowy sposób została opisana w artykule, który został opublikowany na stronie bioRxiv.</p>
      <h3>Jak obliczyć wiek psa?</h3>
      <p>Jak informuje Science Alert, upraszczając – w miarę starzenia zarówno ludzi, ale także psów do cząsteczek DNA dodają się grupy metylowe, które mogą zmieniać aktywność segmentu DNA. Pod kierownictwem genetyków – Tiny Wanf i Trey Idekera – naukowcy postanowili porównać zegar epigenetyczny ludzi z zegarem epigenetycznym psów. W największym skrócie epigenetyka to nauka zajmująca się badaniem zmian ekspresji genów. Naukowcy analizowali dane uzyskane od labradorów retriever i porównali je z profilami metylowymi ludźmi.</p>
      <h3>Wzór na obliczenie wieku psa</h3>
      <p>W ten sposób została ujawniona nieliniową zależność, którą widać przy przeliczaniu wieku psów na „ludzkie lata” – czytamy w raporcie. Naukowcy stworzyli wzór, który pozwala na obliczenie wieku czworonoga: wiek człowieka = 16 ln (wiek psa) + 31. Należy więc pomnożyć logarytm wieku psa przez 16, a następnie dodać 31. Został także udostępniony kalkulator, który ułatwi <a href="https://www.rapidtables.com/calc/math/Ln_Calc.html">obliczenie logarytmu</a>.</p>
      <related>
        <h4>Czytaj także:</h4>
        <a href="https://www.wprost.pl/swiat/10270398/ten-pies-wyglada-jak-mop-film-na-ktorym-plywa-zrobil-furore-w-sieci.html"/>
      </related>
      <footer>Źródło: Science Alert</footer>
    </article>
  </body>
</html>