<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/emre-demir-ve-silviu-lungu-sevilla-istiyor"/>
    <meta property="og:site_name" content="CNN Türk"/>
    <meta property="article:published_time" content="2019-11-18T14:29:49+00:00"/>
    <meta property="og:title" content="Emre Demir ve Silviu Lung'u Sevilla istiyor"/>
    <meta property="og:description" content="Kayserispor Teknik Direktörü Bülent Uygun,..."/>
  </head>
  <body>
    <article>
      <h1>Emre Demir ve Silviu Lung'u Sevilla istiyor</h1>
      <h2>Kayserispor Teknik Direktörü Bülent Uygun, İspanya'nın La Liga ekiplerinden Sevilla'nın Emre Demir ve kaleci Silviu Lung için teklifte bulunduğunu açıkladı.</h2>
      <address><time datetime="2019-11-18T14:29:49+00:00">18 Nov 2019, 14:29</time> by <a rel="author">DHA</a></address>
      <p><a href="https://www.cnnturk.com/haberleri/kayseri">Kayseri</a>'de bir radyo yayınına telefonla bağlanan İstikbal Mobilya Kayserispor Teknik Direktörü Bülent Uygun, takımlarının birinci kalecisi <a href="https://www.cnnturk.com/haberleri/silviu-lung">Silviu Lung</a> ve Gençlerbirliği ağlarını sarsarak Süper Lig'in en genç gol atan futbolcusu unvanını alan 15 yaşındaki <a href="https://www.cnnturk.com/haberleri/emre-demir">Emre Demir</a>'e <a href="https://www.cnnturk.com/haberleri/transfer">transfer</a> teklifi geldiğini söyledi.</p>
      <p>Uygun, iki oyuncuya teklifin La Liga ekibi <a href="https://www.cnnturk.com/haberleri/sevilla">Sevilla</a>'dan geldiğini belirterek, "Rumen kalecimiz Silviu Lung'a Sevilla'dan gelen resmi transfer teklifi oldu. Lung'un sözleşmesi sezon sonunda sona erecek. Ocak ayında bu transfer gerçekleşir mi, bilmiyorum. Emre Demir'e de Sevilla'nın transfer teklifi oldu. Emre'ye Sevilla hafif kaçar, çünkü Emre'nin birçok dünya devi peşinde" dedi.</p>
      <p>Emre Demir'in babası Hayrettin Demir ise Sevilla iddialarını doğrulayarak, "Emre için kulübe gelen bazı teklifler olduğunu biz de duyduk. Bunların arasında Sevilla da var. Bu transferde karar verecek olan Kayserispor'dur" diye konuştu.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/euro-2020de-torbalar-belli-oldu"/>
        <a href="https://www.cnnturk.com/spor/futbol/italya-9-1-ermanistan-mac-sonucu"/>
        <a href="https://www.cnnturk.com/spor/futbol/senol-gunesten-umit-milli-takim-idmanina-ziyaret"/>
      </related>
    </article>
  </body>
</html>