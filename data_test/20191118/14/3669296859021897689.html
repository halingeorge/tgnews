<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/mainzda-achim-beierlorzer-donemi"/>
    <meta property="og:site_name" content="CNN Türk"/>
    <meta property="article:published_time" content="2019-11-18T14:25:23+00:00"/>
    <meta property="og:title" content="Mainz'da Achim Beierlorzer dönemi"/>
    <meta property="og:description" content="Almanya Bundesliga takımlarından Mainz 05’in yeni..."/>
  </head>
  <body>
    <article>
      <h1>Mainz'da Achim Beierlorzer dönemi</h1>
      <h2>Almanya Bundesliga takımlarından Mainz 05’in yeni teknik direktörü Achim Beierlorzer oldu.</h2>
      <address>
        <time datetime="2019-11-18T14:25:23+00:00">18 Nov 2019, 14:25</time>
      </address>
      <p>Alman Kulübünden yapılan açıklamada, 51 yaşındaki Beierlorzer ile 2022 yılının yazına kadar sözleşme imzalandığı belirtildi.</p>
      <p><a href="https://www.cnnturk.com/haberleri/mainz-05">Mainz 05</a>’in yöneticilerinden Rouven Schröder, Beierlorzer’in Mainz 05'e uyan bir teknik direktör olduğunu ifade ederek, 51 yaşındaki teknik adamın futbolcuları yönlendirme, geliştirme ve takım ruhu uyandırmaya yönelik beceriye sahip olduğunu kaydetti.</p>
      <p>Beierlorzer, bu sezon başında Köln takımının başına getirilmiş, ancak 9 gün önce görevine son verilmişti.</p>
      <p>Mainz kulübü de geçen hafta teknik direktör Sandro Schwarz ile yollarını ayırmıştı.</p>
      <p>Bu sezon oynanan 11 maçta 3 galibiyet ve 8 mağlubiyet alan Mainz 05, 9 puanla düşme hattında yer alıyor.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/kolnun-yeni-teknik-direktoru-belli-oldu"/>
        <a href="https://www.cnnturk.com/turkiye/banker-bilo-filmi-gercek-oldu"/>
        <a href="https://www.cnnturk.com/dunya/almanyadan-en-az-270-terorist-pkk-ypg-saflarina-katildi"/>
      </related>
    </article>
  </body>
</html>