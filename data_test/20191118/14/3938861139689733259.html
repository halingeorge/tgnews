<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_rf-gotuyetsya-do-normandskogo-formatu-ekspert-pro-povernennya-korabliv/938682"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T14:38:00+00:00"/>
    <meta property="og:title" content="&quot;РФ готується до Нормандського формату&quot; - експерт про повернення кораблів"/>
    <meta property="og:description" content="Росія намагається виглядати хоч трохи цивілізованою та конструктивною в очах Заходу напередодні Нормандської зустрічі. Про це в коментарі для Gazeta.ua говорить політолог Олександр Кочетков. &quot;Україна в особі президента виконує усі вимоги Москви. Демонструє, що покладає великі надії ..."/>
  </head>
  <body>
    <article>
      <h1>"РФ готується до Нормандського формату" - експерт про повернення кораблів</h1>
      <address><time datetime="2019-11-18T14:38:00+00:00">18 Nov 2019, 14:38</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938682_w_300.jpg?v=0"/>
        <figcaption>Навряд європейські країни серйозно будуть сприймати як жест доброї волі виконання обов'язкових рішень суду. Фото: ВВС</figcaption>
      </figure>
      <p>Росія намагається виглядати хоч трохи цивілізованою та конструктивною в очах Заходу напередодні Нормандської зустрічі.</p>
      <p>Про це в коментарі для <a href="https://gazeta.ua/">Gazeta.ua</a> говорить політолог Олександр Кочетков.</p>
      <p>"Україна в особі президента виконує усі вимоги Москви. Демонструє, що покладає великі надії саме на ці перемовини. Натомість росіяни в чергове поводяться як недоговороспроможні. Вимагають нових і нових поступок. Це кидається в очі європейським представникам Нормандського формату. Через це Путін вирішив нарешті виконати рішення міжнародного трибуналу ООН та повернути кораблі, що захопили в українських територіальних водах", - вважає експерт.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_rosiyani-znyali-z-nashih-korabliv-usi-priladi-i-tehnichni-zasobi/938680"/>
      </related>
      <p>Відверто кажучи, це не сильно покращить позиції росіян, каже Олександр Кочетков.</p>
      <p>"Вони дуже довго затягували з цим кроком. До того ж навряд європейські країни серйозно будуть сприймати як жест доброї волі виконання обов'язкових рішень суду. Проте це була єдина поступка, яку росіяни могли собі дозволити. Її необхідність збільшувала ще й заява Міжнародної слідчої групи, що розслідує збиття Малайзійського Боїнгу над Донбасом. Вони довели, що на момент катастрофи бойовики на Сході України перебували під командуванням російських збройних сил. Це сильно б'є по міжнародному іміджу РФ. Тож, повернувши кораблі, вони хотіли зменшити цей ефект", - додає політолог.</p>
      <blockquote>Росія <a href="https://gazeta.ua/articles/life/_rosiya-povertaye-zahopleni-v-kerchi-korabli/938538">почала підготовку</a> до повернення Україні захоплених в Керчі кораблів.</blockquote>
    </article>
  </body>
</html>