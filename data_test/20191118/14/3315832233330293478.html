<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f7ed533cc94908a3/moldoveanul-bolnav-de-cancer-internat-la-o-clinica-din-turcia-dat-afara-din-spital-nu-s-a-strans-suma-necesara.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-18T14:52:38+00:00"/>
    <meta property="og:title" content="Moldoveanul bolnav de cancer, internat la o clinică din Turcia, dat afară din spital: Nu s-a strâns suma necesară"/>
    <meta property="og:description" content="Tatăl a doi copii dintr-un sat din raionul Cantemir, diagnosticat cu leucemie a fost dat afară de la clinica din Turcia unde era internat și unde urma să i se facă transplantul de măduvă osoasă, din motiv că nu s-a strâns suma de bani necesară pentru operație."/>
  </head>
  <body>
    <article>
      <h1>Moldoveanul bolnav de cancer, internat la o clinică din Turcia, dat afară din spital: Nu s-a strâns suma necesară</h1>
      <address><time datetime="2019-11-18T14:52:38+00:00">18 Nov 2019, 14:52</time> by <a rel="author">Jurnal.md</a></address>
      <p>
        <b>Tatăl a doi copii dintr-un sat din raionul Cantemir, <a href="http://www.jurnal.md/ro/news/c73f1d9ea8702928/un-moldovean-bolnav-de-cancer-si-internat-la-o-clinica-in-turcia-risca-sa-fie-trimis-acasa-din-lipsa-de-bani-pentru-operatie.html">diagnosticat cu leucemie a fost dat afară de la clinica din Turcia unde era internat și unde urma să i se facă transplantul de măduvă osoasă</a>, din motiv că nu s-a strâns suma de bani necesară pentru operație.</b>
      </p>
      <p>Familia lui Andrei Manică, bărbatul de 31 de ani este îndurerată după ce au primit vestea de la medicii din Turcia.</p>
      <p>Despre aceasta au anunțat cunoscuții familiei pe rețelele sociale.</p>
      <p>„<i>Azi s-a întâmplat ceea ce ne temeam cel mai mult în ultimile zile. Andrei a fost dat afară din spital din cauza lipsei banilor necesari pentru ședintele de chimioterapie. Acum s-au cazat la un hotel si plătesc 45€/ zi”</i>, se menționează într-o postare pe facebook.</p>
      <figure>
        <img src="http://static.cdn.jurnaltv.md/superdesk/20191118161144/56d0ded0a7c76b440c21558462daa94c573cc9b02029a5fc982b319b27a23af0.png"/>
        <figcaption>FACEBOOK</figcaption>
      </figure>
      <p>Pentru efectuarea operației este nevoie de circa 100 de mii de dolari, iar până în acest moment s-au adunat doar aproximativ 11 mii de dolari.</p>
      <p>Familia bărbatului roagă oamenii să doneze pentru a aduna suma necesară, care reprezintă și ultima șansă a lui Andrei la viață.</p>
      <p>Andrei Manică în vârstă de 31 de ani este originar din satul Tartaul, raionul Cantemir și este tatăl a două fetițe, una de nouă ani și alta de aproape doi ani.</p>
      <p>Familia lui Andrei a primit vestea dureroasă în luna august curent.</p>
      <p>Cei care vor să doneze, o pot face<a href="https://www.facebook.com/donate/997371150615400/999509993734849/"> AICI.</a></p>
    </article>
  </body>
</html>