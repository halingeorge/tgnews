<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2576851/v-uku-vidkrivaut-bakalavrsku-programu-z-prava-skilki-kostuvatime-navcanna"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-18T14:42:00+00:00"/>
    <meta property="og:title" content="В УКУ відкривають бакалаврську програму з права. Скільки коштуватиме навчання?"/>
    <meta property="og:description" content="У 2020 році в УКУ відкривають бакалаврську програму з права. Навчання коштуватиме близько 60 тис. грн на рік."/>
  </head>
  <body>
    <article>
      <h1>В УКУ відкривають бакалаврську програму з права. Скільки коштуватиме навчання?</h1>
      <address><time datetime="2019-11-18T14:42:00+00:00">18 Nov 2019, 14:42</time> by <a rel="author">Юлія Лавришин</a></address>
      <p>
        <i>З наступного навчального року, тобто уже з вересня 2020 року, в Українському католицькому університеті запрацює бакалаврська програма з права.</i>
      </p>
      <p>Як повідомила у коментарі для 032.ua завідувачка кафедри теорії права і прав людини УКУ Світлана Хилюк, університет випускатиме 50 юристів-бакалаврів, а вартість навчання становитиме близько 60 тис. грн на рік.</p>
      <p>“У нас в Україні дуже багато людей з дипломом юриста, але в нас мало юристів. Саме тому великі юридичні компанії інвестували у відкриття нашої бакалаврської програми, адже їм потрібні якісні кадри”, — сказала 032.ua Світлана Хилюк.</p>
      <p>Тривалість навчання на бакалаврській програмі — 4 роки. Випускники отримуватимуть диплом державного зразка.</p>
      <p>У середу, 20 листопада, у центрі Шептицького відбудеться прессніданок, на якому детальніше розкажуть про нову бакалаврську програму.</p>
      <p>Нагадаємо, у Міносвіти<a href="https://www.032.ua/news/2459066/do-uvagi-lvivan-u-mon-nazvali-popularni-sered-vstupnikiv-specialnosti"> назвали</a> найпопулярніші серед вступників спеціальності.</p>
    </article>
  </body>
</html>