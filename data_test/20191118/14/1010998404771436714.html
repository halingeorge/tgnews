<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/direktorat-na-toplofikacija-sofija-podade-ostavka.html"/>
    <meta property="og:site_name" content="bTV Новините"/>
    <meta property="article:published_time" content="2019-11-18T14:45:00+00:00"/>
    <meta property="og:title" content="Директорът на „Топлофикация София“ подаде оставка"/>
    <meta property="og:description" content="Не са ясни мотивите за решението на инж. Кремен Георгиев"/>
  </head>
  <body>
    <article>
      <h1>Директорът на „Топлофикация София“ подаде оставка</h1>
      <h2>Не са ясни мотивите за решението на инж. Кремен Георгиев</h2>
      <address><time datetime="2019-11-18T14:45:00+00:00">18 Nov 2019, 14:45</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Изпълнителният директор на на „Топлофикация София“ ЕАД инж. Кремен Георгиев е подал оставка. Той е депозирал желанието си за прекратяване на правомощията му пред Надзорния съвет на дружеството.</p>
      <p>Това става ясно от съобщение на интернет страницата на компанията. Решението му е било предмет на предварително обсъждане и на по-ранен етап с Надзорния съвет, но не се съобщават мотиви за него.</p>
      <p>Надзорният съвет на „Топлофикация София“ ЕАД прие единодушно постъпилото заявление за освобождаване на инж. Георгиев и утвърди за нов изпълнителен член на Управителния съвет – Александър Александров.</p>
      <p>Александър Александров е магистър „Топлоенергетика“ от Технически университет-София, с няколко специализации в Германия, включително по Програма за обучение на висши мениджърски кадри и повече от 20-годишен опит на ръководни позиции във водещи български и международни компании.</p>
    </article>
  </body>
</html>