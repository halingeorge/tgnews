<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4995311-elorda-avtobustarynda-zhola-y-ny-ua.html"/>
    <meta property="og:site_name" content="zakon.kz"/>
    <meta property="article:published_time" content="2019-11-18T14:56:00+00:00"/>
    <meta property="og:title" content="Елорда автобустарында жолақы құны уақытша екі есеге төмендеді"/>
    <meta property="og:description" content="Жолақыны төлеу үшін телефонда кем дегенде 91 теңге болуы тиіс."/>
  </head>
  <body>
    <article>
      <h1>Елорда автобустарында жолақы құны уақытша екі есеге төмендеді</h1>
      <h2>Жолақыны төлеу үшін телефонда кем дегенде 91 теңге болуы тиіс.</h2>
      <address>
        <time datetime="2019-11-18T14:56:00+00:00">18 Nov 2019, 14:56</time>
      </address>
      <p><b>Елорда автобустарында бір ай бойы 45 теңгемен жүруге болады</b>, деп хабарлады <a href="https://kaz.zakon.kz/">Zakon.kz</a> "Astana LRT" компаниясына сілтеме жасап.</p>
      <blockquote>"Жолақыны 50% жеңілдікпен SMS және QR-код арқылы төлей аласыз. Акция 18 қарашадан басталып, 18 желтоқсанға дейін жалғасады", – делінген хабарламада.</blockquote>
      <p>Мұндай акцияны ұялы байланыс операторларының бірі ұсынып отыр. Атап айтқанда, төлемді SMS немесе QR-код арқылы жасаған кезде телефон нөмірінен жол жүру билетінің толық сомасы – 90 теңге шегеріледі. Кейін балансқа 45 теңге қайтарылады. Жолақыны төлеу үшін шотта кем дегенде 91 теңге болуы тиіс.</p>
      <blockquote>"45 теңгемен автобуста күніне екі рет жүре аласыз. Ал үшінші және одан арғы сапарларыңыз үшін стандартты – 90 теңге төлейсіз. Акция тек қалалық бағыттарда жүреді. Бағасы 180 теңге болатын экспресс-маршруттарда, сондай-ақ ақысы 90, 200, 300 және 400 теңгелік қаламаңы маршруттарында жеңілдік қарастырылмаған", - деп хабарлады "Astana LRT".</blockquote>
    </article>
  </body>
</html>