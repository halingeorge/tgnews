<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/pred-mirenci-je-nemirna-zima"/>
    <meta property="og:site_name" content="Primorske novice"/>
    <meta property="article:published_time" content="2019-11-18T14:54:01+00:00"/>
    <meta property="og:title" content="Pred Mirenci je nemirna zima"/>
    <meta property="og:description" content="S 14. krogom je padel nad jesenskim delom tretje slovenske nogometne lige zahod. Stik z vodilnim Primorjem je obdržala ljubljanska Svoboda."/>
  </head>
  <body>
    <article>
      <h1>Pred Mirenci je nemirna zima</h1>
      <address><time datetime="2019-11-18T14:54:01+00:00">18 Nov 2019, 14:54</time> by <a rel="author">Aleš Sorta</a></address>
      <p>
        <b>S 14. krogom je padel nad jesenskim delom tretje slovenske nogometne lige zahod. Stik z vodilnim Primorjem je obdržala ljubljanska Svoboda.</b>
      </p>
      <figure>
        <img src="https://static.primorske.si/foto/highres/gnweb/720202_nogomet.jpg"/>
        <figcaption>Foto: STA</figcaption>
      </figure>
      <p>
        <b>TKK Tolmin : Šenčur 1:0 (0:0)</b>
      </p>
      <p>Športni park Brajda, gledalcev 250 sodnik Sagrković (Vrhnika). Strelec - 1:0 Debenjak (77).</p>
      <p><b>TKK Tolmin</b>: Mavrič, T. Kutin, Kos, Šturm, Rakušček (od 66. Kravanja), Kavčič, Šuligoj (od 78. Zornik), Kumer, Debenjak, Perše, Lapanja (od 59. Kucalović). Trener: Jan Kragelj.</p>
      <p>TOLMIN V solidni tekmi na zahtevnem igrišču sta obe ekipi imeli svoje priložnosti, več Tolminci. V prvem delu je več obetal položaj za zaključni strel <b>Gregorja Kosa</b>, ki pa po odbitku ni prišel do žoge. V nadaljevanju je prazna vrata zgrešil <b>Boban Kucalović</b>, zato pa je še 14. zadetek to jesen dosegel <b>Grega Debenjak</b>. Poskus Kosa je čuvaj gostov še ubranil, tolminski napadalec pa se je spet znašel ob pravem času na pravem mestu in pospravil v mrežo odbitek za tri točke.</p>
      <p>
        <b>Izola : Ilirija 1:2 (1:1)</b>
      </p>
      <p>Mestni stadion, gledalcev 70 sodnik Šmajc (Kranj). Strelci - 0:1 Corn (30, 11 m), 1:1 Mingotti (45), 1:2 Destani (82).</p>
      <p><b>Elta Izola</b>: A. Počkaj, Zonta, Terčič, Vašl, Jerman (od 46. Vežnaver), Žitko (od 88. Bordon), Pletikos, Ribič, Rodica, Zemljak, Mingotti. Trener: Damjan Počkaj.</p>
      <p>IZOLA Zaradi poškodb sta pri domačih manjkala nogometaša, ki sta zrežirala zmago pred tednom dni. <b>Aljaž Golja</b> jo je skupil že na tekmi s Šenčurjem, še veliko slabše pa jo je na sredinem treningu odnesel <b>Blažo Radovanović</b>, ki je zaradi strganih vezi v kolenu že sklenil sezono. Niti v soboto Izolani niso imeli sreče. Po domnevno nepravilnem posredovanju <b>Scotta Vašla</b> je sodnik <b>Sandi Šmajc</b> (pre)hitro pokazal na enajstmetrovko, iz katere so Ljubljančani povedli. Gostitelji so še pred odmorom izenačili. V nadaljevanju so gostitelji imeli žogo več v svoji posesti, a so bili iz protinapadov nevarnejši. Nekaj so jih že zapravili, preden je<b> Edison Destani </b>ekipi tolminskega trenerja <b>Boruta Jermola</b> priigral šele drugo zmago v sezoni.</p>
      <p>
        <b>Kočevje : Adria 2:2 (1:1)</b>
      </p>
      <p>Stadion Gaj, gledalcev 100 sodnik Medvešček (Kranj). Strelci - 1:0 Babić (6), 1:1 Klepac (23), 2:1 Pavlovič (70), 2:2 Komel (87).</p>
      <p><b>Adria</b>: Bon, Masten (od 89. Majcen), Hlede, Pečenko (od 81. Pavlin), Kompara, Komel, Torkar (od 75. Černe), Klančič, Klepac, Milijašević, Godnič. Trener: Simon Živec.</p>
      <p>KOČEVJE Za Mirence je remi po prikazanem in kopici zapravljenih priložnost slab izkupiček. Na razmočenem igrišču je Kočevje hitro povedlo, izenačil je <b>Boštjan Klepac.</b> Potem so gostje napadali, gol pa spet dosegli gostitelji. Naposled je Adrii v končnici z natančnim strelom <b>Vili Komel</b> vendarle priigral točko.</p>
    </article>
  </body>
</html>