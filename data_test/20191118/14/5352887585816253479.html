<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/sveikiname-as-galiu-per-90-dienu-projekto-dalyvius-1750706/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-18T14:44:00+00:00"/>
    <meta property="og:title" content="Sveikiname &quot;Aš galiu per 90 dienų&quot; projekto dalyvius"/>
    <meta property="og:description" content="Reklama"/>
  </head>
  <body>
    <article>
      <h1>Sveikiname "Aš galiu per 90 dienų" projekto dalyvius</h1>
      <address><time datetime="2019-11-18T14:44:00+00:00">18 Nov 2019, 14:44</time> by <a rel="author" href="https://www.ve.lt/autoriai/paulius-matulevicius/" target="_blank">Paulius MATULEVIČIUS</a></address>
      <p>Reklama</p>
      <p>
        <b>Paaiškėjo sporto klubo "Central Gym" ir asmeninės trenerės Rasos Vilkienės skelbto projekto "Aš galiu per 90 dienų" laimingieji dalyviai. Dienraščio "Vakarų ekspresas" "Facebook" paskyroje ir portale ve.lt daugiausiai balsų (susumavus) surinko ir į įdomu bei itin naudingą projektą įsilies Jonas, Rūta ir Ugnė.</b>
      </p>
      <p>Sveikiname nugalėtojus ir linkime ištvermės bei užsispyrimo, siekiant savo užsibrėžtų tikslų. Laukia ilgas, tačiau labai įdomus kelias į gražesnį ir šviesesnį savo paties versijos rytojų. Tikimės, kad su kiekviena diena jus tapsite energingesni, ištvermingesni, gražesni, sutvirtinsite kūną ir, svarbiausia, tapsite labiau pasitikintys savimi.</p>
      <p>Su nugalėtojais organizatoriai susisieks telefonu ir suplanuos bendrą susitikimą. Jo metu bus aptartas projekto planas, eiga ir kitos svarbios detalės. Projektas startuos jau kitą savaitę, o iki tol dalyviai privalo pasitikrinti savo sveikatą ir nusiteikti rimtam darbui.</p>
      <h3>Sekite dalyvius internete</h3>
      <p>Tie, kas nepatekote į šį projektą, nenusiminkite. Projekto metu dalyviai bus filmuojami ir fotografuojami bei kone kasdien keliami į portalą VE.lt, "Central Gym" ir Rasa Vilkiene - lifestyle ir VE.lt "Facebook" paskyras.</p>
      <p>Taip pat dalyviai savo asmeninėse "Facebook" paskyrose kasdien dalinsis savo patirtimi, išgyvenimais ir pasiektais rezultatais.</p>
      <p>Taigi, jūs galėsite viską stebėti nuotoliniu būdu - internete, susipažinti su treniruotėmis, dalyvių mityba, išgyvenimų aprašymais bei patirtį prisitaikyti sau. Jums bus parodytas teisingas kelias, tereikės tai atkartoti. Naudingų patarimų internete nepagailės ir šio projekto siela, sporto klubo "Central Gym" ir asmeninė trenerė R. Vilkienė.</p>
      <p>Reklama</p>
      <p>"Kai iš savo žodyno išmesite žodį "negaliu", pamatysite, kiek daug jūs galite! Galite būti sveiki. Galite būti sportiški. Galite būti gražūs. Įrodykite sau ir kitiems, kad jūs galite", - motyvavo puikiai žinoma sveikos gyvensenos specialistė R. Vilkienė.</p>
      <h3>Gausybė nemokamų paslaugų</h3>
      <p>Projekto "Aš galiu per 90 dienų" dalyviams visų pirma bus atlikta kūno masės analizė, išsiaiškintas vidinių riebalų kiekis, metabolinis amžius. Sveikos gyvensenos ir sporto specialistė R. Vilkienė kiekvienam laimingajam dalyviui asmeniškai sudarys asmenines mitybos ir sporto programas ir su kiekvienu dirbs individualiai, kaskart stebės kūno pokyčius.</p>
      <p>Vyks ne tik individualios sporto treniruotės, bet visi išbandys ir grupines treniruotes: TRX, "Disco bike", vandens aerobikos, kalanetikos ir kitas. Dalyviai išmėgins ir vėliau patys galės pasirinkti kas jiems priimtiniausia ir įdomiausia.</p>
      <p>Projekto "Aš galiu per 90 dienų" laimingieji dalyviai gaus trijų mėnesių abonementą į sporto klubą "Central Gym", du kartus per savaitę grupines ir asmenines treniruotes, beveik kasdien įvairias procedūras.</p>
      <p>Tarp kurių - "Roller" masažai, kavitacija (ultragarso bangomis naikinami riebalai), tripolizė, preso terapija ir kitos liekninančios procedūros.</p>
      <p>Be to, dalyviai visam projekto laikotarpiui bus aprūpinti "4Life" papildais ir sveiko bei subalansuoto maisto tiekėjų į namus valgyksveikai.lt maistu (pusryčiais, pietumis, vakariene, o kam reikalingas didesnis kalorijų skaičius - priešpiečiais ir pavakariais). Tai dalyviams padės pasiekti dar geresnių rezultatų.</p>
      <p>Reklama</p>
      <p>"Taigi, dalyviai net 13 savaičių nemokamai įsilies į sporto ir procedūrų terapijas. Kiekvienam dalyviui šio projekto pridėtinė vertė - išties didžiulė, jau nekalbant apie tai, kad per tą laikotarpį kur kas pagerės jų savijauta ir bus suformuoti sveiko gyvenimo įpročiai", - paaiškino "Central Gym" klubo vadovas Tadas Vilkas.</p>
      <h3>Priima anoniminius dalyvius</h3>
      <p>Tie, kas nenori viešinti žiniasklaidos priemonėse ir facebook paskyrose, tačiau norėtų išbandyti šias treniruotes ir minėtas procedūras, gali kreiptis asmenine žinute į Rasą Vilkienę (tel. 8 612 777 66 arba "Facebook" profilyje Rasa Vilkiene - Lifestyle) ir su Jumis bus suderinta asmeninė konsultacija.</p>
      <p>"Jos metu išsiaiškinsime, ko Jums asmeniškai reikia, ir suderinsime priimtiną kainą", - pabrėžė R. Vilkienė.</p>
      <p>Jos teigimu, projektu "Aš galiu per 90 dienų" norima parodyti, kad ne tik sportas, bet ir procedūros padeda lieknėti ir sutvirtinti kūną.</p>
      <p>"Tikslas, kad žmonės, kurie yra apkūnūs, taisyklingai ir sveikai atsikratytų antsvorio, išmoktų maitintis ir prižiūrėti save. Tiesiog norime suformuoti sveiko gyvenimo būdą. Norime, kad žmonės sportuotų ne tik 3 ar kokį vieną mėnesį prieš vasaros sezoną, o visą savo gyvenimą. Tam reikia suformuoti tinkamus įpročius", - teigė Tadas ir Rasa Vilkai.</p>
      <p>Į projektą "Aš galiu per 90 dienų" ne tik kaip stebėtojas, bet ir kaip dalyvis sutiko įsilieti ir "Vakarų ekspreso" sporto žurnalistas Paulius Matulevičius. Daugiau nei 15 metų patirties sporto žurnalistikoje turintis ir sporto naujovėmis nuolat besidomintis P. Matulevičius pats savo kailiu nusprendė išbandyti visas procedūras ir taip pat projekto metu jis pasidalins savo įspūdžiais, išgyvenimais ir pasiektais rezultatais.</p>
      <p>Reklama</p>
      <p>"Vadovaujuosi tokiu požiūriu: juk daug profesionaliau viską aprašyti ir perteikti skaitytojams gali ne tik kai stebi iš šalies, bet ir kai pats esi to proceso dalis", - sakė P. Matulevičius.</p>
      <p>Taigi, laukia nauji iššūkiai ir 90 sporto kupinų dienų.</p>
      <p>"Vadovaukitės Konfucijaus žodžiais: "Tai, ką sunku padaryti, reikia daryti su didžiausiu atkaklumu". Čia puikiai tinka ir Henrio Fordo posakis: "Kliūtis pradedama matyti tuomet, kai nukreipiame žvilgsnį nuo tikslo". Jei į projektą "Aš galiu per 90 dienų" įsiliesite iš širdies, net neabejoju, kad jums pavyks pasiekti savo tikslus. Rašytojas Paulo Coelho yra taikliai pasakęs: "Kai tu tikrai ko nors trokšti visa širdimi, visas pasaulis slapta padeda tau įgyvendinti šį troškimą", - projekto dalyviams motyvuojančius žodžius išsakė P. Matulevičius.</p>
      <p>Projekto "Aš galiu per 90 dienų" rėmėjai:</p>
      <figure>
        <img src="https://www.ve.lt/uploads/img/4life.ai_.png.jpg"/>
      </figure>
      <figure>
        <img src="https://www.ve.lt/uploads/img/central_gym2.png"/>
      </figure>
      <figure>
        <img src="https://www.ve.lt/uploads/img/logotipasv.s.2.png"/>
      </figure>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/lieknejimo-projektas-as-galiu-per-90-dienu-1743246/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>