<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58429-ukrayinc-zmozhut-znmati-gotvku-v-kasah-magazinv.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-18T14:20:00+00:00"/>
    <meta property="og:title" content="Українці зможуть знімати готівку в касах магазинів"/>
    <meta property="og:description" content="НБУ хоче дозволити українцям, які є держателями електронних платіжних засобів (наприклад, платіжних карток) отримувати готівку з кас магазинів та закладів громадського харчування і послуг, що застосовують РРО.Про це йдеться у проєкті постанови “Про затвердження Змін до Положення про ведення касових операцій у національній валюті в Україні”, повідомляє прес-служба Нацбанку.Що це дасть. У НБУ вважають, що рішення допоможе:- зменшити тінізацію економіки;- розвивати безготівковий сегмент- збільшити фінансову інклюзію громадян загалом.Відповідні норми також містить ухвалений Верховною Радою Закон України “Про внесення змін до Закону України “Про застосування реєстраторів розрахункових операцій у сфері торгівлі, громадського харчування та послуг” та інших законів України щодо детінізації розрахунків у сфері торгівлі та послуг”.Також НБУ хоче врегулювати питання щодо операцій з готівкою для подальшого переказу коштів суб’єктами господарювання, які не є фінансовими установами, але мають право надавати окремі фінансові…"/>
  </head>
  <body>
    <article>
      <h1>Українці зможуть знімати готівку в касах магазинів</h1>
      <address>
        <time datetime="2019-11-18T14:20:00+00:00">18 Nov 2019, 14:20</time>
      </address>
      <p><b>НБУ хоче дозволити українцям, які є держателями електронних платіжних засобів (наприклад, платіжних карток) отримувати готівку з кас магазинів та закладів громадського харчування і послуг, що застосовують РРО.</b><br/><br/>Про це йдеться у проєкті постанови “Про затвердження Змін до Положення про ведення касових операцій у національній валюті в Україні”, повідомляє прес-служба Нацбанку.<br/><br/>Що це дасть. У НБУ вважають, що рішення допоможе:<br/><br/>- зменшити тінізацію економіки;<br/>- розвивати безготівковий сегмент<br/>- збільшити фінансову інклюзію громадян загалом.<br/><br/>Відповідні норми також містить ухвалений Верховною Радою Закон України “Про внесення змін до Закону України “Про застосування реєстраторів розрахункових операцій у сфері торгівлі, громадського харчування та послуг” та інших законів України щодо детінізації розрахунків у сфері торгівлі та послуг”.<br/><br/>Також НБУ хоче врегулювати питання щодо операцій з готівкою для подальшого переказу коштів суб’єктами господарювання, які не є фінансовими установами, але мають право надавати окремі фінансові послуги (на підставі виданої Національним банком ліцензії на здійснення таких операцій).<br/><br/>Довідка:<br/>Нацбанк продовжує валютну лібералізацію. Від початку року скасовано вже понад 30 валютних обмежень:<br/><br/>- обов’язковий продаж валютних надходжень бізнесом;<br/>- попереднє резервування гривні для купівлі валюти;<br/>- обмеження на репатріацію дивідендів за кордон;<br/>- введення дозволу на онлайн-купівлю іноземної валюти;<br/>- запровадження системи інвестування за кордон у межах е-лімітів (сьогодні – до 50 тис. євро/рік для фізичних осіб) без необхідності отримання індивідуальних дозволів чи ліцензій у НБУ.<br/><br/><a href="https://news.finance.ua/ua/news/-/460084/ukrayintsi-zmozhut-znimaty-gotivku-v-kasah-magazyniv">Джерело</a> <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>