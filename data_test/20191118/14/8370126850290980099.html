<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/134865/dipsiz-golu-define-icin-yok-eden-iki-kisiden-biri-akpli-cikti"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-18T14:12:00+00:00"/>
    <meta property="og:title" content="Dipsiz Göl'ü define için yok eden iki kişiden biri AKP'li çıktı"/>
    <meta property="og:description" content="Gümüşhane’deki 12 bin yıllık Dipsiz Göl’ü define aramak için kurutan iki kişinin kimliği ortaya çıktı. İki kişiden birisi AKP'de siyaset yapan bir isim."/>
  </head>
  <body>
    <article>
      <h1>Dipsiz Göl'ü define için yok eden iki kişiden biri AKP'li çıktı</h1>
      <h2>Gümüşhane’deki 12 bin yıllık Dipsiz Göl’ü define aramak için kurutan iki kişinin kimliği ortaya çıktı. İki kişiden birisi AKP'de siyaset yapan bir isim.</h2>
      <address>
        <time datetime="2019-11-18T14:12:00+00:00">18 Nov 2019, 14:12</time>
      </address>
      <p>Gümüşhane’deki 12 bin yıllık Dipsiz Göl’ü define aramak için kurutan iki kişinin kimliği ortaya çıktı. İki kişiden birisi AKP'de siyaset yapan bir isim.</p>
      <p><b>Hürriyet’ten Musa Kesler'in</b> ulaştığı bilgilere göre izinleri alıp kazıları yapanlar Fatih Sözen ile Ahmet Canbakkal. Şahıslar göldeki kazıyı, resmi heyet huzurunda yaptı.</p>
      <p>Biri inşaat, diğeri hafriyat sektöründe çalışan işadamları Trabzon'da faaliyet gösteriyor. Dosyadaki kayıtlardan numarasına ulaşılan Fatih Sözen, kendisinin Alanya’da inşaat işleri yaptığını söyleyerek “Ben o iş adamı değilim. Sadece isim benzerliği” iddiasında bulundu.</p>
      <p>Öte yandan, kazıyı yaptığı iddia edilen Fatih Sözen’in AKP’den Fatsa İlçe Başkanı olduğu ve 25. dönem Ordu Miletvekili Aday Adayı olduğu öğrenildi.</p>
      <figure>
        <img src="https://www.gercekgundem.com/images/posts/201911/149462_620x345.jpg"/>
      </figure>
      <p>
        <i>Fatih Sözen</i>
      </p>
      <p>Kazı yapılırken ilgili kanun gereği kazıya üç kişiden oluşan resmi bir heyetin de eşlik ettiği ortaya çıktı. Resmi heyet önünde yapılan kazı sonucunda herhangi bir 'define' bulunamadığı kayda geçirildi. Gümüşhane Valisi Kâmuran Taşbilek, bakanlığın başlattığı soruşturmanın devam ettiğini, Gümüşhane Üniversitesi’nden uzmanların da gölü ve çevresini incelemeye aldıklarını söyledi. Taşbilek, valilik ekiplerinin üniversiteden uzmanlarla birlikte gölü rehabilite etmek için yoğun bir çalışma yürüttüklerini de söyledi.</p>
      <p> </p>
      <related>
        <h4>Bağlantılı Haberler</h4>
        <a href="https://www.gercekgundem.com/guncel/134984/doc-dr-coskun-eruzden-dipsiz-gol-aciklamasi-defineci-ruyasinda-romayi-oraya-getirdi"/>
        <a href="https://www.gercekgundem.com/guncel/134931/kurutulmasina-izin-verilen-dipsiz-gol-sit-alani-ilan-edilecek"/>
        <a href="https://www.gercekgundem.com/medya/134898/yandas-a-haber-dipsiz-gol-katliamini-ortbas-cabasi-icinde"/>
        <a href="https://www.gercekgundem.com/medya/134692/sinan-ogandan-a-haberin-skandal-dipsiz-gol-haberine-tepki-siz-nasil-bir-seysiniz"/>
        <a href="https://www.gercekgundem.com/gezi-mekan/134610/define-icin-yagmalanan-12-bin-yillik-dipsiz-golun-tek-umudu-kar"/>
        <a href="https://www.gercekgundem.com/siyaset/134570/hdpli-murat-cepniden-dipsiz-golun-yok-edilmesine-tepki"/>
        <a href="https://www.gercekgundem.com/cevre/134413/dipsiz-goldeki-define-kazisi-ile-ilgili-flas-gelisme"/>
        <a href="https://www.gercekgundem.com/guncel/134352/kultur-ve-turizm-bakanligindan-dipsiz-gol-aciklamasi"/>
        <a href="https://www.gercekgundem.com/siyaset/134186/tekin-12-bin-yillik-dipsiz-golun-kurutulmasini-meclise-tasidi"/>
      </related>
    </article>
  </body>
</html>