<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/noviy-gubernator-siniegubov-poyihav-do-kiieva-uzgodzhuvati-kandidaturi-vice-gubernatoriv-sered"/>
    <meta property="og:site_name" content="Кременчугская газета"/>
    <meta property="article:published_time" content="2019-11-18T14:00:00+00:00"/>
    <meta property="og:title" content="Новий губернатор Синєгубов поїхав до Києва узгоджувати кандидатури віце-губернаторів: серед них кременчужан немає"/>
    <meta property="og:description" content="Представив лише свого першого радника. Сьогодні під час апаратної наради від нового губернатора Полтавщини Олега Синєгубова очікували інформації стосовно того, хто стане віце-губернаторами в новій команді керманича області."/>
  </head>
  <body>
    <article>
      <h1>Новий губернатор Синєгубов поїхав до Києва узгоджувати кандидатури віце-губернаторів: серед них кременчужан немає</h1>
      <address>
        <time datetime="2019-11-18T14:00:00+00:00">18 Nov 2019, 14:00</time>
      </address>
      <p>
        <b>Представив лише свого першого радника.</b>
      </p>
      <p>Сьогодні під час апаратної наради від нового губернатора Полтавщини Олега Синєгубова очікували інформації стосовно того, хто стане віце-губернаторами в новій команді керманича області.</p>
      <p>Проте губернатор обмежився лише представленням свого першого радника: Дмитра Сергійовича Луніна. Про нового радника відомо, що він є співвласником ТОВ «4Е Консталтинг», яке консультує в питаннях комерційної діяльності й керування.</p>
      <p>Також сьогодні стало відомо, хто став новим прес-секретарем губернатора. Це Катерина Маркечко.</p>
      <p>Уже після апаратної наради Олег Синєгубов виїхав до Києва. У владних коридорах він узгоджуватиме кандидатури віце-губернаторів.</p>
      <p>За даними джерел «Кременчуцької газети», серед кандидатів на посаду віце-губернаторів кременчужан немає.</p>
      <p>Нагадаємо, стало відоме ім'я <b><a href="https://kg.ua/news/stalo-vidomo-imya-novogo-gubernatora-poltavshchini">нового губернатора Полтавщини.</a></b></p>
      <p>Зеленський на Полтавщину не приїде: <b><a href="https://kg.ua/news/zelenskiy-na-poltavshchinu-ne-priedet-novogo-gubernatora-predstavit-ego-pervyy-zamestitel">нового губернатора представить перший заступник глави ОП Трофімов</a>.</b></p>
      <p>Новий губернатор Полтавщини <b><a href="https://kg.ua/news/noviy-gubernator-poltavshchini-siniegubov-postaviv-pershochergove-zavdannya-zmini-miscevoyi">Синєгубов поставив першочергове завдання зміни місцевої влади та проведення аудиту рішень минулої влади.</a></b><br/> </p>
      <p> </p>
      <p> </p>
      <p>Олег Булашев</p>
    </article>
  </body>
</html>