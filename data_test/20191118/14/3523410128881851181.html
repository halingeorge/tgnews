<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640540/%D8%B9%D9%81%D9%88-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84-%D8%A2%D9%84%D9%85%D8%A7%D9%86-%D8%A2%D9%85%D9%88%D8%B2%D8%B4-%D9%86%D8%B8%D8%A7%D9%85%DB%8C%D8%A7%D9%86-%DA%86%DB%8C%D9%86-%D8%B1%D8%A7-%D9%85%D8%AA%D9%88%D9%82%D9%81-%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T14:45:00+00:00"/>
    <meta property="og:title" content="عفو بین‌الملل: آلمان آموزش نظامیان چین را متوقف کند"/>
    <meta property="og:description" content="با افشای یک سند فوق سری نظامی مبنی براینکه ارتش آلمان در نظر دارد در سال ۲۰۲۰ سربازان چینی را آموزش دهد؛ سازمان عفو بین‌المللی و ..."/>
  </head>
  <body>
    <article>
      <h1>
        <a href="https://www.bultannews.com/fa/news/640540/%D8%B9%D9%81%D9%88-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84-%D8%A2%D9%84%D9%85%D8%A7%D9%86-%D8%A2%D9%85%D9%88%D8%B2%D8%B4-%D9%86%D8%B8%D8%A7%D9%85%DB%8C%D8%A7%D9%86-%DA%86%DB%8C%D9%86-%D8%B1%D8%A7-%D9%85%D8%AA%D9%88%D9%82%D9%81-%DA%A9%D9%86%D8%AF">عفو بین‌الملل: آلمان آموزش نظامیان چین را متوقف کند</a>
      </h1>
      <h2>با افشای یک سند فوق سری نظامی مبنی براینکه ارتش آلمان در نظر دارد در سال ۲۰۲۰ سربازان چینی را آموزش دهد؛ سازمان عفو بین‌المللی و ...</h2>
      <address><time datetime="2019-11-18T14:45:00+00:00">18 Nov 2019, 14:45</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، کارشناس بخش <b>حقوق بشر</b> و تسلیحات این سازمان در گفتگویی با روزنامه "بیلد" گفت: با توجه به وضعیت حقوق بشر در چین و نقش کلی ارتش در این کشور، هیچ دلیل توجیه کننده‌ای برای کمک به آموزش<b> نیروهای نظامی چینی</b> از سوی آلمان وجود ندارد.</p>
      <p>او با اشاره به وضعیت فعلی در هنگ‌کنگ گفت: دولت آلمان باید اقدامی روشن (علیه وضعیت در هنگ‌کنگ) صورت دهد و فورا هرگونه همکاری نظامی با این کشور را متوقف کگند.</p>
      <p>جاشوا وونگ، فعال برجسته هنگ‌کنگی نیز از مشارکت آلمان در این طرح انتقاد کرده و به روزنامه بیلد گفته: کمک ارتش آلمان به آموزش سربازان چینی من را خشمگین می‌کند. با توجه به اعتراضات در هنگ‌کنک، وزارت دفاع آلمان مدت‌ها پیش باید به این برنامه پایان می‌داد.</p>
      <p>روزنامه بیلد گزارش کرده است که یک سند نظامی فوق‌سری را رویت کرده که از ۶۲ کشور از جمله چین نام برده که قرار است در سال ۲۰۲۰ در تمرینات آموزشی ارتش آلمان شرکت کنند.</p>
      <p>یک سخنگوی وزارت دفاع آلمان در واکنش به درخواست عفو بین‌الملل گفت، سربازان چین معمولا در رویدادهای آموزشی ارتش آلمان حضور می‌یابند و "هدف ما به اشتراک گذاشتن ارزش‌های دموکراتیکمان با شهروندان دیگر کشورهاست.</p>
    </article>
  </body>
</html>