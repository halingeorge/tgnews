<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/18/leszidta-az-ausztral-miniszterelnok-israel-folau-rogbisztart"/>
    <meta property="og:site_name" content="euronews"/>
    <meta property="article:published_time" content="2019-11-18T14:54:30+00:00"/>
    <meta property="og:title" content="Leszidta az ausztrál miniszterelnök Israel Folau rögbisztárt"/>
    <meta property="og:description" content="Israel Folau közösségi média oldalán azt írta, hogy a több halálos áldozatot is követelő novemberi bozóttűz Isten büntetése amiatt, hogy Ausztrália legalizálta az azonos neműek házasságát és törvénybe iktatta, hogy ne legyen büntethető az abortusz."/>
  </head>
  <body>
    <article>
      <h1>Leszidta az ausztrál miniszterelnök Israel Folau rögbisztárt</h1>
      <address><time datetime="2019-11-18T14:54:30+00:00">18 Nov 2019, 14:54</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/30/75/24/773x435_cmsv2_782eef29-7fe3-5e97-9164-a8ae1ee577c1-4307524.jpg"/>
      </figure>
      <p>
        <b>Érzéketlennek nevezte az ausztrál miniszterelnök egy volt válogatott rögbisztár kommentjeit - Israel Folau közösségi média oldalán azt írta, hogy a több halálos áldozatot is követelő novemberi bozóttűz Isten büntetése amiatt, hogy Ausztrália legalizálta az azonos neműek házasságát és törvénybe iktatta, hogy ne legyen büntethető az abortusz.</b>
      </p>
      <p>A bozóttűz által érintett új-dél-wales-i Johns River város lakói bántónak találták Folau megjegyzéseit. Új-Dél-Walesben november elején többen meghaltak és több száz ház megsemmisült a tűzben.</p>
      <p>"Úgy vélem, ezek megdöbbentően érzéketlen kommentek. Ő egy szabad állampolgár, tehát azt mond, amit akar - mondta Scott Morrison kormányfő. "De ez nem azt jelenti, hogy nem kell tekintettel lennie arra a fájdalomra, amelyet azoknak az embereknek okoz, akiknek az otthonai leégtek. Biztos vagyok benne, hogy sok keresztény Ausztráliában nem így vélekedik, és akiknek gondolatai, hadd hangsúlyozzam, a keresztények gondolatai azokkal vannak, akik szenvednek."</p>
      <p>Israel Folaut májusban tették ki a válogatottból amiatt, hogy azt írta instagramján: pokol vár a melegekre és a házasságtörőkre.</p>
    </article>
  </body>
</html>