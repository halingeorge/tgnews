<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/gigi-proietti-eta-altezza-teatro-figlie-instagram/"/>
    <meta property="og:site_name" content="Novella 2000"/>
    <meta property="article:published_time" content="2019-11-18T14:45:47+00:00"/>
    <meta property="og:title" content="Gigi Proietti: età, altezza, teatro, figlie, moglie, Instagram e film"/>
    <meta property="og:description" content="Ecco tutto quello che sappiamo su Gigi Proietti. Età, altezza, teatro, figlie, moglie, Instagram, film e programmi televisivi"/>
  </head>
  <body>
    <article>
      <h1>Gigi Proietti: età, altezza, teatro, figlie, moglie, Instagram e film</h1>
      <address><time datetime="2019-11-18T14:45:47+00:00">18 Nov 2019, 14:45</time> by <a rel="author" href="https://www.novella2000.it/author/nicolo-figini/" target="_blank">Nicolo Figini</a></address>
      <aside>
        <a href="https://www.novella2000.it/gigi-proietti-eta-altezza-teatro-figlie-instagram/#Biografia">Biografia<br/></a>
        <a href="https://www.novella2000.it/gigi-proietti-eta-altezza-teatro-figlie-instagram/#Vita_privata">Vita privata<br/></a>
        <a href="https://www.novella2000.it/gigi-proietti-eta-altezza-teatro-figlie-instagram/#Profili_social">Profili social<br/></a>
        <a href="https://www.novella2000.it/gigi-proietti-eta-altezza-teatro-figlie-instagram/#Film_e_programmi_televisivi">Film e programmi televisivi</a>
      </aside>
      <h3><anchor name="Biografia"/>Gigi Proietti biografia età altezza teatro e titoli di studio</h3>
      <p><b>Chi è Gigi Proietti</b>? All’anagrafe Luigi, ha un’<b>altezza</b> pari a 1 metro e 87 centimetri. Nasce a Roma il 2 novembre 1940. I genitori sono Romano, di origine umbra, e Giovanna, proveniente dal Lazio. Da bambino inizia ad appassionarsi di musica, suonando la chitarra, il pianoforte, la fisarmonica e il contrabbasso. Per quanto riguarda, invece, i <b>titoli di studio</b>, l’attore frequenta il Liceo Ginnasio Statale Augusto, per poi iscriversi alla facoltà di Giurisprudenza. Abbandonato questo percorso, si dedica però al <b>teatro</b>, prendendo parte al corso di mimica del Centro Universitario Teatrale.</p>
      <p>I primi successi arrivano intorno al 1970, all’<b>età</b> di 28 anni. In quell’anno, infatti, si trova a dover sostituire Domenico Modugno nello spettacolo <b>Alleluja brava gente</b>. Nello stesso periodo lo vediamo anche al cinema con film come <b>Meo Patacca</b>, <b>Conviene far bene l’amore</b> e <b>L’anguidi baci, perfide carezze</b>. Nel 1977 prende parte alla pellicola<b> Il Casotto</b> con Ugo Tognazzi e Jodie Foster. La fama, però, la ottiene con il personaggio di Bruno Fioretti in <b>Febbre da cavallo</b>. Dal 1964 comincia anche la sua carriera di doppiatore. Iniziando con Gatto Silvestro, passa ad attori come <a href="https://www.novella2000.it/chi-e-robert-de-niro/">Robert De Niro</a>, <a href="https://www.novella2000.it/chi-e-sylvester-stallone-origini-figli/">Sylvester Stallone</a>, Dustin Hoffman e Marlon Brando, tra gli altri.</p>
      <p>Nel 1983, poi, debutta come conduttore televisivo in <b>Fantastico 4</b>. La fortuna, in questo contesto, la trova in <b>Io a modo mio</b> e <b>Di che vizio sei?</b>. <b>Gigi Proietti</b>, in seguito, nei primi anni ’90 entra nel cast della fiction <b>Un figlio a metà</b> e del suo seguito. Dal 1996, inoltre, partecipa a più stagioni de<b> Il maresciallo Rocca</b>. Il 2002 vede il ritorno al cinema di <b>Febbre da cavallo – La mandrakata</b>, che lo porta a vincere un Nastro d’argento. Tra gli ultimi progetti sul grande schermo menzioniamo, perciò, <b>Il premio</b>, diretto da <a href="https://www.novella2000.it/chi-e-alessandro-gassmann/">Alessandro Gassmann</a>, e <b>Pinocchio</b>, nelle sale dal 19 dicembre 2019. Infine, in televisione appare come ospite in una puntata di <b>Meraviglie – La penisola dei tesori</b>, con la conduzione di Alberto Angela.</p>
      <h3><anchor name="Vita_privata"/>La vita privata di Gigi Proietti: moglie e figlie</h3>
      <p>Parliamo, ora, della <b>vita privata</b> di <b>Gigi Proietti</b>, facendo particolare attenzione alla sfera sentimentale. L’attore ha da molti anni una relazione con <b>Sagitta Alter</b>. Durante un’intervista a La Repubblica, in seguito riportata anche da <a href="https://www.donnaglamour.it/chi-e-gigi-proietti-carriera-curiosita-e-vita-privata/curiosita/">Donna Glamour</a>, ha raccontato il loro incontro e perché non sono mai diventati marito e <b>moglie</b>:</p>
      <blockquote>Erano i primi anni ’60. Lei era la classica svedese innamorata dell’Italia. Faceva la hostess, accompagnava i turisti per monumenti e la sera li portava lì a prendere il fresco e a sentire musica. Tra noi scattò la scintilla ballando l’alligalli. […] Con <i><b>Sagitta</b></i> non ci siamo mai sposati: all’inizio per ragioni ideologiche, non credevamo nell’istituzione del matrimonio, poi perché ci sembrava superfluo. Siamo antichi concubini.</blockquote>
      <p>Inoltre, <b>Gigi Proietti</b> e Sagitta, nel corso degli anni, hanno avuto due <b>figlie</b>, che hanno seguito le orme del padre. A tal proposito, in un’intervista con L’Espresso, riportata sempre da Donna Glamour, ha detto:</p>
      <blockquote>I primi tempi che stavano in scena con me, ero molto imbarazzato, mi sentivo svestito. Forse perché mi vedevano nell’intimità del mio rapporto con il pubblico. Comunque penso di essere stato un buon padre.</blockquote>
      <h3><anchor name="Profili_social"/>Dove seguire Gigi Proietti: Instagram, Twitter e profili social</h3>
      <p>Attraverso una rapida ricerca sul web, quindi, scopriamo che <b>Gigi Proietti</b> non ha nessuno dei <b>profili social</b> più importanti. Infatti, su Internet possiamo trovare solo pagine <b>Facebook</b>, <b>Instagram</b> e <b>Twitter</b> create dai fan. Tuttavia, il comico ha un <a href="https://www.gigiproietti.it/prossimi-eventi.php">sito ufficiale</a> nel quale possiamo scoprire anche i prossimi eventi che lo vedranno protagonista.</p>
      <h3><anchor name="Film_e_programmi_televisivi"/>Film e programmi televisivi</h3>
      <p>Ecco, ora, la lista dei <b>film</b>, non ancora menzionati, a cui ha preso parte <b>Gigi Proietti</b>:</p>
      <ul>
        <li><b>Se permettete parliamo di donne </b>(1964)</li>
        <li><b>Le piacevoli notti</b> (1966)</li>
        <li><b>La ragazza del bersagliere</b> (1967)</li>
        <li><b>La matriarca</b> (1968)</li>
        <li><b>Una ragazza piuttosto complicata</b> (1969)</li>
        <li><b>Brancaleone alle crociate</b> (1970)</li>
        <li><b>Dropout</b> (1971)</li>
        <li><b>Bubù</b> (1971)</li>
        <li><b>Gli ordini sono ordini</b> (1972)</li>
        <li><b>Le farò da padre</b> (1974)</li>
        <li><b>Chi dice donna dice donna</b> (1976)</li>
        <li><b>Un matrimonio</b> (1978)</li>
        <li><b>Due pezzi di pane</b> (1979)</li>
      </ul>
      <p>Tra gli anni ’80 e 2000 <b>Gigi Proietti</b> ha partecipato, invece, a queste pellicole:</p>
      <ul>
        <li><b>Non ti conosco più amore</b> (1980)</li>
        <li><b>Mi faccia causa</b> (1985)</li>
        <li><b>Mille bolle blu</b> (1993)</li>
        <li><b>Eloise, la figli di D’Artagnan</b> (1994)</li>
        <li><b>Panni sporchi</b> (1999)</li>
        <li><b>Le barzellette</b> (2004)</li>
        <li><b>Un’estate al mare</b> (2008)</li>
        <li><b>Tutti al mare</b> (2011)</li>
        <li><b>Box Office 3D</b> (2011)</li>
        <li><b>Indovina chi viene a Natale?</b> (2013)</li>
        <li><b>Ma tu di che segno sei?</b> (2014)</li>
      </ul>
      <p>Infine, i <b>programmi televisivi</b> in cui compare <b>Gigi Proietti</b>:</p>
      <ul>
        <li><b>I grandi camaleonti</b> (1964)</li>
        <li><b>Il circolo Pickwick</b> (1968)</li>
        <li><b>Fragili</b> (1980)</li>
        <li><b>La bella Otero</b> (1984)</li>
        <li><b>Sogni e bisogni</b> (1985)</li>
        <li><b>Villa arzilla</b> (1990)</li>
        <li><b>Passioni</b> (1993)</li>
        <li><b>L’avvocato Porta</b> (1997)</li>
        <li><b>Un nero per casa</b> (1998)</li>
        <li><b>Il veterinario</b> (2004)</li>
        <li><b>Preferisco il Paradiso</b> (2010)</li>
        <li><b>I Cesaroni</b> (2012)</li>
        <li><b>L’ultimo Papa re</b> (2013)</li>
      </ul>
    </article>
  </body>
</html>