<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/thessaloniki-sinelifthisan-ikogeniakos-gia-emporio-narkotikon"/>
    <meta property="og:site_name" content="Metrosport.gr"/>
    <meta property="article:published_time" content="2019-11-18T14:00:00+00:00"/>
    <meta property="og:title" content="Θεσσαλονίκη: Συνελήφθησαν οικογενειακώς για εμπόριο ναρκωτικών"/>
    <meta property="og:description" content="Στα χέρια της Ελληνικής Αστυνομίας βρίσκονται τα 4 συγγενικά μέλη της συμμορίας"/>
  </head>
  <body>
    <article>
      <h1>Θεσσαλονίκη: Συνελήφθησαν οικογενειακώς για εμπόριο ναρκωτικών</h1>
      <h2>Στα χέρια της Ελληνικής Αστυνομίας βρίσκονται τα 4 συγγενικά μέλη της συμμορίας</h2>
      <address><time datetime="2019-11-18T14:00:00+00:00">18 Nov 2019, 14:00</time> by <a rel="author">Metrosport.gr Team</a></address>
      <p>Στα χέρια της Ελληνικής Αστυνομίας βρίσκονται τέσσερα μέλη συμμορίας με... οικογενειακό χαρακτήρα, η οποί εμπλέκεται σε κατοχή και διακίνηση ναρκωτικών στη Θεσσαλονίκη.</p>
      <p>Σύμφωνα με την ΕΛΑΣ, εγκέφαλος της σπείρας ήταν μια 31χρονη, η οποία μαζί με την κόρη, την αδερφή της αλλά και δύο ανίψια της (ένα αγόρι και ένα κορίτσι), είχαν στήσει την "επιχείριση διακίνησης ναρκωτικών".</p>
      <p>Τα τέσσερα μέλη της συμμορίας συνελήφθησαν το βράδυ του Σαββάτου στην περιοχή του ΚΤΕΛ "Μακεδονία".</p>
      <p>Σε βάρος των τεσσάρων συλληφθέντων αλλά και της 31χρονης σχηματίσθηκε δικογραφία για τα αδικήματα της εγκληματικής οργάνωσης και παράβασης του Νόμου περί εξαρτησιογόνων ουσιών.</p>
      <p>
        <b>Τους τσάκωσαν την ώρα της παράδοσης</b>
      </p>
      <p>Τα άτομα συνελήφθησαν το βράδυ του Σαββάτου στην περιοχή του Υπεραστικού Σταθμού ΚΤΕΛ Μακεδονία από αστυνομικούς του Τμήματος Γενικών Υποθέσεων της Υποδιεύθυνσης Δίωξης Ναρκωτικών Θεσσαλονίκης, όταν μία από τις συλληφθείσες πιάστηκε στα "πράσα" να παραδίδει στο αγόρι μια χειραποσκευή η οποία περιείχε πέντε δέματα ηρωίνης συνολικού βάρους 4 κιλών και 15 γραμμαρίων</p>
      <p>Όπως προέκυψε από την αστυνομική έρευνα, προηγουμένως η προαναφερόμενη παρέλαβε την χειραποσκευή από αποθηκευτικό χώρο λεωφορείου που είχε αφιχθεί από την Αθήνα και στο οποίο επέβαινε μαζί με την 31χρονη, ενώ οι δύο άλλες συλληφθείσες επιτηρούσαν τον περιβάλλοντα χώρο για πιθανή αστυνομική παρουσία.</p>
      <p>Οι συλληφθέντες, με τη δικογραφία που σχηματίστηκε σε βάρος τους, θα οδηγηθούν στον αρμόδιο Εισαγγελέα.</p>
      <p>thestival.gr</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/ktinotrofos-skotose-kinigo-giati-skilos-tou-mpike-sto-mantri-tou"/>
        <a href="http://www.metrosport.gr/article/anakinosi-tis-astra-airlines-gia-tin-anastoli-ton-ptiseon"/>
        <a href="http://www.metrosport.gr/article/katathesi-tis-kopelas-pou-dechtike-sexoualiki-parenochlisi-sto-apth"/>
        <a href="http://www.metrosport.gr/article/tragodia-stin-katerini-akarieos-thanatos-manas-ke-koris"/>
        <a href="http://www.metrosport.gr/article/proedros-tis-enosis-periferion-elladas-apostolos-tzitzikostas"/>
        <a href="http://www.metrosport.gr/article/56chronos-xilokopise-mechri-thanatou-40chrono"/>
      </related>
    </article>
  </body>
</html>