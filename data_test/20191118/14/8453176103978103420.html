<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hakolhayehudi.co.il/item/security/%D7%91%D7%A2%D7%A7%D7%91%D7%95%D7%AA_%D7%94%D7%A4%D7%A8%D7%A1%D7%95%D7%9D_%D7%91%D7%A7%D7%95%D7%9C_%D7%94%D7%99%D7%94%D7%95%D7%93%D7%99_%D7%97_%D7%9B_%D7%A1%D7%95%D7%A4%D7%A8_%D7%91%D7%A4%D7%A0%D7%99%D7%99%D7%94_%D7%9C%D7%9E_%D7%9E_%D7%94%D7%9E%D7%A4%D7%9B_%D7%9C"/>
    <meta property="og:site_name" content="הקול היהודי"/>
    <meta property="article:published_time" content="2019-11-18T14:44:00+00:00"/>
    <meta property="og:title" content="בעקבות הפרסום בקול היהודי ח&quot;כ סופר בפנייה למ&quot;מ המפכ&quot;ל"/>
    <meta property="og:description" content="בעקבות הפרסום בקול היהודי על המחדל שבשחרור אנרכיסט מספרד לביתו של מנהיג האנרכיסטים פנה ח&quot;כ אופיר סופר למ&quot;מ המפכ&quot;ל"/>
  </head>
  <body>
    <article>
      <h1>בעקבות הפרסום בקול היהודי ח"כ סופר בפנייה למ"מ המפכ"ל</h1>
      <h2>בעקבות הפרסום בקול היהודי על המחדל שבשחרור אנרכיסט מספרד לביתו של מנהיג האנרכיסטים פנה ח"כ אופיר סופר למ"מ המפכ"ל</h2>
      <address><time datetime="2019-11-18T14:44:00+00:00">18 Nov 2019, 14:44</time> by <a rel="author">מערכת הקול-היהודי</a></address>
      <p>ח''כ אופיר סופר, יו''ר סיעת הבית היהודי - האיחוד הלאומי, פנה למפכ"ל המשטרה בבקשה לקבל את תגובתו<a href="https://www.hakolhayehudi.co.il/item/security/_%D7%9E%D7%97%D7%93%D7%9C___%D7%94%D7%9E%D7%A4%D7%A7%D7%97_%D7%A2%D7%9C_%D7%90%D7%A0%D7%A8%D7%9B%D7%99%D7%A1%D7%98_%D7%90%D7%99%D7%A8%D7%95%D7%A4%D7%90%D7%99_%D7%A9%D7%A0%D7%A2%D7%A6%D7%A8_%E2%80%93_%D7%9E%D7%A0%D7%94%D7%99%D7%92_%D7%94%D7%90%D7%A0%D7%A8%D7%9B%D7%99%D7%A1%D7%98%D7%99%D7%9D"> לפרסום בקול היהודי</a> אודות שחרור אנרכיסט מספרד שנעצר בהתפרעות בכפר קדום, לביתו של האנרכיסט הישראלי המורשע קובי סניץ.</p>
      <p>"ברורה העובדה שאי התנגדותה של נציגת המשטרה בדיון, למעצרו של החשוד האנרכיסט מספרד בביתו של קובי סניץ, אינה עולה בקנה אחד עם מאמציה של מדינת ישראל למאבק באנרכיסטים הפוגעים תכופות בחיילי צה"ל ובמדינת ישראל", כתב ח"כ סופר.</p>
      <ul>
        <li>
          <a href="http://hakolhayehudi.activetrail.biz/%D7%94%D7%A8%D7%A9%D7%9E%D7%94-%D7%9C%D7%AA%D7%A4%D7%95%D7%A6%D7%AA-%D7%95%D7%95%D7%A6%D7%90%D7%A4">הירשמו לתפוצת הווצאפ של הקול היהודי &gt;&gt;</a>
        </li>
        <li>
          <a href="http://hakolhayehudi.activetrail.biz/%D7%94%D7%A8%D7%A9%D7%9E%D7%94-%D7%9C%D7%A0%D7%99%D7%95%D7%96%D7%9C%D7%98%D7%A8">הירשמו לניוזלטר שלנו &gt;&gt;</a>
        </li>
        <li>
          <a href="https://play.google.com/store/apps/details?id=web2application.a43561554994955.com.myapplication">הורד את האפליקציה של הקול היהודי &gt;&gt;</a>
        </li>
      </ul>
      <p>אמש פרסמנו בקול היהודי כי במשטרה לא התנגדו לשחרורו של אנרכיסט מספרד שנעצר בהתפרעות בכפר קדום לפני כחודש, ישהה במעצר בית בביתו ובפיקוחו של האנרכיסט המורשע קובי סניץ'.</p>
      <p>בנוסף בדיקת הקול היהודי העלתה כי האנרכיסט לא הוחזר למדינתו אלא הוזהר בלבד ונותר בישראל.</p>
      <figure>
        <img src="https://hakolhayehudi.co.il/Uploads/2019/11/VhY73MLTc5Qtle.jpeg"/>
        <figcaption>האנרכיסט מספרד בעת ההתפרעות בקדום (למעלה) וכמה דקות לאחר מכן כאשר נעצר בידי חיילים (צילום מסך יוטיוב)</figcaption>
      </figure>
      <p>יש לציין כי בשבוע שעבר העלה ח"כ סופר הצעה לסדר בנושא האירוע בו חדרו אנרכיסטים לחווה בבקעת הירדן. בעקבות ההצעה נערכה הצבעה ונקבע כי וועדת חוץ וביטחון תערוך דיון בנושא.</p>
      <p>"האירוע הזה מצטרף לאירועים רבים בהם פעילים אנרכיסטים חוברים לאויבים פלשתינים, וצובאים על ישוב כזה או אחר, תוך הפעלת אלימות פיזית, וקריאות בגנאי מדינת ישראל", אמר ח"כ סופר.</p>
      <p>"האנרכיסטים פועלים בשיטתיות, ובדרך סדורה לפגיעה בישראל. לעומתם, נראה כי מדינת ישראל אינה מתייחסת לפעילות החתרנית כבעיה מערכתית.</p>
      <p>תגובת מדינת ישראל ניתנת כמעט בכל המקרים כפעולה מגיבה, ולא כחלק ממערכה המתנהלת בשיטתיות על ידי הצד השני. הפעילות הינה פעילות טרוריסטית במסווה אזרחי כנגד אזרחי ישראל".</p>
    </article>
  </body>
</html>