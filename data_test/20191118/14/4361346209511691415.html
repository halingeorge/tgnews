<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/gabor-aron-agyujat-elhoztak-a-hadtorteneti-muzeumba/186870"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T14:35:00+00:00"/>
    <meta property="og:title" content="Gábor Áron ágyúját elhozták a Hadtörténeti Múzeumba"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Gábor Áron ágyúját elhozták a Hadtörténeti Múzeumba</mark>
      </h1>
      <address><time datetime="2019-11-18T14:35:00+00:00">18 Nov 2019, 14:35</time> by <a rel="author">Hu-Zo</a></address>
      <p>
        <b>A Székely Nemzeti Múzeum egyik leghíresebb darabja, Gábor Áron egyetlen eredeti ágyúja hétfőtől tekinthető meg Budapesten a Hadtörténeti Múzeumban. </b>
        <b>A Székely Nemzeti Múzeum egyik leghíresebb darabja, Gábor Áron egyetlen eredeti ágyúja hétfőtől tekinthető meg Budapesten a Hadtörténeti Múzeumban.</b>
      </p>
      <p><b>A löveget 1906. augusztus 18-án találták meg vízvezeték-szerelés közben Kézdivásárhelyen</b>, a hajdani ágyúöntő gyárnak is otthont adó Rudolf kórház udvarán. Később több másolat is készült róla.</p>
      <figure>
        <img src="http://media.borsonline.hu/cikk/20/192470/big-lead/650x360/2027200_gabor-aron-rezagyuja-41.jpg"/>
        <figcaption>A muzeális darabot 1906-ban ásták ki a földből, melyben 57 évet pihent</figcaption>
      </figure>
      <p>– Ezt valószínűleg nem használták már a harcok közben, mert a szabadságharc elesése után a győztesek a hadieszközöket hadizsákmányként lefog­lalák. <b>Arra gondolunk, hogy ezt talán eldughatták </b>– mondta a Borsnak dr. Závodi Szilvia, a kiállítás kurátora.</p>
      <p>Gábor Áron szakmája szerint asztalos volt, de az 1848–49-es szabadságharc idejére már kiképzett tüzértiszt is, aki részt vett már ágyúöntésben. A nemzetgyűlésen felajánlotta, hogy egy forint fizetségért és az anyagok biztosítása fejében ágyúkat fog önteni.</p>
      <figure>
        <img src="http://media.borsonline.hu/cikk/20/192470/gallery-picture/645w/2027218_gabor-aron-sirja1.jpg"/>
      </figure>
      <p>– Meggyőző személyiség volt. Több közösség felajánlotta a harangját, de az érclelőhelyek is segítettek. Összesen hetven el is készült. Nem voltak ezek rosszak. Az ágyúcső súlya kb. 400 kg, a kocsi súlya is nagyjából ugyanennyi, a lövési távolsága 1100–1400 méter, és két lövésre volt képes percenként.</p>
      <p>A megmozdításához 6–8 ember kellett, a kezelőszemélyzete 3–9 fő volt. Az is kiderült a kutatásainkból, hogy <b>a dalban szereplő felvirágoztatás ennek az ágyúnak a megtalálásához, és az 1906. augusztus 26-i kiállításhoz köthető</b>, vagyis a Gábor Áron rézágyúja kezdetű dal nem a szabadságharc idejéből származik – mondta a kurátor.</p>
    </article>
  </body>
</html>