<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/surse-candidatul-ungariei-pentru-comisia-europeana-are-unda-verde-in-parlamentul-european.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-18T14:29:38+00:00"/>
    <meta property="og:title" content="OFICIAL Candidatul Ungariei pentru Comisia Europeană are undă verde în Parlamentul European/ Echipa von der Leyen, mai aproape cu un pas de votul final"/>
    <meta property="og:description" content="Candidatul Ungariei pentru postul de comisar pentru politica de vecinătate, Oliver Varhelyi, a primit undă verde de la coordonatorii grupurilor politice"/>
  </head>
  <body>
    <article>
      <h1> OFICIAL Candidatul Ungariei pentru Comisia Europeană are undă verde în Parlamentul European/ Echipa von der Leyen, mai aproape cu un pas de votul final </h1>
      <address><time datetime="2019-11-18T14:29:38+00:00">18 Nov 2019, 14:29</time> by <a rel="author">Cristian Citre</a></address>
      <p>Candidatul Ungariei pentru postul de comisar pentru politica de vecinătate, Oliver Varhelyi, a primit undă verde de la coordonatorii grupurilor politice din UE pentru a-și ocupa postul. Informația, confirmată de purtătorul de cuvânt al Parlamentului, <a href="https://twitter.com/jduch/status/1196446024312774657?s=19">Jaume Duch</a>, fusese publicată în premieră de G4Media.ro, care a citat surse europene. Varhelyi este ultimul candidat care avea nevoie de aprobarea comisiilor din PE. Unde verde primită de candidatul Ungariei aduce echipa von der Leyen mai aproape de votul final, care ar putea să aibă loc pe data de 27 noiembrie.</p>
      <p>Coordonatorii marilor grupuri (Populari, Socialiști, Renew Europe) au decis luni să nu mai organizeze o audiere a lui Oliver Varhelyi, căruia săptămâna trecută îi ceruseră lămuriri suplimentare în timpul audierilor. Ei s-au declarat mulțumiți de asigurările scrise ale acestuia că va lua decizii independent de premierul Ungariei, Viktor Orban,</p>
      <p>Grupul socialiștilor din Parlamentul European, care votase joia trecută împotriva lui Olivér Várhelyi, i-a cerut acestuia ”să confirme în scris că se rupe de acțiunile sale din trecute legate de Viktor Orban”, potrivit unui comunicat al grupului.</p>
      <p>După ce și Varhely va primi în mod formal aprobarea comisiei de specialitate din Parlamentul European, întreaga comisie condusă de Ursula von der Leyen se va prezenta pe 27 noiembrie la votul final în fața europarlamentarilor.</p>
    </article>
  </body>
</html>