<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/apple-news-od-predstaveni-neziskalo-nove-uzivatele/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-18T14:30:55+00:00"/>
    <meta property="og:title" content="Apple News+ od představení nezískalo nové uživatele"/>
    <meta property="og:description" content="Firma Apple se neustále snaží přilákat nové odběratele do své služby Apple News+, která byla oficiálně spuštěna v březnu letošního roku. Jak se této službě za uplynulý rok dařilo? Na to se nyní podíváme. Apple News+ v počtu uživatelů stagnuje Když služba poprvé debutovala v březnu letošního roku, Apple do 48 hodin získal přibližně 200 […]"/>
  </head>
  <body>
    <article>
      <h1>Apple News+ od představení nezískalo nové uživatele</h1>
      <address><time datetime="2019-11-18T14:30:55+00:00">18 Nov 2019, 14:30</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Firma Apple se neustále snaží přilákat nové odběratele do své služby Apple News+, která byla oficiálně spuštěna v březnu letošního roku. Jak se této službě za uplynulý rok dařilo? Na to se nyní podíváme.</p>
      <h3>Apple News+ v počtu uživatelů stagnuje</h3>
      <p>Když služba poprvé debutovala v březnu letošního roku, Apple do 48 hodin získal přibližně 200 000 nových odběratelů. Bohužel zřejmě neměl takové štěstí, aby přilákal mnohonásobně více zákazníků. Počet předplatitelů se tak podle informací zahraničního serveru CNBC oproti březnu výrazně nezvýšil. </p>
      <p>Apple News+ nabízí přístup k časopisům a novinám jen za 9,99 dolarů měsíčně. Ihned po startu společnost novou službu neustále propagovala, ovšem od té doby jakoby se po novince slehla zem. I přesto ale Apple tvrdí, že se chystá svou službu i v příštích letech neustále zlepšovat. </p>
      <slideshow>
        <figure>
          <img src="https://dotekomanie.cz/wp-content/uploads/2019/06/applenewsplusmymagazines-800x779-800x779x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/04/apple-news-elections-2018-1600x800x.jpg"/>
        </figure>
      </slideshow>
      <p>Vydavatelé, kteří si mysleli, že jim služba přinese více příjmů, jsou nyní velice zklamaní špatnými prodeji. Navíc si Apple bere celých 50 % výnosu od každého odběratele pro sebe, zatímco zbytek peněz je určen vydavatelům. Jeden z vydavatelů prý získal od Apple News+ 20 až 30 000 dolarů měsíčně, což je mnohonásobně méně, než se původně čekalo. Jiný vydavatel pak CNBC sdělil, že zatímco růst služby je nižší, než se čekalo, reklama z bezplatné verze neustále stoupala. </p>
      <p>Apple tak bude muset na nepříznivý stav služby Apple News+ co nejdříve zareagovat. Údajně společnost plánuje představit velký balíček, ve kterém by se nacházely všechny služby (Apple Music, Apple News+ a Apple TV+) za jednorázový poplatek. </p>
      <footer>Zdroj: <a href="https://www.macrumors.com/2019/11/14/apple-news-plus-subscriber-issues/#735b9/">macrumors.com</a></footer>
    </article>
  </body>
</html>