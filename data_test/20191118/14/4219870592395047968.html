<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:830947-Bratislav-govorio-da-je-nezaposlen-Imao-problem-sa-alkoholom-i-kockom-Koji-su-razlozi-drame-u-naselju-Vojvode-Vlahovica"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T14:29:00+00:00"/>
    <meta property="og:title" content="Bratislav govorio da je nezaposlen; Imao problem sa alkoholom i kockom? Koji su razlozi drame u naselju Vojvode Vlahovića"/>
    <meta property="og:description" content="Policajac Bratislav S. (42) se posvađao sa suprugom i oko podneva se zaključao u sobu"/>
  </head>
  <body>
    <article>
      <h1>Bratislav govorio da je nezaposlen; Imao problem sa alkoholom i kockom? Koji su razlozi drame u naselju Vojvode Vlahovića</h1>
      <address><time datetime="2019-11-18T14:29:00+00:00">18 Nov 2019, 14:29</time> by <a rel="author">Novosti online</a></address>
      <p>
        <b>Policajac Bratislav S. (42) se posvađao sa suprugom i oko podneva se zaključao u sobu</b>
      </p>
      <p>U ulici Vojvode Vlahovića u Beogradu kod broja 53 i dalje se odvija prava drama.</p>
      <p>Policajac Bratislav S. (42) se posvađao sa suprugom i oko podneva se zaključao u sobu. Kod sebe imao službeni pištolj i preti da će se ubiti.</p>
      <p>Dok pripadnici pregovaračkog tima MUP-a razgovaraju sa Bratislavom, oko zgrade među okupljenim komšijama kolaju razne priče. Ipak, i dalje nisu poznati razlozi zbog kojih se policajac odlučio na ovaj korak.</p>
      <related>
        <a href="https://www.novosti.rs/vesti/naslovna/hronika/aktuelno.291.html:830936-Krenula-na-trening-pa-sletela-s-puta-Ovo-je-povredjena-kosarkasica-koju-su-izvlacili-iz-smrskanog-automobila-kod-Sremskih-Karlovaca-FOTO"/>
      </related>
      <p>S druge strane, kako “Novosti” saznaju, Bratislav je pokušao da se zaposli u firmi za transport "UTG rast". Direktor tog preduzeća B.Č. je izjavio za naš list da je Bratislav došao na probni rad prošle godine u njihovu firmu i da je rekao da nije zaposlen. Ipak, oni su dobili informaciju da je u radnom odnosu u MUP-u i nisu ga zaposlili.</p>
      <p>Takođe, postoje informacije da je Bratislav imao problema sa alkoholom i kockom, te neki od njegovih poznanika i komšija smatraju da je možda to uzrok njegovog ponašanja.</p>
      <p>Ono što je, zasad, sigurno je da do sada ovaj policajac nije bio prijavljivan zbog porodičnog nasilja, a pravi uzrok današnje drame će se tek utvrditi.</p>
      <related>
        <h4>Srodne vesti</h4>
        <a href="http://www.novosti.rs/vesti/beograd.74.html:830967-Kraj-krize-u-Brace-Jerkovic-Policajac-se-posle-pregovora-predao-policiji"/>
        <a href="http://www.novosti.rs/vesti/naslovna/hronika/aktuelno.291.html:830899-Pretio-da-ce-se-ubiti-peo-sa-na-ogradu-terase-pa-bacio-opasac-i-pregovara-sa-policijom-Detalji-drame-na-Vozdovcu-ne-zna-se-da-li-u-stanu-ima-jos-oruzja-FOTOVIDEO"/>
        <a href="http://www.novosti.rs/vesti/naslovna/hronika/aktuelno.291.html:830894-Detalji-drame-na-Vozdovcu-Policajac-se-posle-svadje-sa-suprugom-zakljucao-i-preti-da-ce-se-ubiti"/>
        <a href="http://www.novosti.rs/vesti/beograd.74.html:830885-Talacka-kriza-u-naselju-Brace-Jerkovic-Naoruzani-muskarac-se-zatvorio-u-zgradu"/>
      </related>
    </article>
  </body>
</html>