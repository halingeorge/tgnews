<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/ac-milan-experience-vivi-milan-napoli-da-assoluto-protagonista-352350"/>
    <meta property="og:site_name" content="MilanNews.it"/>
    <meta property="article:published_time" content="2019-11-18T14:51:00+00:00"/>
    <meta property="og:title" content="AC Milan Experience: vivi Milan-Napoli da assoluto protagonista"/>
    <meta property="og:description" content="Vivi un'esperienza unica in occasione dell'attesissimo match Milan-Napoli, valido per la 13° giornata di Serie A TIM 2019/20 e in programma sabato 23 novembre alle ore 18.00."/>
  </head>
  <body>
    <article>
      <h1>AC Milan Experience: vivi Milan-Napoli da assoluto protagonista</h1>
      <address><time datetime="2019-11-18T14:51:00+00:00">18 Nov 2019, 14:51</time> by <a rel="author">Enrico Ferrazzi</a></address>
      <p>Vivi un'esperienza unica in occasione dell'attesissimo match Milan-Napoli, valido per la 13° giornata di Serie A TIM 2019/20 e in programma sabato 23 novembre alle ore 18.00.</p>
      <p> Una giornata irripetibile per scoprire il mondo Milan: insieme al tuo accompagnatore verrai accolto a Casa Milan per visitare la sede dei rossoneri e Mondo Milan Museum, dove potrai vedere da vicino i trofei che hanno fatto la storia del Club.</p>
      <p> A seguire un transfer dedicato vi accompagnerà allo Stadio Giuseppe Meazza dove, poco prima dell’inizio del match, sarà possibile scoprire gli spazi più esclusivi de “La “Scala del Calcio”:</p>
      <p>- Ammirerete la mixed zone, dove vengono realizzate le interviste live al termine della gara;<br/>- Entrerete nello spogliatoio del Milan, pronto ad accogliere i calciatori, prima dell'inizio del match;<br/>- Scenderete sul prato di San Siro passando per il mitico tunnel che ha accompagnato le stelle del calcio mondiale sul terreno di gioco;<br/>- Passerete qualche momento a bordocampo e potrete sedere sulle panchine per delle foto ricordo.</p>
      <p>Assisterete al match da uno dei settori più esclusive dello Stadio San Siro, il Primo Anello Arancio. Il vincitore ed il suo accompagnatore, inoltre, saranno invitati al ristorante a buffet in hospitality, nel cuore della tribuna, nei tre momenti focali: prima del match, all'intervallo e dopo il termine della partita.</p>
      <p>Gli utenti vincitori riceveranno inoltre la felpa ufficiale e la sacca di Fondazione Milan.</p>
      <p>N.B. Il pagamento dovrà avvenire tassativamente entro 1 ora dalla chiusura dell'asta e, contestualmente, l'aggiudicatario dovrà fornire il nominativo suo e dell'accompagnatore, oltre alla taglia della felpa.</p>
      <p>Fondazione Milan desidera ringraziare Banco BPM per la collaborazione alla realizzazione di questa esperienza.</p>
      <footer><b>Fonte:</b> <u>charitystars.com</u></footer>
    </article>
  </body>
</html>