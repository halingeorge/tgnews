<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2820529-v-ukraini-mozut-pereglanuti-limit-na-volodinna-zemleu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T14:18:00+00:00"/>
    <meta property="og:title" content="В Україні можуть переглянути ліміт на володіння землею"/>
    <meta property="og:description" content="Верховна Рада має намір переглянути обмеження щодо володіння землею при підготовці до другого читання законопроєкту про ринок землі."/>
  </head>
  <body>
    <article>
      <h1>В Україні можуть переглянути ліміт на володіння землею</h1>
      <h2>Верховна Рада має намір переглянути обмеження щодо володіння землею при підготовці до другого читання законопроєкту про ринок землі.</h2>
      <address>
        <time datetime="2019-11-18T14:18:00+00:00">18 Nov 2019, 14:18</time>
      </address>
      <p>Про це розповів Голова ВР Дмитро Разумков під час брифінгу, повідомляє кореспондент Укрінформу.</p>
      <p>"Максимальний ліміт на землю, скажімо так, в одні руки, він теж, скоріше за все, переглядатиметься під час підготовки законопроєкту між першим і другим читанням", - сказав Разумков.</p>
      <p>Як повідомляв Укрінформ, 13 листопада Верховна Рада ухвалила у першому читанні законопроєкт про ринок <a href="https://www.ukrinform.ua/tag-zemla">землі</a> (№2178-10). Його підтримали 240 народних депутатів.</p>
      <p>Проєкт закону, зокрема, передбачає з 1 жовтня 2020 року скасування заборони на продаж землі.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2820382-timosenko-pisla-do-ksu-iz-zakonoproektom-pro-rinok-zemli.html">Тимошенко пішла до КСУ із законопроєктом про ринок землі</a>
      </blockquote>
      <p>Очікується, що особами, які можуть набувати право власності на земельні ділянки сільськогосподарського призначення, є громадяни України, територіальні громади, держава, юридичні особи України та іноземні громадяни і особи без громадянства у разі набуття в порядку спадкування та обов'язком відчужити ділянку протягом року.</p>
      <p>У серпні 2019 року набуло чинності рішення ЄСПЛ, згідно з яким мораторій на обіг земель сільськогосподарського призначення в Україні порушує права українських громадян у частині вимог Європейської конвенції з прав людини.</p>
    </article>
  </body>
</html>