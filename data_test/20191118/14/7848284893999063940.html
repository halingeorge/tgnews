<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/inter-roma-la-vendita-prosegue-e-san-siro-risponde-aperti-il-3-anello-rosso-e-il-3-verde-323406"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T14:55:47+00:00"/>
    <meta property="og:title" content="Inter-Roma, la vendita prosegue e San Siro risponde: aperti il 3° anello rosso e il 3° verde"/>
    <meta property="og:description" content="In casa nerazzurra proseguono le vendite per Inter-Roma, big match valido per la 15^ giornata di Serie A TIM in programma venerdì 6 dicembre alle ore 20:45 allo stadio di San Siro. Come informa..."/>
  </head>
  <body>
    <article>
      <h1>Inter-Roma, la vendita prosegue e San Siro risponde: aperti il 3° anello rosso e il 3° verde</h1>
      <address><time datetime="2019-11-18T14:55:47+00:00">18 Nov 2019, 14:55</time> by <a rel="author">Stefano Bertocchi</a></address>
      <p>In casa nerazzurra proseguono le vendite per <b>Inter-Roma,</b> big match valido per la 15^ giornata di Serie A TIM in programma venerdì 6 dicembre alle ore 20:45 allo stadio di San Siro. Come informa il club meneghino attraverso una nota ufficiale, ancora una volta in questo inizio di stagione da record (sono quasi 65mila gli spettatori di media registrati finora) <b>aprono il 3° anello rosso e il 3° anello verde</b>, che saranno in vendita a partire da 40€ e con le promo dedicate agli Under 30 e agli Under 16. </p>
      <p>Di seguito i dettagli: </p>
      <p>
        <i><b>3° ANELLO ROSSO e VERDE</b><br/>Il 3° anello rosso e il 3° anello verde sono in vendita a partire da 40€, con un prezzo dedicato agli Under 30 di soli 25€ e per gli Under 16 a 20€! L'acquisto del biglietto Under 16 dovrà essere necessariamente associato all'acquisto di un titolo a tariffa intera.</i>
      </p>
      <p>
        <i><b>INTER – SPAL</b><br/>Proseguono le vendite anche per Inter – Spal, in programma domenica 1 dicembre alle ore 15:00. Prezzi a partire da 25€ per la tariffa “Intero” e da 14€ per gli Under 16!</i>
      </p>
      <p>
        <i><b>DOVE ACQUISTARE</b><br/>I biglietti sono ancora in vendita su inter.it/tickets, con scelta del posto direttamente sulla mappa dello stadio e senza commissioni; in alternativa si potranno acquistare anche al punto vendita dello stadio San Siro, all'Inter Store Milano di Galleria Passarella (MM San Babila) e negli oltre 1000 punti vendita Vivaticket.</i>
      </p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>