<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-ronaldinho-decemberben-ujra-budapesten-teqballozik/"/>
    <meta property="og:site_name" content="lokál"/>
    <meta property="article:published_time" content="2019-11-18T14:24:11+00:00"/>
    <meta property="og:title" content="Ronaldinho decemberben újra Budapesten teqballozik"/>
    <meta property="og:description" content="Ronaldinho lesz a 3. Teqball világbajnokság sztárvendége Budapesten. A Barcelon legendás labdarúgójáról a napokban röppent fel a hír, a jövő tavasszal, egy búcsúmeccsre visszatér a Camp Nouba, de előtte Budapestre látogat."/>
  </head>
  <body>
    <article>
      <h1>Ronaldinho decemberben újra Budapesten teqballozik</h1>
      <address><time datetime="2019-11-18T14:24:11+00:00">18 Nov 2019, 14:24</time> by <a rel="author">Jánosy Károly</a></address>
      <p>
        <b>Ronaldinho lesz a 3. Teqball világbajnokság sztárvendége Budapesten. A Barcelon legendás labdarúgójáról a napokban röppent fel a hír, a jövő tavasszal, egy búcsúmeccsre visszatér a Camp Nouba, de előtte Budapestre látogat.</b>
      </p>
      <figure>
        <img src="https://www.lokal.hu/wp-content/uploads/2016/10/Ronaldinho-kor%C3%A1bbi-Aranylabd%C3%A1s-labdar%C3%BAg%C3%B3-Budapesten-kedden-a-Teqball-t-j%C3%B6tt-n%C3%A9pszer%C5%B1s%C3%ADteni.2016.10.18-Fot%C3%B3-Csudai-S%C3%A1ndor-0027-768x1152.jpg"/>
        <figcaption>Fotó: Csudai Sándor</figcaption>
      </figure>
      <p>A brazil csillag teqball ügyben járt már nálunk, és ezúttal a december 6-8-án sorra kerülő 3. Teqball világbajnokság sztárvendégeként érkezik. A Barcelona egykori világsztárja régóta nagykövete a labdarúgást és az asztaliteniszt ötvöző magyar fejlesztésű sportágnak. A mindig mosolygós sztár azonban nemcsak a reklámokban, de civilben is nagy rajongója a sportágnak. Olyannyira, hogy a brazil szövetség megalapításában is főszerepet vállalt.</p>
      <figure>
        <img src="https://www.lokal.hu/wp-content/uploads/2019/11/Ronaldinho-1280x720.jpg"/>
      </figure>
      <p>A budapesti világbajnokságon a magyar közönség több alkalommal is személyesen találkozhat a legendás játékossal, s akár azt is megkérdezheti tőle: tényleg előfordul, hogy hat órát teqballozik naponta a barátaival.</p>
      <p>– <i>Amikor otthon vagyok, minden nap teqballozom.</i> <i>Ma Brazíliában már szinte mindenki játssza ezt a játékot, még a strandokon is</i> – nyilatkozta nemrégiben a CNN-nek Ronaldinho, aki apró gyermekkora óta valamilyen a labdás foglalatosságot űz mindennapjai nagyrészében. A labda még ma is ugyanaz, csak a zöld gyepet cserélte az ikonikus hajlított asztalra.</p>
      <p>Ronaldinhon kívül több futballsztár otthonának is elengedhetetlen kelléke lett a Teqball-asztal, ahogy az Ajax, az Arsenal, a Chelsea, a PSG vagy a Reál Madrid öltözőjének is állandó bemelegítő eszközévé vált.</p>
    </article>
  </body>
</html>