<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/kabmin-planuye-skasuvati-litsenziyi-dlya-taksi/"/>
    <meta property="og:site_name" content="Прямий"/>
    <meta property="article:published_time" content="2019-11-18T14:12:00+00:00"/>
    <meta property="og:title" content="Кабмін планує скасувати ліцензії для таксі"/>
    <meta property="og:description" content="В Україні планують спростити процес отримання права на здійснення діяльності таксі, замінивши ліцензії на повідомлення. Про це повідомляє пресслужба"/>
  </head>
  <body>
    <article>
      <h1>Кабмін планує скасувати ліцензії для таксі</h1>
      <address>
        <time datetime="2019-11-18T14:12:00+00:00">18 Nov 2019, 14:12</time>
      </address>
      <p>
        <b>В Україні планують спростити процес отримання права на здійснення діяльності таксі, замінивши ліцензії на повідомлення.</b>
      </p>
      <p>Про це повідомляє <a href="https://mtu.gov.ua/news/31310.html">пресслужба</a> Міністерства інфраструктури.</p>
      <p>"Новим законопроєктом планується дерегулювати процедури набуття права на провадження діяльності з перевезень пасажирів на таксі та легковими автомобілями на замовлення (заміна ліцензій на повідомлення)", — йдеться в повідомленні.</p>
      <p>Разом з тим, Укртрансбезпеці пропонують надати право здійснювати контроль за діяльністю таксі. Зокрема, працівники Укртрансбезпеки зможуть здійснювати "контрольне придбання послуг" для того, аби визначити, чи дотримується перевізник законів про автомобільний транспорт.</p>
      <p>Нагадаємо, що <a href="https://prm.ua/natsbank-proponuye-dozvoliti-vlasnikam-kartok-otrimuvati-gotivku-v-kasah-magaziniv/">Національний банк України пропонує надати можливість власникам електронних платіжних засобів (зокрема, платіжних карток) у разі потреби отримувати готівку з кас підприємств торгівлі,</a> громадського харчування та послуг, що застосовують реєстратори розрахункових операцій (з відповідною реєстрацією).</p>
      <related>
        <h4>Схожі новини</h4>
        <a href="https://prm.ua/viyshov-pershiy-tizer-komediynogo-serialu-p-yata-avenyu-z-zirkoyu-doktora-hausa/"/>
        <a href="https://prm.ua/v-kremli-pidtverdili-uchast-putina-u-normandskiy-zustrichi/"/>
        <a href="https://prm.ua/v-ukrayini-ochikuyetsya-suttyeve-poholodannya-ta-morozi-sinoptik/"/>
      </related>
    </article>
  </body>
</html>