<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/tramp-rozglyane-mozhlivist-vistupu-na-sluhannyah-shchodo-impichmentu-50054214.html"/>
    <meta property="og:site_name" content="НВ"/>
    <meta property="article:published_time" content="2019-11-18T14:36:00+00:00"/>
    <meta property="og:title" content="Трамп допустив надання свідчень у Конгресі у справі про імпічмент"/>
    <meta property="og:description" content="Президент США Дональд Трамп заявив, що готовий розглянути можливість надання свідчень в Конгресі в межах розслідування щодо імпічменту."/>
  </head>
  <body>
    <article>
      <h1>Трамп допустив надання свідчень у Конгресі у справі про імпічмент</h1>
      <h2>Президент США Дональд Трамп заявив, що готовий розглянути можливість надання свідчень в Конгресі в межах розслідування щодо імпічменту.</h2>
      <address>
        <time datetime="2019-11-18T14:36:00+00:00">18 Nov 2019, 14:36</time>
      </address>
      <p>Трамп допустив участь в слуханнях, незважаючи на те, що демократи з Палати представників, які ведуть розслідування, офіційно не викликали його як свідка.</p>
      <p>«Попри те, що я не зробив нічого поганого, і мені не подобається зміцнювати довіру до цього шахрайства, мені подобається ця ідея і я докладно розгляну, щоб Конгрес міг знову зосередитися!» - написав Трамп в Twitter.</p>
      <p>Скарга інформатора, який повідомив про липневу телефонну розмову між Дональдом Трампом і Володимиром Зеленським, привела до <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">запуску процедури імпічменту.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png?stamp=1&amp;q=85&amp;w=115"/>
      </figure>
      <p>Іван Яковина<br/>Справа Трампа тріщить по швах</p>
      <p>Демократи з Палати представників апелювали до поняття quid pro quo (послуга за послугу), говорячи про ймовірний тиск команди Трампа на Україну з метою почати розслідування проти сім'ї Джо Байдена і втручання у вибори 2016 року.</p>
      <p>Після перших публічних слухань спікер Палати представників США Ненсі Пелосі звинуватила <a href="https://nv.ua/ukr/world/geopolitics/impichment-trampa-prezidenta-ssha-zvinuvatili-v-pidkupi-ukrajinu-50053594.html">Трампа в спробі підкупити України.</a> За її словами, голова Білого дому сам розписався в цьому.</p>
    </article>
  </body>
</html>