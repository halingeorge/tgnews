<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/morace-milan-juve-le-ragazze-piu-forti-della-pioggia-352339"/>
    <meta property="og:site_name" content="MilanNews.it"/>
    <meta property="article:published_time" content="2019-11-18T14:15:00+00:00"/>
    <meta property="og:title" content="Morace: &quot;Milan-Juve: le ragazze più forti della pioggia&quot;"/>
    <meta property="og:description" content="Sulle colonne della Gazzetta dello Sport, Carolina Morace ha commentato così il match di ieri tra le formazioni femminili di Milan e Juventus: &quot;Al Brianteo di Monza finisce in parità il big match tra Milan e Juve. Dopo nemmeno 30” è Giacinti ad avere la prima palla gol ma invece di piazzarla calcia di potenza su Giuliani, brava a rimanere in piedi fino all’ultimo. La rossonera subito dopo colpisce la traversa. Ma risponde la Juve con Gama di testa e Aluko a tu per tu con Korenciova che ringrazia. Le pozzanghere rendono il campo pesante e le squadre stentano a capire che non si può giocare palla a terra. Meglio verticalizzare e sfruttare i calci piazzati. È Cernoia a fare la differenza: controlla un lancio di Sembrant e mette la palla dentro, forte e rasoterra. Autogol dell’incolpevole Fusetti. Nel secondo tempo il Milan è più determinato. Il campo sembra meno zuppo e le rossonere fanno girare palla velocemente mentre la squadra di Rita Guarino è sempre in ritardo sulla pressione. Sugli sviluppi di una punizione…"/>
  </head>
  <body>
    <article>
      <h1>Morace: "Milan-Juve: le ragazze più forti della pioggia"</h1>
      <address><time datetime="2019-11-18T14:15:00+00:00">18 Nov 2019, 14:15</time> by <a rel="author">Enrico Ferrazzi</a></address>
      <p>Sulle colonne della Gazzetta dello Sport, Carolina Morace ha commentato così il match di ieri tra le formazioni femminili di Milan e Juventus: "Al Brianteo di Monza finisce in parità il big match tra Milan e Juve. Dopo nemmeno 30” è Giacinti ad avere la prima palla gol ma invece di piazzarla calcia di potenza su Giuliani, brava a rimanere in piedi fino all’ultimo. La rossonera subito dopo colpisce la traversa. Ma risponde la Juve con Gama di testa e Aluko a tu per tu con Korenciova che ringrazia. Le pozzanghere rendono il campo pesante e le squadre stentano a capire che non si può giocare palla a terra. Meglio verticalizzare e sfruttare i calci piazzati. È Cernoia a fare la differenza: controlla un lancio di Sembrant e mette la palla dentro, forte e rasoterra. Autogol dell’incolpevole Fusetti. Nel secondo tempo il Milan è più determinato. Il campo sembra meno zuppo e le rossonere fanno girare palla velocemente mentre la squadra di Rita Guarino è sempre in ritardo sulla pressione. Sugli sviluppi di una punizione Conc è la più veloce a raccogliere una palla vagante nell’area. Nel secondo gol della Juve è ancora Cernoia a inventare e Staskova non sbaglia. Ma è la squadra di Ganz ad esultare per il 2-2 ottenuto al 93’ con Vitale che stacca di testa come da 'manuale del calcio'". <br/> </p>
    </article>
  </body>
</html>