<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827114.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T14:55:00+00:00"/>
    <meta property="og:title" content="عضو مجمع تشخیص: هنوز پس از سال‌ها کسی را مثل رهبری نداریم"/>
    <meta property="og:description" content="به گزارش مرکز خبر حوزه، آیت‌الله ابراهیم امینی در دیدار با مسئولان بسیج اساتید و نخبگان حوزه علمیه قم گفت: مقام معظم رهبری انتظارات خود را بیان کرده‌اند و باید آن را تحقق بخشید،‌ ایشان بهترین رهبر هستند؛ با این که سال‌ها گذشته است ما فردی مثل ایشان نداریم، اگر خدای نکرده حادثه‌ای رخ دهد ما پناهی جز رهبری نداریم."/>
  </head>
  <body>
    <article>
      <h1>عضو مجمع تشخیص: هنوز پس از سال‌ها کسی را مثل رهبری نداریم</h1>
      <address>
        <time datetime="2019-11-18T14:55:00+00:00">18 Nov 2019, 14:55</time>
      </address>
      <p>یک عضو مجمع تشخیص مصلحت نظام گفت: مسئله انتظار فرج مسئله‌ای است که ما باید زمینه آن را فراهم کنیم چرا که فرج و ظهور حضرت آنی نیست و بدون مقدمه نمی‌شود.</p>
      <p>به گزارش مرکز خبر حوزه، آیت‌الله ابراهیم امینی در دیدار با مسئولان بسیج اساتید و نخبگان حوزه علمیه قم گفت: مقام معظم رهبری انتظارات خود را بیان کرده‌اند و باید آن را تحقق بخشید،‌ ایشان بهترین رهبر هستند؛ با این که سال‌ها گذشته است ما فردی مثل ایشان نداریم، اگر خدای نکرده حادثه‌ای رخ دهد ما پناهی جز رهبری نداریم.</p>
      <p>وی افزود: شبهه‌هایی درباره آقای خامنه‌ای مطرح می‌شود، ولی واقعا آنچه ما دیدیم از اول تا آخر، هنوز آقای خامنه‌ای همانی است که از اول بوده است.</p>
      <p>عضو مجمع تشخیص مصلحت نظام بیان کرد: الان هم خواستار ایشان هستیم، قبلا هم خواستار ایشان بوده‌ایم. همیشه دعاگوی ایشان بوده‌ام، حتی در نماز شب‌ها دعایشان می‌کنم. باید دعا کنیم خداوند طول عمر به ایشان دهد.</p>
      <p>آیت الله امینی در پایان گفت: مسأله انتظار فرج امام زمان(عج) مسئله‌ای است که ما باید زمینه آن را فراهم کنیم چرا که فرج و ظهور حضرت آنی نیست؛ بدون مقدمه نمی‌شود بعد از پیروزی انقلاب انتظار داشتیم که حوزه و مردم همین زمینه را فراهم کنند؛ حالا باز همین انتظار را داریم، فتنه‌هایی هست که نباید به آن ها اعتنا کرد و گوش داد.</p>
    </article>
  </body>
</html>