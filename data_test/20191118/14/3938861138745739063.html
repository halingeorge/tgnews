<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_pyani-susidi-prizovnika-pobili-pracivnika-vijskomatu/938678"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T14:24:00+00:00"/>
    <meta property="og:title" content="П'яні сусіди призовника побили працівника військомату"/>
    <meta property="og:description" content="У Львові скоєно напад на військовослужбовця Сихівського районного військового комісаріату.Інцидент трапився під час оповіщення громадян призовного віку по вулиці Татарській 2а, повідомляє прес-служба Львівського обласного військового ..."/>
  </head>
  <body>
    <article>
      <h1>П'яні сусіди призовника побили працівника військомату</h1>
      <address><time datetime="2019-11-18T14:24:00+00:00">18 Nov 2019, 14:24</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938678_w_300.jpg?v=0"/>
        <figcaption>Побачивши поліцію кривдники втекли у квартиру та продовжили погрози з вікна</figcaption>
      </figure>
      <p>У Львові скоєно напад на військовослужбовця Сихівського районного військового комісаріату.</p>
      <p>Інцидент трапився під час оповіщення громадян призовного віку по вулиці Татарській 2а, повідомляє <a href="https://www.facebook.com/oblviyskomat/photos/a.407107293377853/579140696174511/?type=3&amp;theater">прес-служба</a> Львівського обласного військового комісаріату.</p>
      <p>На другому поверсі багатоквартирного будинку працівниками військомату було вручено повістку громадянину, який не з'являвся у військовий комісаріат. На прохання призовника піти взяти особисті речі йому була надана така змога. В цей час призовник зателефонував своїм друзям поверхом вище.</p>
      <p>"Сусід, який спустився, будучи в стані алкогольного сп'яніння запропонував представникам військомату вийти для бесіди на вулицю. Під час руху сходами дана особа завдала офіцеру декілька ударів руками в голову. Після того, як військовослужбовець втратив рівновагу продовжив наносити удари ногами в голову", - сказано у повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/regions/_vipusknik-universitetu-odruzhivsya-iz-79richnoyu-zhinkoyu-schob-vidkositi-vid-armiyi/803094"/>
      </related>
      <p>Згодом до бійки долучився колега з тієї самої квартири третього поверху. Повз проїзжав патруль Поліції. Побачивши його кривдники втекли до себе у квартиру та продовжили погрози з вікна квартири.</p>
      <p>Особу одного із нападників встановлено. Правові наслідки даного вчинку встановлюватиме поліція.</p>
      <p>Військовослужбовець військомату звернувся із заявою у райвідділ поліції та у 8-му лікарню м.Львова. Попередньо загрози життю та здоров'ю немає.</p>
      <blockquote>У Миколаєві <a href="https://gazeta.ua/articles/np/_pogrozhuvav-rozstrilyuvati-atovciv-i-yihnih-druzhin-zatrimali-blogera-yakij-pobiv-vijskovogo/922473">затримали блогера</a> з Бердичева 32-річного Артура Сороченка, який побив учасника АТО під Хмельницьким.</blockquote>
    </article>
  </body>
</html>