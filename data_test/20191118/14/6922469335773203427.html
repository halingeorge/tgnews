<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/etf-e-certificati/614211/etf-ad-ottobre-la-raccolta-sorride-ancora"/>
    <meta property="og:site_name" content="bluerating"/>
    <meta property="article:published_time" content="2019-11-18T14:25:31+00:00"/>
    <meta property="og:title" content="ETF, ad ottobre la raccolta sorride ancora"/>
    <meta property="og:description" content="Dopo i record registrati a settembre, gli ETF europei hanno continuato a beneficiare di afflussi costanti a ottobre, raccogliendo 10,7 mld di Euro."/>
  </head>
  <body>
    <article>
      <h1>ETF, ad ottobre la raccolta sorride ancora</h1>
      <address><time datetime="2019-11-18T14:25:31+00:00">18 Nov 2019, 14:25</time> by <a rel="author">Hillary Di Lernia</a></address>
      <p>Dopo i record registrati a settembre, gli ETF europei hanno continuato a beneficiare di afflussi costanti a ottobre, raccogliendo 10,7 mld di Euro. Tali afflussi sono stati trainati principalmente dalle azioni (+5,3 mld di Euro) e dal reddito fisso (+2,7 mld di Euro). Per una volta, in termini di flussi azionari a livello di singoli paesi (+2,6 mld di Euro) non sono stati gli USA a prendersi la parte del leone. Tutti gli occhi erano, forse sorprendentemente, puntati sul Regno Unito, dove le azioni hanno raccolto +2,3 mld di Euro dopo che gli sviluppi della vicenda Brexit hanno spinto gli investitori ad attenuare progressivamente le prospettive di unâ€™uscita senza accordo. Dopo tre anni di vana attesa, gli investitori sembrano finalmente aver identificato quello che ritengono essere un ragionevole punto di ingresso.</p>
      <p>Per il resto, i flussi verso le materie prime sono proseguiti (+229 mln di Euro), mentre gli investimenti negli ETF Smart Beta sono rimasti relativamente stabili a +492 mln di Euro. Nel frattempo, gli ETF ESG hanno continuato a registrare record. Grazie a una raccolta mensile di 1,9 mld di Euro, il totale di capitali confluiti da inizio anno si attesta a 11,7 mld di Euro, un risultato nettamente superiore rispetto alle performance passate.</p>
      <related>
        <a href="https://www.bluerating.com/etf-e-certificati/611774/etf-ubs-am-punta-sui-titoli-di-stato"/>
        <a href="https://www.bluerating.com/etf-e-certificati/611744/vanguard-sforbiciata-alle-commissioni-sugli-etf"/>
        <a href="https://www.bluerating.com/etf-e-certificati/609723/etf-obbligazionari-gli-investitori-professionali-ne-vanno-ghiotti"/>
      </related>
    </article>
  </body>
</html>