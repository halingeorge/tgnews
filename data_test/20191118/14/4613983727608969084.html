<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/finance/rumanskata-leya-zapisa-nov-rekorden-spad-spryamo-evroto.html"/>
    <meta property="og:site_name" content="Money.bg"/>
    <meta property="article:published_time" content="2019-11-18T14:48:00+00:00"/>
    <meta property="og:title" content="Румънската лея записа нов рекорден спад спрямо еврото"/>
    <meta property="og:description" content="Валутата започва новата седмица с лошо представяне"/>
  </head>
  <body>
    <article>
      <h1>Румънската лея записа нов рекорден спад спрямо еврото</h1>
      <address>
        <time datetime="2019-11-18T14:48:00+00:00">18 Nov 2019, 14:48</time>
      </address>
      <p>След като през миналата седмица поевтиня значително в началото на тази румънската лея падна до ново историческо дъно спрямо еврото.</p>
      <p>Според данните на централната банка на северната ни съседка в понеделник валутата се е търгувала за 4,7729 леи за евро или с 0,13% по-евтино в сравнение с петък, когато се задържа на ниво от 4,7635 леи за евро.</p>
      <p>Сутринта днес тя се е търговала за между 4,7722 и 4,7728 за евро, показват данни на информационния портал Cosco.ro, цитирани от сайта SeeNews.</p>
      <p>В четвъртък валутата е поевтиняла до 4,7669 леи за евро като тогава стойността ѝ е намаля с 0,07% в сравнение със сряда. Това беше ново историческо дъно за леята спрямо единната европейска валута.</p>
      <p>Спадът дойде след изявление на новия финансов министър на Румъния Флорин Къцу, който предупреди, че дупката в бюджета може да се увеличи до 4% от брутния вътрешен продукт през тази година.</p>
      <p>"Бюджетният дефицит е нараснал с 2,84% от БВП между януари и октомври и според изчисленията той ще достигне 4% до края на годината", коментира той в средата на седмицата.</p>
      <p>Румънската лея падна до предишно историческо дъно на 25 януари, когато "удари" 4,7648 леи за долар.</p>
      <p>През миналия месец експертите от CFA Romania - асоциация на инвеститорите, прогнозираха, че през следващите месеци румънската валута ще се движи около 4,7967 леи за евро, а през следващите 12 месеца - около 4,8471 леи за евро.</p>
    </article>
  </body>
</html>