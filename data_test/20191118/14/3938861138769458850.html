<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/health/_radar-dostupnih-likiv-dlya-ukrayinciv-vidkrili-novij-servis/938685"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T14:54:00+00:00"/>
    <meta property="og:title" content="Радар доступних ліків. Для українців відкрили новий сервіс"/>
    <meta property="og:description" content="В Україні запрацював онлайн-інструмент, який показує, скільки аптек, що працюють за програмою &quot;Доступні ліки&quot;, є в радіусі 7 км від кожного медичного закладу, де працюють сімейні лікарі, педіатри та терапевти. Скористатись можна за посиланням, повідомляє Міністерство цифрової ..."/>
  </head>
  <body>
    <article>
      <h1>Радар доступних ліків. Для українців відкрили новий сервіс</h1>
      <address><time datetime="2019-11-18T14:54:00+00:00">18 Nov 2019, 14:54</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938685_w_300.jpg?v=0"/>
        <figcaption>Понад 7 700 аптек приєдналися до програми.</figcaption>
      </figure>
      <p>В Україні запрацював онлайн-інструмент, який показує, скільки аптек, що працюють за програмою "Доступні ліки", є в радіусі 7 км від кожного медичного закладу, де працюють сімейні лікарі, педіатри та терапевти.</p>
      <p>Скористатись можна за <a href="http://texty.org.ua/d/2019/medical_reform/?fbclid=IwAR1SAWcpxooXQEkvejFfpS7yEfGtDv5AWu2eBNYC0b_dKF70TEm1y3TJ9Ms#/apteky">посиланням</a>, повідомляє Міністерство цифрової трансформації.</p>
      <p>В уряді кажуть, що сайт буде корисним:</p>
      <p>пацієнтам, оскільки дозволяє знайти найближчу до лікарні аптеку й отримати лікарські засоби;</p>
      <p>місцевій владі й бізнесу, адже на візуалізації чітко видно "білі плями" в аптечній інфраструктурі.</p>
      <p>Урядова програма "Доступні ліки" передбачає, що пацієнт, який <b>підписав декларацію</b> із сімейним лікарем, педіатром чи терапевтом, може <b>за його рецептом отримувати ліки</b>, частково або повністю оплачені державою.</p>
      <p>Станом на 1 листопада вже понад 7 700 аптек приєдналися до програми. Це – приблизно 30–35% від загальної кількості аптек в Україні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/health/_moz-rozroblyaye-novij-zakon-pro-psihichne-zdorovya/938587"/>
      </related>
      <blockquote>Міністерство охорони здоров'я <a href="https://gazeta.ua/articles/health-newspaper/_moz-rozshirilo-spisok-bezkoshtovnih-likiv/923337">розширило список препаратів</a> за урядовою програмою "Доступні ліки".<br/>До реєстру додали ще 14 назв. Тепер у списку будуть 254 препарати.</blockquote>
    </article>
  </body>
</html>