<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/tyskland/klart-mensah-guardiola-lamnar-rnl-efter-sasongen/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-18T14:32:21+00:00"/>
    <meta property="og:title" content="Klart: Mensah &amp; Guardiola lämnar RNL efter säsongen"/>
    <meta property="og:description" content="Det har ryktats om Mads Mensahs framtid och att den ska vara hos SG Flensburg-Handewitt. Nu går Rhein-Neckar Löwen ut med information om att den danske landslagsspelaren lämnar klubben efter säsongen. Det gör även spanjoren Gedeon Guardiola. Mads Mensahs kontrakt med RNL går ut efter säsongen och nu står det alltså klart att han lämnar […]"/>
  </head>
  <body>
    <article>
      <h1>Klart: Mensah &amp; Guardiola lämnar RNL efter säsongen</h1>
      <address><time datetime="2019-11-18T14:32:21+00:00">18 Nov 2019, 14:32</time> by <a rel="author" href="https://handbollskanalen.se/author/ola-selby/" target="_blank">Ola Selby</a></address>
      <p>
        <b>Det har ryktats om Mads Mensahs framtid och att den ska vara hos SG Flensburg-Handewitt. Nu går Rhein-Neckar Löwen <a href="https://www.rhein-neckar-loewen.de/gedeon-guardiola-und-mads-mensah-verlassen-loewen-nach-der-saison-323485">ut med information</a> om att den danske landslagsspelaren lämnar klubben efter säsongen. Det gör även spanjoren Gedeon Guardiola.</b>
      </p>
      <p>Mads Mensahs kontrakt med RNL går ut efter säsongen och nu står det alltså klart att han lämnar RNL. Det mesta tyder på att det blir spel i toppkonkurrenten SG Flensburg-Handewitt nästa säsong. Dessutom lämnar alltså spanske landslagsspelaren Gedeon Guardiola klubben, inte heller han får förnyat kontrakt.</p>
      <p>– Vi informerade båda spelarna tidigt om våra tankar och hade goda och öppna diskussioner. Med Mads och Gedeon tappar vi två spelare som har varit med och format RNl under de senaste åren, kommenterar RNL:s vd Jennifer Kettemann till klubbens <a href="https://www.rhein-neckar-loewen.de/gedeon-guardiola-und-mads-mensah-verlassen-loewen-nach-der-saison-323485">hemsida</a>.</p>
      <p>Guardiola har spelat i klubben sedan 2012 och har varit en av världens bästa försvarsspelare under många år. Mensah kom till klubben 2014 och har stundtals varit riktigt bra för klubben som vunnit ligan sedan hans ankomst.</p>
      <p>– Det är aldrig lätt att fatta beslut att bryta upp med två bra spelare. Gedeon och Mads kommer alltid att förknippas med framgångarna i RNL och tillsammans vill vi uppnå mer den här säsongen, säger sportchef Oliver Roggisch till <a href="https://www.rhein-neckar-loewen.de/gedeon-guardiola-und-mads-mensah-verlassen-loewen-nach-der-saison-323485">hemsidan</a>.</p>
      <p>LÄNK: <a href="https://www.rhein-neckar-loewen.de/gedeon-guardiola-und-mads-mensah-verlassen-loewen-nach-der-saison-323485">Gedeon Guardiola und Mads Mensah verlassen Löwen nach der Saison</a></p>
    </article>
  </body>
</html>