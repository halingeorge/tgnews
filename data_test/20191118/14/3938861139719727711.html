<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_lideru-nacionalistiv-dali-dovichne/938670"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T14:08:00+00:00"/>
    <meta property="og:title" content="Лідеру націоналістів дали довічне"/>
    <meta property="og:description" content="Варшавський судовий процес над 12-ма членами ОУН розпочався 18 листопада 1935-го та тривав до січня наступного року. Українці відмовилися свідчити польською мовою. На лаві підсудних студентів перебував і крайовий провідник організації 26-річний Степан Бандера. Учасників процесу ..."/>
  </head>
  <body>
    <article>
      <h1>Лідеру націоналістів дали довічне</h1>
      <address><time datetime="2019-11-18T14:08:00+00:00">18 Nov 2019, 14:08</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938670_w_300.jpg?v=0"/>
        <figcaption>Терористичні дії членів ОУН були спровоковані політикою пацифікації ("примусу до миру"), яку проводив уряд Другої Речі Посполитої на українських територіях Фото: wikipedia</figcaption>
      </figure>
      <p>Варшавський судовий процес над 12-ма членами ОУН розпочався <b>18 листопада 1935-го</b> та тривав до січня наступного року. Українці відмовилися свідчити польською мовою.</p>
      <p>На лаві підсудних студентів перебував і крайовий провідник організації 26-річний <b>Степан Бандера</b>.</p>
      <p>Учасників процесу звинувачували у приналежності до ОУН, підготовці замаху та вбивстві у 1934-му міністра внутрішніх справ Польщі <b>Броніслава Перацького</b>. Його мав підірвати але застрелив з пістолета член ОУН <b>Григорій Мацейко</b>. Він уникнув суду та втік у Чехословаччину.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/people-newspaper/_bandera-zavzhdi-buv-z-ohoronoyu-bo-radyanska-vlada-polyuvala/935871"/>
      </related>
      <p>Попри спроби українських адвокатів добитися пом'якшення вироку, Степана Бандеру - замовника, <b>Миколу Лебедя</b> - організатора, <b>Ярослава Карпинеця</b> - конструктора бомби засудили до смертної кари. Згодом її замінили на довічне ув'язнення у зв'язку зі смертю <b>Юзефа Пілсудського</b>. Інші отримали від 7 - 18 років ув'язнення.</p>
      <p>День оголошення вироку українська громадськість оголосила днем національної скорботи. Але через початок за декілька років Другої світової війни жоден з них не перебував в ув'язненні визначеного їм терміну.</p>
      <blockquote>3 лютого 1929 року у Відні <a href="https://gazeta.ua/articles/history/_87-rokiv-tomu-stvorili-oun/675743">завершив роботу Конгрес представників націоналістичних організацій</a>, де було проголошено створення Організації українських націоналістів на чолі з полковником Євгеном Коновальцем. Організатори озвучили загальні світоглядні засади, політичне бачення поточної ситуації та форми діяльності.</blockquote>
    </article>
  </body>
</html>