<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/maltempo-pomezia-la-decisione-sulle-scuole-per-la-giornata-di-domani.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-18T14:42:03+00:00"/>
    <meta property="og:title" content="Maltempo Pomezia: la decisione sulle scuole per la giornata di domani"/>
    <meta property="og:description" content="Mattinata di sopralluoghi per i tecnici del Comune di Pomezia. Dopo l’ondata di maltempo degli ultimi giorni – che ha portato lunedì alla chiusura precauzionale delle scuole per ulteriori verifiche e piccoli lavori di ripristino sulle strutture danneggiate – l’Amministrazione comunale si è immediatamente attivata per effettuare controlli e sopralluoghi volti a verificare le condizioni […]"/>
  </head>
  <body>
    <article>
      <h1>Maltempo Pomezia: la decisione sulle scuole per la giornata di domani</h1>
      <address><time datetime="2019-11-18T14:42:03+00:00">18 Nov 2019, 14:42</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/Lavori-cincinnato.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Mattinata di sopralluoghi per i tecnici del Comune di Pomezia. Dopo l’ondata di maltempo degli ultimi giorni – che ha portato lunedì alla chiusura precauzionale delle scuole per ulteriori verifiche e piccoli lavori di ripristino sulle strutture danneggiate – l’Amministrazione comunale si è immediatamente attivata per effettuare controlli e sopralluoghi volti a verificare le condizioni degli stabili scolastici.</p>
      <p>A seguito di tali verifiche si sono riscontrati danni ad alcuni degli edifici interessati, per i quali sono necessari interventi di ripristino e di messa in sicurezza. Pertanto con ordinanza sindacale si dispone la chiusura temporanea dei plessi scolastici, per motivi di pubblica incolumità, come da elenco:</p>
      <p>– Istituto Comprensivo Enea – Scuola dell’Infanzia, Via Vinci: chiusura fino al 20/11/2019;</p>
      <p>– Istituto Comprensivo Pestalozzi – Via Carlo Alberto dalla Chiesa:</p>
      <p>• plesso n. 1: chiusura parziale fino al 01/12/2019, salvo le aule site al piano terra contraddistinte dai numeri 2-3-4-6-7; si rappresenta che l’organizzazione didattica delle stesse sarà disciplinata dal Dirigente scolastico;</p>
      <p>•  plesso n. 2: chiusura totale fino al 24/11/2019.</p>
      <p>– Chiusura del parco pubblico “Capitanerie di Porto – Guardia Costiera” di Via Gran Bretagna fino al ripristino dei luoghi;</p>
      <p>– Chiusura del parco pubblico di Via Vinci fino al ripristino dei luoghi;</p>
      <p>– L’accesso alle strutture sarà consentito solo al personale autorizzato nell’ambito dei lavori di ripristino.</p>
      <p>Nelle prossime ore verranno terminati gli interventi di ripristino su strade  e giardini pubblichi, anch’essi colpiti dall’ondata di maltempo.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/maltempo-pomezia-la-decisione-sulle-scuole-per-la-giornata-di-domani.html"/>
        <a href="https://www.ilcorrieredellacitta.com/news/roma-auto-investe-un-uomo-mentre-fa-jogging-il-guidatore-aveva-la-patente-scaduta-da-6-anni.html"/>
        <a href="https://www.ilcorrieredellacitta.com/news-roma/spaccio-e-consumo-di-droga-nuovi-controlli-nella-movida-romana-in-manette-8-pusher.html"/>
        <a href="https://www.ilcorrieredellacitta.com/news-latina/persona-scomparsa-a-latina-scalo-ancora-in-corso-le-ricerche.html"/>
        <a href="https://www.ilcorrieredellacitta.com/ultime-notizie/latina-nuovi-danni-per-il-maltempo-nella-notte-oltre-30-interventi-dei-vigili-del-fuoco.html"/>
        <a href="https://www.ilcorrieredellacitta.com/news/oroscopo-paolo-fox-domani-le-previsioni-per-martedi-19-novembre-2019.html"/>
      </related>
    </article>
  </body>
</html>