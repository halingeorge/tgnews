<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082001-kremenchuck-pensoneri-mnsterstva-oboroni-mozhut-otrimati-putvku-u-sanatory.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-18T14:03:00+00:00"/>
    <meta property="og:title" content="Кременчуцькі пенсіонери Міністерства оборони можуть отримати путівку у санаторій"/>
    <meta property="og:description" content=" Для цього треба подати заяву та підготувати певні документи Кременчуцькі пенсіонери Міністерства оборони України можуть одержати путівки для санаторно-курортного лікування на 2020 рік. Що для цього"/>
  </head>
  <body>
    <article>
      <h1>Кременчуцькі пенсіонери Міністерства оборони можуть отримати путівку у санаторій</h1>
      <address><time datetime="2019-11-18T14:03:00+00:00">18 Nov 2019, 14:03</time> by <a rel="author">Катерина Турубара</a></address>
      <p>
        <b>Для цього треба подати заяву та підготувати певні документи</b>
      </p>
      <p>Кременчуцькі пенсіонери Міністерства оборони України можуть одержати путівки для санаторно-курортного лікування на 2020 рік. Що для цього потрібно зробити, повідомляє Кременчуцький об’єднаний міський військовий комісаріат.</p>
      <p>Згідно Наказу МОУ №591 від 04.11.2016 року «Про затвердження Інструкції про організацію санаторно-курортного лікування, медичної та медико-психологічної реабілітації у Збройних Силах України», з 1 грудня цього року пенсіонери Міністерства оборони, які перебувають на обліку у Кременчуцькому ОМВК, вже можуть подавати заяви на отримання путівки у санаторій на наступний рік.</p>
      <p>
        <b>До заяви слід додати наступні документи:</b>
      </p>
      <ul>
        <li>довідку з медичного закладу за формою 070/о, затвердженою наказом Міністерства охорони здоров'я України від 14 лютого 2012 року №110 «Про затвердження форм первинної облікової документації та інструкцій щодо їх заповнення, що використовуються у закладах охорони здоров'я незалежно від форм власності та підпорядкування», зареєстрованим у Міністерстві юстиції України 28 квітня 2012 року за №661/20974;</li>
        <li>посвідчення, яке дає право на пільги (оригінал та копія).</li>
      </ul>
      <p>Щоб подати документи на одержання путівки від МОУ та отримати додаткову інформацію, звертайтеся до Кременчуцького ОМВК за адресою: вул. Генерала Жадова, 6, каб. 41 та за телефоном 3-10-45.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>