<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/18/uryad-hoche-legalizuvaty-kryptovalyutu-vazhlyvi-podrobytsi/"/>
    <meta property="og:site_name" content="Народна Правда"/>
    <meta property="article:published_time" content="2019-11-18T14:55:27+00:00"/>
    <meta property="og:title" content="Уряд хоче легалізувати криптовалюту: важливі подробиці"/>
    <meta property="og:description" content="У Верховній Раді України зареєстровано законопроект Про внесення змін до Податкового кодексу та інших законів України щодо оподаткування операцій з криптоактивами, яким планується легалізація криптовалюти."/>
  </head>
  <body>
    <article>
      <h1>Уряд хоче легалізувати криптовалюту: важливі подробиці</h1>
      <h2>Законопроектом встановлюється порядок оподаткування операцій з криптовалютою.</h2>
      <address>
        <time datetime="2019-11-18T14:55:27+00:00">18 Nov 2019, 14:55</time>
      </address>
      <p>У Верховній Раді України зареєстровано законопроект “Про внесення змін до Податкового кодексу та інших законів України щодо оподаткування операцій з криптоактивами”, яким планується легалізація <a href="https://narodna-pravda.ua/2019/06/22/najvidomisha-kriptovalyuta-svitu-vstanovila-novij-rekord/">криптовалюти</a>.</p>
      <p>Loading...</p>
      <p>Про це повідомляє НАРОДНА ПРАВДА з посиланням на прес-центр Міністерства цифрової трансформації.</p>
      <p>Відзначається, що законопроект розроблений блокчейн-спільнотою, Міжфракційним депутатським об’єднанням Верховної Ради України Blockchain4Ukraine, Офісом ефективного регулювання BRDO та командою Міністерства цифрової трансформації.<br/>Документом вводяться такі поняття, як «віртуальний актив», «криптоактив», «операція з криптоактивами», «розподілений реєстр», «токен» та «токен-актив»</p>
      <p>Крім того, встановлюється порядок оподаткування операцій із криптовалютою, який наразі відсутній в чинному законодавстві України. У відповідності до проекту передбачається:<br/>• 5 відсотків – ставка податку на доходи фізичних осіб для інвестиційного прибутку від продажу криптоактивів строком на 5 років;<br/>• інвестиційний прибуток від операцій з криптоактивами розраховується як позитивна різниця між доходом, отриманим платником податку від продажу криптоактиву, та його вартістю, що визначається із суми документально підтверджених витрат на придбання такого криптоактиву та/або на створення такого криптоактиву;<br/>• операції з продажу криптоактивів не є об’єктом оподаткування податком на додану вартість.</p>
      <p>Нагадаємо, <a href="https://narodna-pravda.ua/2018/06/27/ukrayinska-kryptovalyuta-suttyevo-podorozhchala/">курс української криптовалюти Karbo стрімко зріс</a>. За один торговий день Karbo показав стрімке зростання щодо біткоїну – на 18,4% з 0,6012 до 0,7116 BTC за 10000 Karbo.</p>
      <p>Додамо, компанія Facebook створила спеціальну команду, яка розгляне можливе <a href="https://narodna-pravda.ua/2018/05/12/u-tsukerberga-zadumalysya-pro-stvorennya-vlasnoyi-kryptovalyuty/">впровадження криптовалюти.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>