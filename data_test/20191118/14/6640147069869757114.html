<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/lg-brevetto-smartphone-ampliabile/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T14:10:00+00:00"/>
    <meta property="og:title" content="LG potrebbe presto presentare uno smartphone con display espandibile: ecco il brevetto | MobileLabs"/>
    <meta property="og:description" content="LG starebbe pensando di realizzare uno smartphone con display espandibile: ecco le prime immagini direttamente dal brevetto."/>
  </head>
  <body>
    <article>
      <h1>LG potrebbe presto presentare uno smartphone con display espandibile: ecco il brevetto | MobileLabs</h1>
      <address>
        <time datetime="2019-11-18T14:10:00+00:00">18 Nov 2019, 14:10</time>
      </address>
      <p><b>LG</b> potrebbe presto presentare uno <b>smartphone innovativo</b>: questo è quello che emerge da un <b>brevetto</b> recentemente pubblicato online. Si tratterebbe di un dispositivo compatto che, all’occorrenza, può trasformarsi in un vero e proprio tablet di piccole dimensioni.</p>
      <p>Le immagini prelevate direttamente da <i>World Intellectual Property Office</i> rivelerebbero che <a href="http://www.tomshw.it/smartphone/lg-ecco-i-brevetti-dei-wearable-per-luniverso-femminile/">LG</a> starebbe lavorando a uno smartphone <b>molto sottile</b>, con uno schermo allungato e senza notch. Il prodotto dovrebbe essere provvisto di un misterioso meccanismo capace di far ampliare notevolmente le dimensioni del display. La traduzione del titolo presente quindi nelle prime immagini è “<i><b>Smartphone espandibile</b></i>”.</p>
      <slideshow>
        <figure>
          <img src="https://www.tomshw.it/images/images/2019/11/lg-brevetto-smartphone-espandibile-63601.768x432.jpg"/>
        </figure>
        <figure>
          <img src="https://www.tomshw.it/images/images/2019/11/lg-brevetto-smartphone-espandibile-63600.768x432.jpg"/>
        </figure>
      </slideshow>
      <p>In questo modo, gli utenti potrebbero ottenere un device di piccole dimensioni con uno schermo ampliabile. L’idea sembrerebbe essere molto <b>interessante</b>, specialmente per i consumatori che vorrebbero poter gustare liberamente i propri contenuti multimediali preferiti, senza dover necessariamente avere un dispositivo con dimensioni abbastanza importanti.</p>
      <figure>
        <img src="https://www.tomshw.it/images/images/2019/11/lg-brevetto-smartphone-espandibile-63602.768x432.jpg"/>
      </figure>
      <p>Non è stata diffusa una <b>scheda tecnica</b>, dato che il brevetto è dedicato esclusivamente al design, e neanche una spiegazione su come il meccanismo a scorrimento funzionerebbe, qualora il progetto andasse avanti. Non sappiamo ancora se LG stia penando di proseguire e di portare lo smartphone sul mercato. Probabilmente, per ottenere maggiori informazioni, dovremmo <b>attendere</b> ancora qualche mese.</p>
      <blockquote>Huawei P30 Lite, con 128 GB di memoria interna, è disponibile in sconto su Amazon. Lo trovate a <a href="https://toms.it/HH1KZ">questo indirizzo</a>.</blockquote>
    </article>
  </body>
</html>