<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151029/"/>
    <meta property="og:site_name" content="AgroNews"/>
    <meta property="article:published_time" content="2019-11-18T14:19:00+00:00"/>
    <meta property="og:title" content="Україна втрачає свої позиції на світовому ринку меду"/>
    <meta property="og:description" content="На піку зростання світового ринку меду експорт українського меду зменшується. Україну витісняють старі та нові гравці ринку, заявив Денис Бакаєв, представник компанії UA Global Inc., під час третьої щорічної конференції &quot;Сучасне бджільництво 2019&quot;, повідомляє UHBDP. Сьогодні новими учасниками..."/>
  </head>
  <body>
    <article>
      <h1>Україна втрачає свої позиції на світовому ринку меду</h1>
      <address><time datetime="2019-11-18T14:19:00+00:00">18 Nov 2019, 14:19</time> by <a rel="author">agronews.uaode/author</a></address>
      <p>
        <b>На піку зростання світового ринку меду експорт українського меду зменшується. Україну витісняють старі та нові гравці ринку, заявив Денис Бакаєв, представник компанії UA Global Inc., під час третьої щорічної конференції “Сучасне бджільництво 2019”, повідомляє <a href="https://uhbdp.org/ua/news/project-news/2047-yak-ukrainskym-bdzholiaram-zakhopyty-svitovyi-rynok?fbclid=IwAR1LhZMOaYiQQjCMqiM421inQQKMsjdm3xSZknJ9113vdPsfhqIHCe8ASsk">UHBDP</a>.</b>
      </p>
      <p>Сьогодні новими учасниками ринку є Чилі та Ефіопія. Таким чином, через два-чотири роки шанс України займати гідне місце на світовому ринку буде втрачено взагалі. З такою інертністю виробників максимум на що можна розраховувати – це 10-15 тис. тонн на світовому ринку.</p>
      <p>Денис Бакаєв також наголосив, що Україна повинна заявити про себе та вийти на світовий ринок широким фронтом, як це роблять в інших країнах в якості окремих компаній. Якщо Україна присутня всередині ринку в якості одного представника, то ми перестаємо конкурувати між собою.</p>
      <p>Читайте також: Ромашка, ехінацея, гісоп і лаванда: експерти радять бджолярам самостійно вирощувати медоноси</p>
      <p>Український мед користується попитом, але в порівнянні з готовою продукцією, мед як сировина приносить малі прибутки.</p>
      <p>“В більшості випадків – це соняшниковий мед, що закуповують для подальшої переробки. Без готової продукції з доданою вартістю немає прямого взаємозв’язку з покупцем. Виходячи з досвіду світових корпорацій, якщо країна хоче стати повноцінним учасником ринку, треба бути всередині ринку. Україна зараз, на жаль, бажає продавати мед з власної території, а потрібно продавати продукцію на території покупця”, – запевняє Бакаєв.</p>
      <p>Нагадаємо, за дев’ять місяців поточного року Україна експортувала 39,7 тис. тонн натурального меду на суму $72,5 млн. Імпортовано цієї продукції всього 21 тонну на суму $53 тис.</p>
    </article>
  </body>
</html>