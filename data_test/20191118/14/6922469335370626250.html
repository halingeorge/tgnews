<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/banche-e-reti/614208/fineco-un-gran-tris-nel-reclutamento"/>
    <meta property="og:site_name" content="bluerating"/>
    <meta property="article:published_time" content="2019-11-18T14:00:51+00:00"/>
    <meta property="og:title" content="Fineco, un gran tris nel reclutamento"/>
    <meta property="og:description" content="Consulenti finanziari: Fineco recluta tre professionisti di esperienza che andranno a operare in diverse regioni del nord Italia."/>
  </head>
  <body>
    <article>
      <h1>Fineco, un gran tris nel reclutamento</h1>
      <address><time datetime="2019-11-18T14:00:51+00:00">18 Nov 2019, 14:00</time> by <a rel="author">Redazione</a></address>
      <p>La rete di consulenti finanziari Fineco accoglie tra le proprie fila tre nuovi professionisti provenienti da lunghe esperienze in alcune tra le principali banche italiane.</p>
      <p><b>Roberto Premoli</b> chiude un’esperienza durata 16 anni in Intesa SanPaolo, dove ricopriva la carica di direttore di filiale, per entrare nella squadra dell’Area Manager Pietro Ficai Veltroni. Premoli lavorerà a Piacenza con il Group Manager Luciano Pezza.</p>
      <p>Sempre in Emilia Romagna, nella squadra dell’Area Manager Vincenzo Borchia è entrato <b>Luca Pistorio</b>, proveniente da Unipol Banca-gruppo Bper dove ha lavorato per oltre 10 anni. La sede di Pistorio sarà a Forlì, nel team del Group Manager Maurizio Crociati.</p>
      <p>Infine a Padova <b>Andrea Crippa</b> metterà la sua esperienza quasi ventincinquennale, di cui 14 trascorsi all’interno del Banco Popolare prima e Banco Bpm poi, a disposizione del gruppo coordinato dall’Area Manager Ottavio Corali. Crippa è inserito nel team del Group Manager Cinzia Pretto.</p>
      <p>“Crediamo che a rendere attrattiva la nostra Rete contribuisca in maniera determinante la componente innovativa legata al marchio Fineco” spiega Mauro Albanese, direttore commerciale Pfa e Private banking Fineco. “E’ un’impostazione che riguarda l’intera catena del valore, dall’eccellenza della nostra piattaforma informatica fino alla capacità dei prodotti di ultima generazione ideati da FAM di intercettare le nuove esigenze di investimento. E i clienti, come dimostrano gli ultimi dati di raccolta, stanno dando un segnale concreto di apprezzamento”.</p>
      <p>A ottobre Fineco ha registrato una raccolta pari a 387 milioni di euro, con la componente legata al risparmio gestito in crescita a 517 milioni, il miglior risultato per la banca dal gennaio 2018.</p>
      <related>
        <a href="https://www.bluerating.com/banche-e-reti/614146/elezioni-anasf-tutti-i-programmi-delle-liste"/>
        <a href="https://www.bluerating.com/banche-e-reti/613993/consulenti-storia-di-un-giovane-che-e-arrivato-in-cda"/>
        <a href="https://www.bluerating.com/banche-e-reti/613927/deutsche-bank-fa-15-nuovi-consulenti-per-ruggiu"/>
      </related>
    </article>
  </body>
</html>