<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622176/%D9%88%D8%A7%DA%A9%D9%86%D8%B4-%D8%B1%D9%88%D8%B3%DB%8C%D9%87-%D8%A8%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A7%DB%8C%D8%B1%D8%A7%D9%86-%D8%A7%D8%AD%D8%AA%D9%85%D8%A7%D9%84-%D8%AF%D8%AE%D8%A7%D9%84%D8%AA-%D8%B9%D9%88%D8%A7%D9%85%D9%84-%D8%AE%D8%A7%D8%B1%D8%AC%DB%8C-%D9%88%D8%AC%D9%88%D8%AF-%D8%AF%D8%A7%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T14:54:00+00:00"/>
    <meta property="og:title" content="واکنش روسیه به اعتراضات ایران: احتمال دخالت عوامل خارجی وجود دارد!"/>
    <meta property="og:description" content="رئیس اداره دوم آسیای وزارت امور خارجه روسیه روز دوشنبه در سخنانی، این احتمال را بعید ندانست که عوامل و نیروهای خارجی در حوادث روزهای اخیر ایران دخالت داشته باشند."/>
  </head>
  <body>
    <article>
      <h1>واکنش روسیه به اعتراضات ایران: احتمال دخالت عوامل خارجی وجود دارد!</h1>
      <address>
        <time datetime="2019-11-18T14:54:00+00:00">18 Nov 2019, 14:54</time>
      </address>
      <p>
        <i>رئیس اداره دوم آسیای وزارت امور خارجه روسیه روز دوشنبه در سخنانی، این احتمال را بعید ندانست که عوامل و نیروهای خارجی در حوادث روزهای اخیر ایران دخالت داشته باشند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«ضمیر کابولوف» روز دوشنبه گفت: تشریح وضعیت در ایران صرف نظر از درنظر گرفتن دخالت عوامل خارجی چندان آسان نیست چرا که وضعیت آرام نیست و افزایش قیمت بنزین، نفت روی آتش پاشید . اما نیروهای خارجی هم فعالانه تلاش می کنند و به این ترتیب همه عوامل در بروز این وضعیت موثر بودند.</p>
      <p>به گزارش ریانووستی،در ۲روز اخیر در برخی شهرهای ایران بر اثر سهمیه بندی بنزین و افزایش بهای، اعتراضاتی برپا شد.</p>
      <figure>
        <img src="https://aftabnews.ir/files/fa/news/1398/8/27/360848_331.jpg"/>
      </figure>
      <p>کابولوف در ادامه گفت که هیچ خبری دال بر آسیب دیدن اتباع روس در این اعتراضات خیابانی در ایران به دست نرسیده است.</p>
      <p>وی افزود چنین خبری به دست نیامده و سفارت روسیه در تهران به دقت رویدادها را زیرنظر دارد.</p>
      <p>این اظهارنظر مقام وزارت خارجه روسیه را می توان نخستین واکنش رسمی مسکو به رویدادهای روزهای اخیر در ایران دانست.</p>
    </article>
  </body>
</html>