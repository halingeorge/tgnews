<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/centocelle-incontro-a-sorpresa-tra-il-premier-conte-e-i-proprietari-dei-locali-incendiati.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-18T14:44:48+00:00"/>
    <meta property="og:title" content="Centocelle, incontro a sorpresa tra il premier Conte e i proprietari dei locali incendiati"/>
    <meta property="og:description" content="Il Presidente del Consiglio –Giuseppe Conte– nella serata di ieri, domenica 17 novembre, si è recato a sorpresa nel quartiere Centocelle: ha cenato con i gestori dei due locali, colpiti dai roghi di origine dolosa, e che sono stati completamente distrutti – La Pecora Elettrica e il Baraka Bistrot. “È stata una chiacchierata molto informale  […]"/>
  </head>
  <body>
    <article>
      <h1>Centocelle, incontro a sorpresa tra il premier Conte e i proprietari dei locali incendiati</h1>
      <h2>Domenica 17 novembre 2019 il premier Conte ha cenato a sorpresa con i gestori dei due locali incendiati a Centocelle. Questa mattina il quartiere si è risvegliato con un'amara sorpresa: le serrande di 4 locali sono state forzate</h2>
      <address><time datetime="2019-11-18T14:44:48+00:00">18 Nov 2019, 14:44</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/11/conte-a-centocelle-500x274.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Il Presidente del Consiglio –<b>Giuseppe Conte</b>– nella serata di ieri, domenica 17 novembre, si è recato a sorpresa nel quartiere <b>Centocelle: </b>ha cenato con i gestori dei due locali, colpiti dai roghi di origine dolosa, e che sono stati completamente distrutti – <b>La Pecora Elettrica e il Baraka Bistrot</b>.</p>
      <p>“È stata una chiacchierata molto informale  – ha raccontato Danilo, il proprietario de La Pecora Elettrica, all’agenzia Dire – durante la quale Conte ci ha chiesto come poter essere utile. Noi non gli abbiamo dato ancora delle risposte e lui ci ha detto, gentilmente, di prenderci tutto il tempo di cui abbiamo bisogno”.</p>
      <p>Il premier Conte ha chiesto ai due gestori di riaprire le loro attività e ha garantito il sostegno da parte dello Stato e di tutte le istituzioni: “ Se in questo momento non ve la sentite di riaprire, capisco, ma spero davvero che ripartirete per poter dare un segnale molto importante”.</p>
      <p>Questa mattina però, <b>un’altra amara sorpresa a Centocelle:</b> ignoti hanno forzato le serrande di quattro locali nella notte – una birreria, un barbiere, il bar “Profumo di caffè” e un parrucchiere. Ad essere presi di mira lo <b>Spanky Centocelle ed un barbiere</b> in via dei Ciclamini, non troppo distante dal Baraka Bistrot – il pub dato alle fiamme il 9 novembre scorso – il <b>bar Profumo di caffè</b> in largo Girolamo Cocconi e un <b>parrucchiere</b> in via Francesco Parlatore. L’unico tentativo andato a segno è avvenuto proprio nel negozio di parrucchieri gestito da alcuni cittadini cinesi, in cui ignoti hanno divelto la serranda poco dopo la mezzanotte e hanno rubato circa 80 euro. </p>
      <p><b>I Carabinieri del Nucleo Radiomobile di Roma</b>, proprio stanotte, hanno fermato in viale Palmiro Togliatti tre cittadini albanesi che si aggiravano con fare sospetto. I tre sono stati sottoposti ai controlli e nella loro vettura sono stati trovati attrezzi e arnesi atti allo scasso. Resta ora da capire se possano essere legati ai tentati furti di stanotte nel quartiere o meno. </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/cronaca/centocelle-in-5-000-sfilano-contro-la-criminalita-una-marea-umana-invade-il-quartiere.html"/>
        <a href="https://www.ilcorrieredellacitta.com/news/gravissimo-incidente-a-centocelle-ragazza-investita-da-un-taxi-finisce-in-ospedale.html"/>
        <a href="https://www.ilcorrieredellacitta.com/ambiente/roma-passato-ai-raggi-x-il-campo-nomadi-di-via-dei-gordiani-boom-di-auto-senza-assicurazione.html"/>
        <a href="https://www.ilcorrieredellacitta.com/fiumicino-cronaca/governo-giallorosso-i-tifosi-della-roma-chiedono-un-interessamento-per-la-realizzazione-dello-stadio.html"/>
        <a href="https://www.ilcorrieredellacitta.com/ultime-notizie/centocelle-aggredisce-il-barista-per-non-pagare-il-drink-poi-torna-armato-di-martello-ma-trova-i-carabinieri-arrestato.html"/>
        <a href="https://www.ilcorrieredellacitta.com/ultime-notizie/roma-trovato-cadavere-in-strada-si-tratta-del-trapper-saor.html"/>
      </related>
    </article>
  </body>
</html>