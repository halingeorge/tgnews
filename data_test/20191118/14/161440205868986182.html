<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/provincia-cagliari/2019/11/18/senorbi-casa-di-riposo-non-a-norma-anziani-sfrattati-per-eseguire-136-954099.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T14:59:54+00:00"/>
    <meta property="og:title" content="Senorbì, casa di riposo non a norma: anziani sfrattati per eseguire i lavori"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">"non agibile"</h6>
      <h1>Senorbì, casa di riposo non a norma: anziani sfrattati per eseguire i lavori</h1>
      <h2>Gli ospiti verranno trasferiti in altre strutture o potranno tornare a casa dai loro familiari</h2>
      <address><time datetime="2019-11-18T14:59:54+00:00">18 Nov 2019, 14:59</time> by <a rel="author" href="https://www.unionesarda.it/autore/severino_sirigu/322" target="_blank">Severino Sirigu</a></address>
      <p>La casa di riposo di Senorbì non è norma e il comune deve realizzare i lavori per renderla agibile, così gli ospiti verranno trasferiti in altre strutture oppure potranno ritornare a casa dai loro familiari.</p>
      <p>Le spese, a volte ingenti, per le cure degli anziani saranno a carico della cooperativa che gestisce la struttura. I lavori inizieranno a gennaio, l'amministrazione comunale ha ottenuto dalla Regione un finanziamento di mezzo milione di euro.</p>
      <p>La struttura di via Brigata Sassari dovrà essere adeguata per fare in modo che possa essere istituita la nuova tipologia di servizio residenziale rivolta agli anziani non autosufficienti.</p>
      <p>Questi gli interventi in programma: ripristinare il tetto rovinato dagli acquazzoni dei mesi scorsi, ristrutturare gli interni dell'edificio, adibire la cucina a centro cottura (che potrà essere utilizzata anche per preparare i pasti per la mensa scolastica), adeguare l'ascensore, mettere a norma i bagni e sistemare il giardino.</p>
    </article>
  </body>
</html>