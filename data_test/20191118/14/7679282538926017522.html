<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-aus-vs-pak-test-series-skipper-tim-paine-says-australia-s-home-summer-may-be-his-last-2856375.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T14:43:06+00:00"/>
    <meta property="og:title" content="Aus vs Pak: ऑस्ट्रेलियाई टेस्ट कप्तान ने संन्यास लेने के दिए संकेत, जानिए क्या कुछ कहा"/>
    <meta property="og:description" content="पाकिस्तान क्रिकेट टीम इन दिनों ऑस्ट्रेलियाई दौरे पर है। दोनों टीमों के बीच दो मैचों की टेस्ट सीरीज 21 नवंबर से खेली जानी है। इस सीरीज से पहले टेस्ट कप्तान टिम पेन ने संन्यास लेने के संकेत दिए हैं।..."/>
  </head>
  <body>
    <article>
      <h1>Aus vs Pak: ऑस्ट्रेलियाई टेस्ट कप्तान ने संन्यास लेने के दिए संकेत, जानिए क्या कुछ कहा</h1>
      <address><time datetime="2019-11-18T14:43:06+00:00">18 Nov 2019, 14:43</time> by <a rel="author">लाइव हिन्दुस्तान टीम,ब्रिसबेन</a></address>
      <p>पाकिस्तान क्रिकेट टीम इन दिनों ऑस्ट्रेलियाई दौरे पर है। दोनों टीमों के बीच दो मैचों की टेस्ट सीरीज 21 नवंबर से खेली जानी है। इस सीरीज से पहले टेस्ट कप्तान टिम पेन ने संन्यास लेने के संकेत दिए हैं। पेन ने सोमवार को कहा कि ये समर सीजन उनके करियर का आखिरी सीजन हो सकता है।</p>
      <p>पेन ने कहा, 'हो सकता है कि ये मेरा आखिरी समर हो। मैं इसे लेकर निश्चित नहीं हूं। लेकिन मैं लुत्फ उठा रहा हूं। मैं शारीरिक और मानसिक तौर पर अच्छा महसूस कर रहा हूं।' पेन ने कहा, 'मुझे पता है कि जब आप मेरी उम्र तक आ जाते हो तो चीजें बहुत जल्दी बदलती हैं। मैं इस समर के लिए पूरी तरह से तैयार हूं। इससे ज्यादा आगे का मैं कुछ सोच नहीं रहा। मैं जानता हूं कि मुझे क्या करना है और मुझे क्या हासिल करना है।'</p>
      <h3>
        <a href="https://www.livehindustan.com/cricket/story-ind-vs-ban-india-vs-bangladesh-r-ashwin-ne-jayasuriya-ke-bowling-action-ko-copy-kiya-to-ho-gaye-troll-share-kiya-ye-video-2856198.html">अश्विन ने जयसूर्या के बॉलिंग एक्शन को किया कॉपी, ट्रोल होने पर शेयर किया ये Video</a>
      </h3>
      <h3>
        <a href="https://www.livehindustan.com/cricket/story-most-wierd-bowling-action-in-cricket-history-sri-lankan-spinner-leaves-fans-baffled-with-his-version-of-frog-in-a-blender-action-video-goes-viral-2855829.html">इस श्रीलंकाई स्पिनर का बॉलिंग एक्शन उड़ा देगा आपकी नींद, Video हुआ वायरल</a>
      </h3>
      <p>पेन ने कहा, 'जब आप ऑस्ट्रेलिया के कप्तान भी होते हो और ऑस्ट्रेलिया के विकेटकीपर भी, तो ये दो सबसे ज्यादा आलोचना झेलने वाले स्थान हैं। इस समय मैं दोनों पर हूं। मुझे पता है कि मैं हमेशा लोगों के निशाने पर रहूंगा।' पेन ने स्टीव स्मिथ से टीम की कप्तानी ली थी जिन्हें दक्षिण अफ्रीका में बॉल टेम्परिंग के कारण एक साल के लिए बैन कर दिया गया था। स्मिथ पर साथ ही दो साल का कप्तानी का बैन भी है।</p>
    </article>
  </body>
</html>