<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/alba-u-problemu-pred-zvezdu-393095.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T14:15:00+00:00"/>
    <meta property="og:title" content="Alba u problemu pred Zvezdu!"/>
    <meta property="og:description" content="Nemci oslabljeni."/>
  </head>
  <body>
    <article>
      <h1>Alba u problemu pred Zvezdu!</h1>
      <h2>Nemci oslabljeni.</h2>
      <address><time datetime="2019-11-18T14:15:00+00:00">18 Nov 2019, 14:15</time> by <a rel="author">Beta</a></address>
      <p>Trener Albe Aito Garsija Reneses rekao je da će njegovim košarkašima biti teško sutra protiv Crvene zvezde u Evroligi.<br/><br/><i>"Biće teško pobediti Zvezdu s obzirom na njen potencijal. Moraćemo da budemo 100 odsto koncentrisani"</i>, rekao je Reneses u najavi utakmice.<br/><br/>Alba će dočekati Zvezdu u devetom kolu Evrolige.<br/><br/>Reneses je naveo da nemačka ekipa ima poteškoća zbog teškog ritma, a i zbog toga što ne može da računa na povređene Pejtona Silvu i Stefana Pena.<br/><br/>Košarkaš nemačkog kluba Johanes Timan je kazao da se ta ekipa polako navikava na Evroligu.<br/><br/><i>"Osećam da polako navikavamo na ovaj nivo, jer je teže igrati Evroligu nego Evrokup. Mislim da naša pobeda u Atini neće biti poslednja i da postoji mogućnost da napravimo još nekoliko iznenađenja"</i>, kazao je Timan.<br/><br/>Utakmica između Albe i Crvene zvezde igraće se sutra od 20 časova u Berlinu.</p>
      <p>Izvor: Beta</p>
    </article>
  </body>
</html>