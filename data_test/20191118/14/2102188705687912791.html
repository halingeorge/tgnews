<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/18/653829/"/>
    <meta property="og:site_name" content="Економічна правда"/>
    <meta property="article:published_time" content="2019-11-18T14:52:00+00:00"/>
    <meta property="og:title" content="Tesla інвестує майже 4 мільярди євро у свій завод під Берліном - ЗМІ"/>
    <meta property="og:description" content="Американська компанія Tesla має намір інвестувати у свій перший європейський завод під Берліном близько 4 мільярдів євро."/>
  </head>
  <body>
    <article>
      <h1>Tesla інвестує майже 4 мільярди євро у свій завод під Берліном - ЗМІ</h1>
      <address>
        <time datetime="2019-11-18T14:52:00+00:00">18 Nov 2019, 14:52</time>
      </address>
      <p>Американська компанія Tesla має намір інвестувати у свій перший європейський завод під Берліном близько 4 мільярдів євро.</p>
      <p>Про це повідомляє газета <a href="https://www.bild.de/bild-plus/geld/wirtschaft/wirtschaft/300-hektar-elektrofahrzeuge-so-teuer-wird-teslas-fabrik-in-brandenburg-66081408,view=conversionToLogin.bild.html">Bild am Sonntag</a>.</p>
      <p>У компанії планують, що після завершення першого етапу будівництва на заводі працюватимуть більше 3 тисяч чоловік, а після закінчення усіх будівельних робіт - від 7 до 8 тисяч.</p>
      <p>Зазначається, що початок будівництва у невеликому населеному пункті Грюнхайде, розташованому приблизно в 40 кілометрах на південний схід від Берліна, запланований на перший квартал 2020 року.</p>
      <p>Очікується, що будівництво завершиться до кінця 2021 року, а першими будуть випускатися машини Tesla Model Y. Надалі планується випуск в цілому до 150 електромобілів різних моделей щорічно.</p>
      <p>Відповідно до угоди про наміри, укладеною між Tesla та урядом федеральної землі Бранденбург, де розташований Грюнхайде, фабрика займе 300 гектарів.</p>
      <p>"Обидві сторони будуть намагатися "якомога швидше прийняти обов'язкові рішення" по проекту", - йдеться у повідомленні.</p>
      <p>За даними газети, Tesla має намір викупити ще близько 10 га у розташованого поруч центру вантажних перевезень. У разі згоди з боку уряду ФРН і Євросоюзу Tesla може розраховувати на державну підтримку у розмірі близько 300 млн євро.</p>
      <p>Про плани побудувати під Берліном так звану Gigafactory (гігафабріку) засновник Tesla Ілон Маск оголосив 12 листопада.</p>
    </article>
  </body>
</html>