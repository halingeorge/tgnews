<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/vQG0Q5/UiB-kaller-norske-studenter-hjem-fra-Bolivia"/>
    <meta property="og:site_name" content="Bergens Tidende"/>
    <meta property="article:published_time" content="2019-11-18T14:16:14+00:00"/>
    <meta property="og:title" content="UiB kaller norske studenter hjem fra Bolivia"/>
    <meta property="og:description" content="Seks studenter fra Universitetet i Bergen har avbrutt sitt utvekslingsopphold."/>
  </head>
  <body>
    <article>
      <h1>UiB kaller norske studenter hjem fra Bolivia</h1>
      <h2>Seks studenter fra Universitetet i Bergen har avbrutt sitt utvekslingsopphold.</h2>
      <address><time datetime="2019-11-18T14:16:14+00:00">18 Nov 2019, 14:16</time> by <a rel="author">Karoline Risnes</a></address>
      <p>Universitetet i Bergen har vurdert sikkerhetssituasjonen i Bolivia så usikker at de nå velger å kalle hjem studenter som er på utveksling i landet. Det skriver avisen <a href="https://khrono.no/frykter-for-sikkerheten-henter-norske-studenter-hjem-fra-bolivia/420880">Khrono</a>.</p>
      <p>– Tre studenter har kommet hjem og tre befinner seg nå i Buenos Aires på vei hjem, sier viserektor for utdanning ved UiB, Oddrun Samdal til BT mandag kveld.</p>
      <h3>Kaos etter presidentvalg</h3>
      <p>De seks studentene var på utveksling ved Universidad Mayor de San Andrés i byen La Paz i Bolivia. Torsdag fikk de oppfordringen fra UiB om å forlate landet.</p>
      <p>Situasjonen i Bolivia har vært preget av vold og kaos i etterkant av presidentvalget 20. oktober.</p>
      <p>Den gjenvalgte presidenten, Evo Morales, gikk av etterbeskyldninger om valgfusk, svindel og korrupsjon, og har fått innvilget politisk asyl i Mexico.</p>
      <h3>Fraråder reiser til Bolivia</h3>
      <p>– Vi følger med på utviklingen i verden. Når det oppstår kritiske og alvorlige situasjoner tar vi kontakt med studentene som befinner seg i de aktuelle områdene. Vi følger også med på UDs reiseråd, forklarer Samdal.</p>
      <p>I et oppdatert reiseråd fraråder Utenriksdepartementet alle reiser til Bolivia, som ikke er strengt nødvendige.</p>
      <p>– Demonstrasjoner kan generelt raskt tilta i spenning og bli voldelige og det bør derfor utvises forsiktighet, skriver <a href="https://www.regjeringen.no/no/tema/utenrikssaker/reiseinformasjon/velg-land/reiseinfo_bolivia/id2415332/">UD.</a></p>
      <h3>Studenter i Hongkong reiser hjem</h3>
      <p>Onsdag forrige uke ble også norske studenter i Hongkong oppfordret til å reise hjem. Årsaken er urolighetene som har preget byen den siste tiden.</p>
      <p>
        <a href="https://www.bt.no/utenriks/i/RRXLk8/politi-forsoeker-aa-storme-universitet-i-hongkong">Les også<br/>Politi forsøker å storme universitet i Hongkong</a>
      </p>
      <p>UiB opplyser mandag ettermiddag at syv av ti studenter allerede har forlatt Hongkong.</p>
      <p>– En av de tre gjenværende har planer om å forlate Hongkong innen kort tid. De to andre vurderer å gjøre det samme, sier Samdal.</p>
      <related>
        <h4>Les også</h4>
        <a href="https://www.bt.no/utenriks/i/wPkmMd/morales-hevder-politiet-vil-arrestere-ham"/>
        <a href="https://www.bt.no/utenriks/i/WbXw6j/politiet-strammer-grepet-rundt-universitet-i-hongkong"/>
        <a href="https://www.bt.no/btmeninger/leder/i/mRxbKL/norske-forskere-skal-ikke-la-seg-skremme-til-selvsensur"/>
      </related>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/b56lmq/bt-taler-klimafornekternes-sak"/>
        <a href="https://www.bt.no/kultur/i/OpXAB1/vinskvetten-bjarte-hjelmeland-og-kurt-nilsen-soerger-for-millioninntek"/>
        <a href="https://www.bt.no/sport/i/wPkweP/brann-kapteinens-utspill-faar-stoette-i-ballspark-podkasten"/>
        <a href="https://www.bt.no/innenriks/i/JoXkoP/arbeids-og-sosialdepartementet-nektet-stortingsrepresentant-magne-rom"/>
        <a href="https://www.bt.no/sprek/i/lAaBre/rebecca-39-naadde-maalet-om-aa-loepe-halvmaraton-paa-115-slik-trener-hu"/>
        <a href="https://www.bt.no/btmagasinet/i/wPkoR5/paa-jakt-etter-lesestoff-her-er-ukens-anbefalinger"/>
      </related>
      <ol>
        <li>
          <a href="https://www.bt.no/tag/Bolivia">Bolivia</a>
        </li>
        <li>
          <a href="https://www.bt.no/tag/Universitetet_i_Bergen">Universitetet i Bergen</a>
        </li>
      </ol>
    </article>
  </body>
</html>