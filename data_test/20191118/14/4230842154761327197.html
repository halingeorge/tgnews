<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/uncategory/20191118-kyyiv-otrymav-groshi-bez-umov-zelenskyj-ne-znav-pro-blokuvannya-dopomogy-tramp/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T14:16:03+00:00"/>
    <meta property="og:title" content="Київ отримав гроші без умов, Зеленський не знав про блокування допомоги – Трамп"/>
    <meta property="og:description" content="Президент США Дональд Трамп стверджує, що український лідер Володимир Зеленський і міністр закордонних справ України Вадим Пристайко не знали про затримку військової допомоги США Києву."/>
  </head>
  <body>
    <article>
      <h1>Київ отримав гроші без умов, Зеленський не знав про блокування допомоги – Трамп</h1>
      <address>
        <time datetime="2019-11-18T14:16:03+00:00">18 Nov 2019, 14:16</time>
      </address>
      <p>Президент США Дональд Трамп стверджує, що український лідер Володимир Зеленський і міністр закордонних справ України Вадим Пристайко не знали про затримку військової допомоги США Києву.</p>
      <p>Лідер США Дональд Трамп обурений, що його звинувачують у тиску на українських політиків. Він заявив, що президент України Володимир Зеленський і глава МЗС Вадим Пристайко не знали про затримку військової допомоги.</p>
      <p>
        <b>Читайте: </b>
        <a href="https://fakty.com.ua/ua/ukraine/20191109-derzhdepartament-rozmorozyv-dopomogu-ukrayini-do-rozporyadzhennya-trampa/">Держдепартамент розморозив допомогу Україні до розпорядження Трампа</a>
      </p>
      <blockquote>– Республіканці та інші повинні пам’ятати, що український президент і міністр закордонних справ сказали, що на них не чинився тиск. Крім того, вони навіть не знали, що гроші (військова допомога США Україні. –<b> Ред</b>.) не були виплачені, й отримали гроші без будь-яких умов. Але чому Німеччина, Франція не платять?, – написав Трамп в Twitter.</blockquote>
      <figure>
        <img src="https://fakty.com.ua/wp-content/uploads/2019/11/18/tramp_1.png?1574085881"/>
      </figure>
      <p>Також він заявив, що демократи перетворили імпічмент у зброю для боротьби з ним.</p>
      <figure>
        <img src="https://fakty.com.ua/wp-content/uploads/2019/11/18/tramp_2.png?1574085907"/>
      </figure>
      <p>Нагадаємо, що в США існує дві конкуруючі партії: демократична і республіканська. Дональд Трамп – республіканець.</p>
      <p>24 вересня 2019 року демократи почали процедуру імпічменту щодо президента після того, як американський інформатор висловив стурбованість у зв’язку з телефонною розмовою Трампа з Володимиром Зеленським 25 липня 2019 року.</p>
      <p>Під час розмови Трамп нібито  закликав Зеленського почати розслідування щодо Джо Байдена та його сина Хантера. Варто зазначити, що Байдена називають головним конкурентом Трампа на президентських виборах у 2020 році.</p>
    </article>
  </body>
</html>