<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23498204-cum-este-caracterizat-eden-hazard-fost-coechipier-cel-mai-lenes-jucator-langa-care-evoluat.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T14:15:00+00:00"/>
    <meta property="og:title" content="Cum este caracterizat Eden Hazard de un fost coechipier: &quot;Cel mai leneș jucător lângă care am evoluat&quot;"/>
    <meta property="og:description" content="Eden Hazard, jucătorul echipei Real Madrid, a fost descris drept &quot;cel mai leneș jucător lângă care am evoluat&quot; de John Obi Mikel, fostul său coleg de la Chelsea, actual fotbalist al"/>
  </head>
  <body>
    <article>
      <h1>Cum este caracterizat Eden Hazard de un fost coechipier: "Cel mai leneș jucător lângă care am evoluat"</h1>
      <address><time datetime="2019-11-18T14:15:00+00:00">18 Nov 2019, 14:15</time> by <a rel="author">A.I.</a></address>
      <p><b>​Eden Hazard, jucătorul echipei Real Madrid, a fost descris drept "cel mai leneș jucător lângă care am evoluat" de John Obi Mikel, fostul său coleg de la Chelsea, actual fotbalist al grupării Trabzonsport. Cu toate acestea, nigerianul i-a lăudat calitățile belgianului.<br/></b><br/>"Hazar este foarte talentat. Nu ajunge la nivelul lui Messi, dar când are mingea la picior poate să facă orice vrea", a spus Obi Mikel, celor de la beIN Sports din Turcia, după care a povestit și de perioada petrecută împreună la Chelsea:<br/><br/>"Hazard este cel mai leneș jucător lângă care am evoluat. Nu îi plăcea să se antreneze prea mult. În timp ce noi lucram el stătea într-o parte și aștepta să terminăm antrenamentul. Însă, duminicile, el era cel mai bun om al meciului, era incredibil".<br/><br/>În vârstă de 32 de ani, John Obi Mikel a evoluat timp de 11 ani în tricoul echipei Chelsea, dintre care cinci au fost alături de Eden Hazard. Nigerianul a adunat 372 de meciuri la formația londoneză, marcând șase goluri și oferind 13 pase de gol, informează Mediafax. <br/><br/><br/> </p>
    </article>
  </body>
</html>