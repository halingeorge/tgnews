<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/prints-khari-se-razpisa-predi-vakantsiyata-407049.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-18T14:14:00+00:00"/>
    <meta property="og:title" content="Принц Хари се разписа преди ваканцията"/>
    <meta property="og:description" content="Херцогът на Съсекс се появи на наградите „OnSide“"/>
  </head>
  <body>
    <article>
      <h1>Принц Хари се разписа преди ваканцията</h1>
      <address><time datetime="2019-11-18T14:14:00+00:00">18 Nov 2019, 14:14</time> by <a rel="author">Агенция Стандарт</a></address>
      <p>Принц Хари се разписа с последната си публична поява преди 6-седмичната си ваканция. Херцогът на Съсекс се появи на наградите „OnSide“ в Роял Албърт Хол, където връчи приза „Health and Wellbeing“ на членовете на младежката група „Strong Sisters“. Церемонията признава постиженията на млади хора, които помагат на местни общности и развиват таланти. Внукът на кралицата изнесе вдъхновяваща реч пред над 2500 души. Хари изрази своите адмирации към Грета Тунберг и изтъкна колко е важно човек да е наясно с психическото си състояние. „В началото тя беше само един глас, но имаше мисия и страст за промяна. Сега целият свят знае коя е тя“, каза херцогът. „Всеки трябва да отделя толкова време на психическото си здраве, колкото на физическото. Трябва да знаем какво ни кара да се развиваме и да отключим невероятния потенциал, който се крие в нас“, допълни принцът. Както стана ясно, Хари и Меган излизат в 6-седмична ваканция от кралските си задължения. Двойката и бебето Арчи ще прекарат Коледните празници при майката на Маркъл в САЩ и ще изпуснат тържествената вечеря на Кралицата в Сандрингам.</p>
    </article>
  </body>
</html>