<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/socant-doi-copii-si-o-tanara-au-murit-dupa-o-dezinsectie-intr-un-bloc-din-timisoara-152873.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-18T14:35:00+00:00"/>
    <meta property="og:title" content="Şocant! Doi copii şi o tânără au murit după o dezinsecţie într-un bloc din Timişoara"/>
    <meta property="og:description" content="Doi copii, unul în vârstă de 3 ani şi un bebeluş de 9 zile, precum şi mama unuia dintre ei, în vârstă de 29 de ani, au murit după ce în blocul în care locuiau în Timişoara s-a făcut dezinsecţie. Autorităţile sunt în alertă. "/>
  </head>
  <body>
    <article>
      <h1>Şocant! Doi copii şi o tânără au murit după o dezinsecţie într-un bloc din Timişoara</h1>
      <address>
        <time datetime="2019-11-18T14:35:00+00:00">18 Nov 2019, 14:35</time>
      </address>
      <figure>
        <img src="https://www.ebihoreanul.ro/modules/news/files/mioriteitimisoara18112019.jpg"/>
        <figcaption>(foto: opiniatimisoarei.ro)</figcaption>
      </figure>
      <p>
        <b>Doi copii, unul în vârstă de 3 ani şi un bebeluş de 9 zile, precum şi mama unuia dintre ei, în vârstă de 29 de ani, au murit după ce în blocul în care locuiau în Timişoara s-a făcut dezinsecţie. Autorităţile sunt în alertă. </b>
      </p>
      <p>Aceeaşi sursă arată că dezinsecţia în bloc a fost făcută între 16 şi 18 noiembrie. După această operaţiune, familii din cinci apartamente au sunat la ambulanţă pentru că s-au simţit rău.</p>
      <p>Cei doi copii care, până la urmă, nu au putut fi salvaţi au ajuns la spital sâmbătă.</p>
      <p>După ce au constatat că toate aceste persoane locuiau în acelaşi bloc, angajaţii spitalului au sesizat, luni dimineaţă, Direcţia de Sănătate Publică. De asemenea, o anchetă a fost declanşată şi de către Inspectoratul de Poliţie Judeţean Timiş, notează Digi24.ro.</p>
      <p>DSP a prelevat probe de apă şi a a chemat reprezentantul firmei de deratizare pentru a se stabili ce substanţe au fost folosite în bloc.</p>
      <p>Toţi locatarii, indiferent dacă s-au simţit rău sau nu, au fost transportaţi la spital pentru investigaţii. Ei nu se pot întoarce deocamdată în bloc, urmând să fie cazaţi în altă parte, mai precis în internatul Liceului Silvic din municipiu. </p>
      <p>Potrivit site-ului opiniatimisoarei.ro, totul s-a petrecut pe strada Mioriţei la nr. 8. Primul ajuns la Spitalul de Copii Louis Ţurcanu, sâmbătă, a fost bebeluşul de numai 10 zile, despre care se ştia că s-a înecat cu lapte ajuns în plămâni în cantitate mare. În ciuda eforturior disperate ale doctorilor de a-l salva, acesta s-a stins la scurt timp.</p>
      <p>Ambulanţa a fost chemată apoi duminică la un alt apartament din bloc, de unde medicii au preluat un copilaş de 3 ani care avea dureri de burtă şi de cap şi vărsături. În acest caz părinţii au refuzat iniţial internarea, pentru că mai apoi să fie readus în Urgenţe, pentru că starea i s-a agravat. Copilul a murit, iar luni dimineaţă s-a stins şi mama acestuia, în vârstă de 29 de ani, scrie opiniatimisoarei.ro. </p>
      <p>Strada Mioriţei a fost complet blocată şi au fost mobilizate forţe de intervenţie, inclusiv echipa de Cercetare Biologică, Radiologică şi Nucleară.</p>
    </article>
  </body>
</html>