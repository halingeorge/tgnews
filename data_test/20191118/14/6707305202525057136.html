<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/caterina-balivo-stefania-orlando-si-confessa-a-vieni-da-me/657126/"/>
    <meta property="og:site_name" content="DiLei"/>
    <meta property="article:published_time" content="2019-11-18T14:44:42+00:00"/>
    <meta property="og:title" content="Caterina Balivo, Stefania Orlando si confessa a Vieni da Me"/>
    <meta property="og:description" content="Stefania Orlando ha trovato l’amore vero con Simone Gianlorenzi. E svela a Caterina Balivo di ricevere proposte indecenti dietro compenso economico."/>
  </head>
  <body>
    <article>
      <h1>Caterina Balivo, Stefania Orlando si confessa a Vieni da Me</h1>
      <h2>Stefania Orlando ha trovato l'amore vero con Simone Gianlorenzi. E svela a Caterina Balivo di ricevere proposte indecenti dietro compenso economico</h2>
      <address>
        <time datetime="2019-11-18T14:44:42+00:00">18 Nov 2019, 14:44</time>
      </address>
      <figure>
        <a href="https://dilei.it/vip/fotonotizia/caterina-balivo-vieni-da-me-2019-2020-look-curiosita/633618/">
          <img src="https://dileidemosite.files.wordpress.com/2019/09/caterina-balivo-vieni-da-me-miss-italia-1217.jpg?w=2560&amp;strip=all&amp;quality=100"/>
        </a>
        <figcaption>Caterina Balivo, Vieni da me 2019-2020: look e curiosità</figcaption>
      </figure>
      <p><b>Caterina Balivo</b> apre la settimana di <i>Vieni da Me</i> con <b>Stefania Orlando</b> e il marito <b>Simone Gianlorenzi</b>.</p>
      <p>La <a href="https://dilei.it/vip/caterina-balivo-gaffe-diretta-tv-bianca-guaccero/656651/">Balivo</a> accoglie i suoi ospiti con una mise sensuale che ancora una volta <b>gioca con le trasparenze</b>. La presentatrice appare in studio con una morbida casacca in tulle nero, che svela <b>la lingerie</b> scura, abbinata a un paio di leggings in pelle lucida. La bella Caterina <b>lascia senza fiato</b> il pubblico, già entusiasta nell’accogliere Stefania Orlando e <a href="https://dilei.it/vip/simone-gianlorenzi-marito-stefania-orlando/602430/">consorte</a>.</p>
      <p>I due sono c<b>onvolati a nozze</b> la scorsa estate e ripercorrono il giorno fenomenale del loro <a href="https://dilei.it/vip/fotonotizia/stefania-orlando-simone-gianlorenzi-sposi-nozze-spiaggia-ospiti-vip/616161/">matrimonio</a> e confessano anche che per un po’ <b>dovranno separarsi</b>. Il musicista infatti si trasferirà per <b>tre mesi</b> in Olanda per uno spettacolo con Anastacia.</p>
      <p>L’Orlando ci tiene a sottolineare che Simone è <b>il suo “amore vero”</b>. E racconta la scelta di fare<b> un matrimonio in bianco</b>: “Erano tutti in bianco per esorcizzare il fatto che la sposa fosse in bianco: non essendo io di primo pelo, tutte le mie bellissime amiche sono venute tutte in bianco ed hanno realizzato il nostro desiderio, che l’immagine del matrimonio fosse tutta in bianco”. E non manca di <b>punzecchiare la Balivo</b> che è stata invitata alle nozze ma non si è presentata.</p>
      <p>Poi <b>le confessioni</b> si fanno private. Stefania infatti racconta delle <b>proposte indecenti</b> che riceve, persone che dietro <b>compenso economico</b> vorrebbero essere trattati da lei come degli schiavi, addirittura “essere <b>calpestati con i tacchi</b> e vogliono essere trattati male. Io non ho mai accettato ovviamente”, precisa l’Orlando.</p>
      <p>La conduttrice, classe 1966, ha poi raccontato del suo <b>desiderio di maternità</b>: “Io non ho mai sentito questo desiderio di diventare mamma: quando ci siamo sposati, mia nipote ci ha portato le fedi ed è come se fosse scattato qualcosa dentro di me. Ho pensato anche a Simone, mi sono detta che magari anche a lui piacerebbe. Io volendo potrei ancora <b>avere dei figli</b> in modo naturale e mi sono detta perché no? Non ho scartato questa possibilità: sarà un po’ più difficile, ma non è mai troppo tardi. Mi do un limite, però…”.</p>
      <related>
        <h4>Leggi anche</h4>
        <a href="https://dilei.it/vip/simone-gianlorenzi-marito-stefania-orlando/602430/"/>
        <a href="https://dilei.it/vip/caterina-balivo-vera-santagata-annuncia-di-volere-un-figlio-a-vieni-da-me/644237/"/>
        <a href="https://dilei.it/vip/caterina-balivo-patrizia-rossetti-valerio-scanu-vieni-da-me/577407/"/>
        <a href="https://dilei.it/vip/caterina-balivo-daniele-pecci-si-confessa-a-vieni-da-me/654671/"/>
        <a href="https://dilei.it/vip/stefania-orlando/555048/"/>
      </related>
    </article>
  </body>
</html>