<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/latvija/plano-apmaksat-medicinisko-uzturu-ari-pec-izrakstisanas-no-slimnicas.a338795/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-18T14:06:35+00:00"/>
    <meta property="og:title" content="Plāno apmaksāt medicīnisko uzturu arī pēc izrakstīšanas no slimnīcas"/>
    <meta property="og:description" content="Veselības ministrija plāno no nākamā gada vidus apmaksāt medicīnisko uzturu ambulatorajiem pacientiem. Tas palīdzēs novērst situācijas, kad pēc izrakstīšanās no slimnīcas cilvēks finansiālu apsvērumu dēļ nevar iegādāties vajadzīgo speciālo uzturu."/>
  </head>
  <body>
    <article>
      <h1>Plāno apmaksāt medicīnisko uzturu arī pēc izrakstīšanas no slimnīcas</h1>
      <address><time datetime="2019-11-18T14:06:35+00:00">18 Nov 2019, 14:06</time> by <a rel="author" href="https://www.lsm.lv/autors/annija-petrova/" target="_blank">Annija Petrova</a></address>
      <p>
        <b>Veselības ministrija plāno no nākamā gada vidus apmaksāt medicīnisko uzturu ambulatorajiem pacientiem. Tas palīdzēs novērst situācijas, kad pēc izrakstīšanās no slimnīcas cilvēks finansiālu apsvērumu dēļ nevar iegādāties vajadzīgo speciālo uzturu.</b>
      </p>
      <p>Enterālā un parenterālā barošana ir cilvēku mākslīga barošana. Tā vajadzīga cilvēkiem pēc smagām saslimšanām, kad barības vielas pacientam tiek ievadītas vai nu tieši kuņģī, vai zarnu traktā, vai arī tās ievadītas cilvēkam vēnā.</p>
      <p>Latvijas Radio jau vēstīja, ka šobrīd valsts apmaksā medicīnisko uzturu pacientiem uzturoties stacionārā, kā arī bērniem. Bet pieaugušajiem ambulatori, tātad pēc izrakstīšanas no slimnīcas, enterālās un parenterālās barošanas maisījumi apmaksāti netiek.</p>
      <p>Lai nākamgad varētu apmaksāt vajadzīgo uzturu pacientiem, jānodrošina sagatavošanās darbi.</p>
      <figure>
        <audio src="https://static.lsm.lv/media/2019/11/c4dp.mp3"/>
        <figcaption>Veselības ministrijas pārstāvis Oskars Šneiders<cite>Annija Petrova</cite></figcaption>
      </figure>
      <p>"Ir jāatrisina jautājums par finansējumu, jārisina jautājums par centralizēto iepirkumu veikšanu un jāizstrādā arī pārtikas loģistikas ķēdes izveide. Līdz ar to šīs izmaiņas nestāsies spēkā no gada sākuma, bet plānots, ka nākamā gada vidū šo pasākumu varētu uzsākt," stāstīja Veselības ministrijas pārstāvis Oskars Šneiders.</p>
      <p>Ministrija bija iesniegusi jauno politikas iniciatīvu, prasot 735 000 eiro, bet nauda netika piešķirta. Tāpēc tagad ministrija finansējumu meklēs savos iekšējos resursos.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/latvija/skoleni-ar-cukura-diabetu--bez-pabalsta-un-valsts-apmaksatiem-elektroniskajiem-cukura-limena-merisanas-aparatiem.a338676/"/>
        <a href="https://www.lsm.lv/raksts/zinas/latvija/par-papildu-naudu-medicinai-plano-rezidentiem-algu-palielinat-par-20-parejiem-medikiem-par-10.a338133/"/>
        <a href="https://www.lsm.lv/raksts/zinas/latvija/vm-parlamentarais-sekretars-veselibas-nozare-nepieciesams-naudas-izlietojuma-audits.a337399/"/>
        <a href="https://www.lsm.lv/raksts/zinas/latvija/veselibas-nozarei-dazadiem-merkiem-novirza-88-miljonus-eiro.a337397/"/>
        <a href="https://www.lsm.lv/raksts/zinas/latvija/parskata-veselibas-aprupes-pakalpojumu-tarifus-adekvatu-samaksu-slimnicas-varetu-sanemt-2021gada.a336952/"/>
        <a href="https://www.lsm.lv/raksts/zinas/latvija/mediki-velas-vienlidzibu-algu-pielikuma-ministrija-izskata-divus-scenarijus.a336929/"/>
        <a href="https://www.lsm.lv/raksts/zinas/latvija/pec-10-gadus-pielautiem-nekvalitativiem-kruts-veza-izmeklejumiem-tos-uzlabos.a336835/"/>
        <a href="https://www.lsm.lv/raksts/zinas/latvija/jaunie-arsti-cina-par-algam-neizsledz-ministres-demisijas-prasisanu-un-versanos-satversmes-tiesa.a336723/"/>
      </related>
    </article>
  </body>
</html>