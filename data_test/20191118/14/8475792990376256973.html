<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasterbotten/skelleftea-kommun-overklagar-hastighetsbegransning-pa-e4"/>
    <meta property="og:site_name" content="SVT Nyheter"/>
    <meta property="article:published_time" content="2019-11-18T14:07:57+00:00"/>
    <meta property="og:title" content="Skellefteå kommun överklagar sänkt hastighet på E4"/>
    <meta property="og:description" content="Trafikverkets beslut att sänka hastigheten från 90 km/tim till 80 har väckt kritik på flera håll i Västerbotten. Nu väljer Skellefteå kommun att överklaga beslutet till regeringen."/>
  </head>
  <body>
    <article>
      <h1>Skellefteå kommun överklagar sänkt hastighet på E4</h1>
      <address><time datetime="2019-11-18T14:07:57+00:00">18 Nov 2019, 14:07</time> by <a rel="author">Felix Pettersson</a></address>
      <p>
        <b>Trafikverkets beslut att sänka hastigheten från 90 km/tim till 80 har väckt kritik på flera håll i Västerbotten. Nu väljer Skellefteå kommun att överklaga beslutet till regeringen.</b>
      </p>
      <p>Enligt kommunen påverkar beslutet transportmöjligheterna för både privatpersoner och näringsliv negativt och bör därför uppphävas.</p>
      <p>– Vi är en kommun med stor geografisk yta, en utspridd befolkning, många arbetspendlare och ett näringsliv som är beroende av goda transportmöjligheter, säger kommunalråd Lorents Burman (S), i ett pressmeddelande.</p>
      <p>Förutom E4 berörs även väg 364 och 95 av överklagandet. Kommunen menar att Trafikverket borde underhålla vägarna och satsa på trafiksäkerheten istället för att begränsa hastigheten.</p>
      <p>– Det är en märklig prioritering. Genom mitträcken och bättre vägstandard skulle såväl säkerheten som tillgängligheten bli bättre. Men för att komma runt detta väljer Trafikverket istället att sänka hastigheten, något som ger sämre tillgänglighet och längre restider, säger Burman.</p>
      <related>
        <h4>Relaterat</h4>
        <a href="https://www.svt.se/nyheter/lokalt/vasterbotten/sankt-hastighet-pa-sju-vagar-i-lanet-se-vilka-som-paverkas"/>
        <a href="https://www.svt.se/nyheter/lokalt/vasterbotten/flera-mil-e4-kan-fa-sankt-hastighet-politiker-kritiska"/>
        <a href="https://www.svt.se/nyheter/lokalt/vasterbotten/trafikverket-gar-vidare-med-fartsankningar-trots-fortsatt-kritik"/>
      </related>
    </article>
  </body>
</html>