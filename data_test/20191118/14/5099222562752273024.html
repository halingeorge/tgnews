<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23498177-video-primarul-psd-din-buzau-despre-viorica-dancila-nu-nici-geniu-luat-niciun-premiu-nobel-cel-putin-pana-acum-dar-este-reprezentantul-nostru.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T14:04:00+00:00"/>
    <meta property="og:title" content="VIDEO Primarul PSD din Buzău, despre Viorica Dăncilă: Nu-i nici geniu, n-a luat niciun premiu Nobel, cel puțin până acum, dar este reprezentantul nostru"/>
    <meta property="og:description" content="&quot;Viorica Dăncilă nu-i nici geniu, n-a luat niciun premiu Nobel, cel puțin până acum, dar este reprezentantul nostru&quot;. Așa a descris-o primarul Buzăului, Constantin Toma, pe Viorica"/>
  </head>
  <body>
    <article>
      <h1>VIDEO Primarul PSD din Buzău, despre Viorica Dăncilă: Nu-i nici geniu, n-a luat niciun premiu Nobel, cel puțin până acum, dar este reprezentantul nostru</h1>
      <address><time datetime="2019-11-18T14:04:00+00:00">18 Nov 2019, 14:04</time> by <a rel="author">Redactia</a></address>
      <p><b>"Viorica Dăncilă nu-i nici geniu, n-a luat niciun premiu Nobel, cel puțin până acum, dar este reprezentantul nostru". Așa a descris-o primarul Buzăului, Constantin Toma, pe Viorica Dăncilă, prezidențiabilul PSD, aflată în campanie electorală la Buzău.<br/></b><br/>Dăncilă a mers duminică la Buzău împreună cu Eugen Teodorovici, Petre Daea și Marcel Ciolacu, iar înainte ca ea să li se adrese susținătorilor PSD, a luat cuvântul primarul Buzăului, Constantin Toma. <br/><br/>El a spus că tot PSD-ul va fi în pericol dacă Viorica Dăncilă nu va câștiga alegerile prezidențiale și i-a făcut acesteia o descriere inedită.<br/><br/>"Avem un singur îndemn: Să fim prezenți la vot. Din ultimele sondaje a reieșit că românii vor ieși la vot în proporție de 42%. Hai ca ăia 42 la sută să fie cat mai mulți de-ai noștri pentru că există o pasivitate și vă spun cinstit - poate nu avem cel mai bun candidat care puteam să îl avem. Nu-i nici geniu, n-a luat niciun premiu Nobel, cel puțin până acum, dar este reprezentantul nostru și suntem cu toții în pericol dacă Viorica Dăncilă nu va ieși ... ceea ce trebuie să iasă. Sau cel puțin să obținem un rezultat extraordinar de bun pentru că am luptat pentru treaba asta și am muncit în fiecare zi. Vă mulțumesc, Doamne ajută”, a spus Constantin Toma la întâlnirea electorală.</p>
      <figure>
        <iframe src="https://www.youtube.com/embed/Wa5JrjBR6FQ" width="490" height="315" data-service="Youtube" scrolling="no"/>
      </figure>
      <p>(De la minutul 15)</p>
    </article>
  </body>
</html>