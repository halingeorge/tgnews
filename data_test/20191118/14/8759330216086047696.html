<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904220/-belgi-europees-kampioen-het-kan-ja-waarom-niet-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T14:03:00+00:00"/>
    <meta property="og:title" content="'België Europees Kampioen? Het kan ja, waarom niet?'"/>
    <meta property="og:description" content="Met een 27 op 27 heeft België tot dusver een perfecte EK-kwalificatiecampagne achter de rug. Onze Rode Duivels willen komende zomer eindelijk eens een prijs pakken. Het vertrouwen is groot, ook bij Sport/Voetbalmagazine."/>
  </head>
  <body>
    <article>
      <h1>'België Europees Kampioen? Het kan ja, waarom niet?'</h1>
      <address>
        <time datetime="2019-11-18T14:03:00+00:00">18 Nov 2019, 14:03</time>
      </address>
      <p>
        <b>Met een 27 op 27 heeft België tot dusver een perfecte EK-kwalificatiecampagne achter de rug. Onze Rode Duivels willen komende zomer eindelijk eens een prijs pakken. Het vertrouwen is groot, ook bij Sport/Voetbalmagazine.</b>
      </p>
      <p>Zo gelooft journalist Peter 't Kint dat de Rode Duivels ver kunnen geraken. 'De generatie '80 bereikte in Italië de finale, die ze verloor van Duitsland. Beter doen dan die mannen wil zeggen: de eindstrijd winnen. Kan dat? Ja. Het scheelde twee jaar geleden amper wat. Waarom nu niet', schrijft hij.</p>
      <p>Al beseft 't Kint ook dat dan wel enkele dingen moeten meezitten. 'Zaak zal zijn dat iedereen fit is. In de verdediging, op het middenveld, in de aanval. Twee jaar geleden was het kantje/boord, zeker achterin, met de twijfels rond Kompany, in de eerste wedstrijden niet inzetbaar en Vermaelen. Uiteindelijk raakten ze beiden fit.'</p>
      <p>Ondanks de concurrentie van onder andere Engeland en Frankrijk gelooft hij er toch in. 'Het kan, ja. Het zou een mooi kroon zijn op een decennium topvoetbal voor deze generatie, die straks voor de derde keer sinds 2015 het jaar afsluit als nummer een van de wereld. En een mooie revanche voor het ontgoochelende tornooi in 2016', besluit 't Kint.</p>
    </article>
  </body>
</html>