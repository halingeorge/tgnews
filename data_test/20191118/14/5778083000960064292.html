<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dajto.markiza.sk/aktualne/1982636_francuz-uspal-supera-brutalnym-akrobatickym-kopom-a-ukoncil-tak-jeho-karieru"/>
    <meta property="og:site_name" content="markíza"/>
    <meta property="article:published_time" content="2019-11-18T14:05:00+00:00"/>
    <meta property="og:title" content="Francúz uspal súpera brutálnym akrobatickým kopom a ukončil tak jeho kariéru"/>
    <meta property="og:description" content="Vo svete MMA ide o málo vídaný spôsob ukončenia zápasu."/>
  </head>
  <body>
    <article>
      <h1>Francúz uspal súpera brutálnym akrobatickým kopom a ukončil tak jeho kariéru</h1>
      <h2>Vo svete MMA ide o málo vídaný spôsob ukončenia zápasu.</h2>
      <address><time datetime="2019-11-18T14:05:00+00:00">18 Nov 2019, 14:05</time> by <a rel="author">TVnoviny.sk</a></address>
      <p>Hlavný zápas večera bojovníkov pod hlavičkou organizácie MTK MMA v anglickom Essexe mal parádne vyvrcholenie. V oktagone proti sebe nastúpili Francúz Davy Gallon a veterán UFC Angličan Ross Pearson (35).</p>
      <p>Zápas sa skončil v 3. kole po brutálnom kope od Gallona, ktorý akrobaticky zasiahol Pearsona do hlavy. Išlo o kop známy ako „rolling thunder kick" (valiaci sa hrom) a Angličan po ňom skončil v bezvedomí. Vo svete MMA ide o málo vídaný spôsob ukončenia zápasu. Píše o tom portál <a href="https://www.bloodyelbow.com/2019/11/17/20968932/video-ufc-vet-ross-pearson-loses-by-rare-and-brutal-rolling-thunder-ko">bloodyelbow.com</a>.</p>
      <p>O Gallonovi, ktorého kariéra v uplynulej dobe upadala, sa tak v kruhoch MMA opäť začalo hovoriť. Pre jeho súpera, ktorý sa pokúšal o návrat, to zrejme znamená koniec kariéry.</p>
      <p>Gallonov kop je jedným z kandidátov na K.O. roka.</p>
      <figure>
        <iframe src="https://www.youtube.com/embed/sMdWTHYF03k" width="640" height="360" data-service="Youtube" scrolling="no"/>
      </figure>
    </article>
  </body>
</html>