<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/hong-kong-da-polis-gostericilere-plastik-mermiyle-mudahale-etti"/>
    <meta property="og:site_name" content="euronews"/>
    <meta property="article:published_time" content="2019-11-18T14:10:04+00:00"/>
    <meta property="og:title" content="Hong Kong'da polis göstericilere plastik mermiyle müdahale etti"/>
    <meta property="og:description" content="Hong Kong'da göz altına alınmamak için üniversite kampüsünü terk eden göstericilere polis sert müdahale etti. Güvenlik güçleri protestocuların üzerine plastik mermi yağdırdı."/>
  </head>
  <body>
    <article>
      <h1>Hong Kong'da polis göstericilere plastik mermiyle müdahale etti</h1>
      <address>
        <time datetime="2019-11-18T14:10:04+00:00">18 Nov 2019, 14:10</time>
      </address>
      <p>Hong Kong'da göz altına alınmamak için üniversite kampüsünü terk eden göstericilere polis sert müdahalede bulundu. Güvenlik güçleri protestocuların üzerine plastik mermi yağdırdı.</p>
      <p>Polis göstericilerin çıkış yolunu bloke ederek biber gazı ve copla müdahale etti. Çin'e bağlı özerk bölge Hong Kong'da beş ayı aşkın süredir yönetim karşıtı gösteriler düzenleniyor.</p>
      <p>Hong Kong'da haziran ayında şüphelilerin Çin'e iadesi yasa tasarısına karşı başlayan demokrasi yanlısı protestolarda, son haftalarda protestocular ile polis arasındaki çatışma ve şiddet olayları arttı.</p>
      <p>Resmi verilere göre kentte hazirandan bu yana yaklaşık 4 bin protestocu gözaltına alındı.</p>
      <ul>
        <li>
          <a href="https://tr.euronews.com/2019/11/18/hong-kong-ta-universite-kampusunde-toplanan-gostericiler-gozaltina-aliniyor">Hong Kong'ta üniversite kampüsünde toplanan göstericiler gözaltına alınıyor</a>
        </li>
        <li>
          <a href="https://tr.euronews.com/2019/11/18/hong-kong-da-universitelere-sicrayan-gosteriler-suruyor-polis-okla-bacagindan-vuruldu">Hong Kong'da polis üniversite kampüsüne girmeye çalıştı, göstericiler ana girişi ateşe verdi</a>
        </li>
      </ul>
    </article>
  </body>
</html>