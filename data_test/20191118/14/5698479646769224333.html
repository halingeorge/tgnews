<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/18/german-prosecutors-investigate-25-deaths-linked-to-contaminated-meat?utm_medium=Social&amp;utm_source=Facebook"/>
    <meta property="og:site_name" content="euronews"/>
    <meta property="article:published_time" content="2019-11-18T14:46:55+00:00"/>
    <meta property="og:title" content="آلمان؛ تحقیقات درباره مرگ ۲۵ نفر در ارتباط با گوشت آلوده آغاز شد"/>
    <meta property="og:description" content="رسوایی ناشی از گوشت آلوده تنها محدود به آلمان نیست و از آنجایی که محصولات ویلکه به ۲۶ کشور جهان از جمله ژاپن، ایالات متحده آمریکا، روسیه و همچنین کشورهای عضو اتحادیه اروپا صادر می شود، گسترده این رسوایی ابعاد جهانی یافته است."/>
  </head>
  <body>
    <article>
      <h1>آلمان؛ تحقیقات درباره مرگ ۲۵ نفر در ارتباط با گوشت آلوده آغاز شد</h1>
      <address><time datetime="2019-11-18T14:46:55+00:00">18 Nov 2019, 14:46</time> by <a rel="author">یورونیوز فارسی </a></address>
      <p>آلمان تحقیقات درباره مرگ ۲۵ نفر که گفته می شود به دلیل ابتلا به عفونیت لیستریا در اثر «مصرف گوشت آلوده» جانشان را از دست داده‌اند، آغاز کرده‌ است.</p>
      <p>بیش از یک ماه پیش، شرکت تولیدکننده گوشت «ویلکه والدیکر» و در پی شیوع مشکوک لیستریا مجبور به توقف تولیدات شد با این حال اکنون مقیاس این رسوایی گسترش یافته است.</p>
      <p>دادستان عمومی آلمان تحقیق خواهد کرد که آیا محصولات کالباس ویلکه با مرگ ۲۵ نفر و بستری شدن ۱۲ نفر بطور مستقیم ارتباط دارد یا خیر.</p>
      <p>دادستان می خواهند مشخص کند که آیا این شرکت تولید گوشت را باید مقصر مرگ این افراد دانست.</p>
      <p>در تاریخ دوم اکتبر دفتر بازرسی دامپزشکی منطقه والدک- فرانکنبرگ در مرکز آلمان به دلیل شیوع لیستریا و ردیابی این بیماری در ارتباط با شرکت پیتزای سالامی و سوسیس پخته، دستور تعطیلی شرکت ویلکه والدیکر را صادر کرد.</p>
      <figure>
        <iframe data-src="https://twitter.com/euronewses/status/1195944636470067200" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>تحقیقات موسسه «دابرت کوچ» ارتباط میان گوشت آلوده و مرگ دو فرد مسن را تایید کرده است.</p>
      <p>در مجموع ۳۷ نفر با میانگین سنی ۷۴ سال به باکتری لیستریا مبتلا شده اند که ۲۵ نفر آنها جانشان را از دست داده‌اند.</p>
      <p>عفونت ناشی از لیستریا برای افراد سالم به راحتی قابل درمان است اما این باکتری برای افراد مسنی که سیستم ایمنی ضعیفی دارند، کشنده است.</p>
      <p>رسوایی ناشی از گوشت آلوده تنها محدود به آلمان نیست و از آنجایی که محصولات ویلکه به ۲۶ کشور جهان از جمله ژاپن، ایالات متحده آمریکا، روسیه و همچنین کشورهای عضو اتحادیه اروپا صادر می شود، گسترده این رسوایی ابعاد جهانی یافته است.</p>
      <p>این شرکت گوشت اکنون در نظر دارد اعلام ورشکستی کند و درخواست اضطراری برای جلوگیری از تعطیلی کارخانه را به دادگاه داده است که این درخواست رد شده است.</p>
    </article>
  </body>
</html>