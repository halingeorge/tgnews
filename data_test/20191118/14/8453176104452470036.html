<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hakolhayehudi.co.il/item/%D7%A8%D7%99%D7%9B%D7%95%D7%96_%D7%97%D7%93%D7%A9%D7%95%D7%AA_%D7%94%D7%99%D7%95%D7%9D/%D7%A8%D7%99%D7%9B%D7%95%D7%96_%D7%97%D7%93%D7%A9%D7%95%D7%AA_%D7%94%D7%99%D7%95%D7%9D__%D7%A9%D7%A0%D7%99__%D7%9B__%D7%97%D7%A9%D7%95%D7%95%D7%9F_%D7%AA%D7%A9_p__18_11_2019_"/>
    <meta property="og:site_name" content="הקול היהודי"/>
    <meta property="article:published_time" content="2019-11-18T14:00:00+00:00"/>
    <meta property="og:title" content="ריכוז חדשות היום: שני, כ' חשוון תש&quot;פ (18/11/2019)"/>
    <meta property="og:description" content="נהג ירה באוויר לאחר שהותקף בידי ערבים בירושלים / היכן מספר הילדים הממוצע הגבוה בישראל? / ימים ספורים להרכבת הממשלה / טיבי הגיש תלונה נגד ביבי / פצועים מטרור האבנים ועוד..."/>
  </head>
  <body>
    <article>
      <h1>ריכוז חדשות היום: שני, כ' חשוון תש"פ (18/11/2019)</h1>
      <h2>נהג ירה באוויר לאחר שהותקף בידי ערבים בירושלים / היכן מספר הילדים הממוצע הגבוה בישראל? / ימים ספורים להרכבת הממשלה / טיבי הגיש תלונה נגד ביבי / פצועים מטרור האבנים ועוד...</h2>
      <address><time datetime="2019-11-18T14:00:00+00:00">18 Nov 2019, 14:00</time> by <a rel="author">מערכת הקול-היהודי</a></address>
      <p>
        <b>
          <u>כותרות היום בשעה 14:00 בקול היהודי:</u>
        </b>
      </p>
      <ul>
        <li>נהג ירה באוויר לאחר שערבים יידו לעברו אבנים בירושלים</li>
        <li>הורי החיילים שהותקפו בידי בדואים במכתב פתוח לשר הבטחון בנט</li>
        <li>הוארך מעצרו של ערבי החשוד בתקיפת ילדה בת 5</li>
        <li>גזר דין למחבל שסייע לרוצח מברקן – 20 חודשי מאסר. "עונש קל ומביך"</li>
        <li>חקירתם נגד התוקפים נפתחה מחדש</li>
        <li>מספר הילדים הממוצע לבית הגבוה ביותר בבית שמש. הנמוך ביותר – בתל אביב</li>
        <li>תרגיל פתע מטכ"לי מתקיים היום ומחר באזור הצפון</li>
        <li>ימים ספורים להרכבת הממשלה בידי גנץ: נתניהו ערך כנס חירום</li>
        <li>ח"כ טיבי הגישה תלונה בועדת האתיקה נגד נתניהו</li>
        <li>השר סמוטריץ' בפניה למתיישב יהודה ושומרון: "לא עוד בן חורג, הכנסו אתכם לתכנית החומש"</li>
        <li>האינתיפאדה המושתקת: ילדה נפצעה בירושלים נהג נפצע גוש עציון</li>
        <li>מזג האוויר: קריר ורוחות חזקות ברחבי הארץ.</li>
      </ul>
      <figure>
        <img src="https://hakolhayehudi.co.il/Uploads/2019/11/UXf8IMKOhaZ3aQ.jpg"/>
        <figcaption>כנס החירום של הליכוד. טיבי הגיש תלונה (צילום: קובי ריכטר, tps)</figcaption>
      </figure>
      <ul>
        <li>
          <a href="http://hakolhayehudi.activetrail.biz/%D7%94%D7%A8%D7%A9%D7%9E%D7%94-%D7%9C%D7%AA%D7%A4%D7%95%D7%A6%D7%AA-%D7%95%D7%95%D7%A6%D7%90%D7%A4">הירשמו לתפוצת הווצאפ של הקול היהודי &gt;&gt;</a>
        </li>
        <li>
          <a href="http://hakolhayehudi.activetrail.biz/%D7%94%D7%A8%D7%A9%D7%9E%D7%94-%D7%9C%D7%A0%D7%99%D7%95%D7%96%D7%9C%D7%98%D7%A8">הירשמו לניוזלטר שלנו &gt;&gt;</a>
        </li>
        <li>
          <a href="https://play.google.com/store/apps/details?id=web2application.a43561554994955.com.myapplication">הורד את האפליקציה של הקול היהודי &gt;&gt;</a>
        </li>
      </ul>
      <p>
        <b>
          <u>חדשות היום בהרחבה:</u>
        </b>
      </p>
      <p>
        <b>
          <u>נהג ירה באוויר לאחר שערבים יידו לעברו אבנים בירושלים</u>
        </b>
      </p>
      <p>ערבים יידו אבנים וירו זיקוקים לעבר כלי רכב שנסע בשכונת ראס אל עמוד בירושלים. נהג הרכב, שהיה במקום עם ילדיו וחש סכנה לחייו, ביצע ירי באוויר והמשיך בנסיעה. לא דווח על נפגעים. כוחות משטרה פתחו בסריקות לאיתור החשודים, טרם דווח על מעצרים.</p>
      <p>
        <b>
          <u>הורי החיילים שהותקפו בידי בדואים במכתב פתוח לשר הבטחון בנט</u>
        </b>
      </p>
      <p>הורי החיילים מנצח יהודה שנעצרו לאחר שהותקפו בידי בדואים בנגב, במכתב לשר הבטחון הנכנס נפתלי בנט. במכתב, מגוללים בפניו ההורים את העוול שנעשה עם בניהם ואת ההתייחסות הקלוקלת של מערכת הבטחון המופנית כלפיי בניהם וטוענים שאין הנחיות ברורות ללוחמים בסוגיות ערכיות. ההורים מביעים דאגה רבה למתרחש במערכת הבטחון.</p>
      <p>
        <b>
          <u>הוארך מעצרו של ערבי החשוד בתקיפת ילדה בת 5</u>
        </b>
      </p>
      <p>בית משפט השלום בפתח תקווה האריך היום בחמישה ימים את מעצרו של הערבי, כבן 26 מבאקה אל גבריה, החשוד בביצוע עבירות מין בילדה בת 5 בראש העין.</p>
      <p>
        <b>
          <u>גזר דין למחבל שסייע לרוצח מברקן – 20 חודשי מאסר. "עונש קל ומביך"</u>
        </b>
      </p>
      <p>בית המשפט הצבאי שומרון גזר אתמול על אחד הסייענים למחבל מברקן עונש של 20 חודשי מאסר בפועל ותשלום קנס של 3,000 ₪. בגזר הדין נכתב כי בתחילה לא ידע הסייען כי מדובר במחבל, אולם גם לאחר שגילה זאת המשיך לסייע לו. עו"ד חיים בלייכר מארגון חוננו "מגמה מבורכת. על בתי המשפט הצבאיים להעביר מסר ברור – כל שותף לטרור יהיה צפוי לעונשים כבדים ביותר".</p>
      <p>יו"ר המועצה האזורית שומרון יוסי דגן הגיב לגזר הדין ואמר כי "זהו עונש קל ומביך. בית המשפט הופך את הסיוע לרצח יהודים למשתלם. אדם שסייע לגזול חיים של שני הורים, שני אנשים צעירים שכל פשעם היה רצונם להביא פרנסה לביתם, הורים לילדים שיגדלו יתומים, מקבל פחות משנתיים מאסר. זהו עונש מגוחך וסטירה בפרצופו של כל ישראלי".</p>
      <p>
        <b>
          <u>חקירתם נגד התוקפים נפתחה מחדש</u>
        </b>
      </p>
      <p>משפטם של תוקפי משפחת דניאל החל אתמול, זאת לאחר שהתיק נגדם נסגר ונפתח מחדש בעקבות הגשת ערר על ידי ארגון חוננו. המשפחה הותקפה בעיר דוד לפני כשנתיים, ולאחרונה הוגשו שני כתבי אישום נגד התוקפים. עו"ד חיים בלייכר "אנו קוראים למשטרה לראות כל מקרה של תקיפת יהודי באזורים אלו כפשע חמור ולפעול בכל הכלים שהחוק נותן בידם על מנת למגר את התופעה".</p>
      <p>
        <b>
          <u>מספר הילדים הממוצע לבית הגבוה ביותר בבית שמש. הנמוך ביותר – בתל אביב</u>
        </b>
      </p>
      <p>מספר הילדים הממוצע הגבוה ביותר בישראל הוא בבית שמש ועומד על 3.6 למשק בית. לעומת זאת, המספר הנמוך ביותר נמצא בתל אביב עם 1.8 ילדים בממוצע בלבד - כך עולה מנתונים שמפרסמת היום הלשכה המרכזית לסטטיסטיקה לרגל יום הילד הבינלאומי. בשנת 2018 חיו בישראל 2.960 מיליון ילדים (בני 0-17), המהווים 33% מאוכלוסיית המדינה. מתוכם, כ-2.131 מיליון ילדים יהודים (72%), 731 אלף ילדים ערבים (24.7%) ועוד כ-98 אלף ילדים (3.3%) שאינם יהודים ואינם ערבים.</p>
      <p>
        <b>
          <u>תרגיל פתע מטכ"לי מתקיים היום ומחר באזור הצפון</u>
        </b>
      </p>
      <p>דובר צה"ל מודיע היום כי החל הבוקר תרגיל פתע מטכ"לי שנועד לבחינת מוכנותו ויכולותיו המבצעיות של פיקוד הצפון. מדובר בתרגיל שתוכנן מראש והוא יתקיים במרחב עמק יזרעאל והגליל העליון והוא צפוי להסתיים ביום שלישי. במסגרת התרגיל תורגש תנועת כלי רכב וכוחות הבטחון וכן יישמעו אזעקות והדי פיצוצים באזור.</p>
      <p>
        <b>
          <u>ימים ספורים להרכבת הממשלה בידי גנץ: נתניהו ערך כנס חירום</u>
        </b>
      </p>
      <p>בסוף השבוע (רביעי בלילה) הקרוב יאלץ יו"ר מפלגת כחול לבן בני גנץ להציג את הממשלה שהרכיב או לחילופין להחזיר את מנדט הרכבת הממשלה לנשיא המדינה. בינתיים בימין תוקפים את גנץ על האפשרות של הקמת ממשלת מיעוט, כשהיא נשענת על המפלגות הערביות.</p>
      <p>בכנס שערך הליכוד בגני התערוכה בתל אביב אתמול בערב, ביקש נתניהו להזהיר מפני ממשלת מיעוט בראשות כחול לבן, כשהיא נשענת על חברי הכנסת מהרשימה הערבית המשותפת.</p>
      <p>:חברי הכנסת של הרשימה המשותפת תומכים בארגוני הטרור וקוראים לחיילי צה״ל רוצחים", אמרק נתניהו בכנס. "הם רוצים גם עכשיו להעמיד את חיילי צה״ל לדין כפושעי מלחמה. בני גנץ, אני אומר לך - הם רוצים להעמיד אותך לדין כפושע מלחמה. אותו דבר גם לגבי אשכנזי ובוגי יעלון. איתם אתה הולך להקים ממשלה שתהיה תלויה בהם? מה עבר לכם במוח?".</p>
      <p>לאחר כנס החירום של הליכוד, אמרו במפלגת כחול לבן: "תושבי הדרום לא זכו ל"כנס חירום", גם לא החולים שזרוקים במסדרונות בתי החולים, לא הקשישים ולא הנכים. כרגיל, נתניהו דואג רק לנתניהו".</p>
      <p>
        <b>
          <u>ח"כ טיבי הגישה תלונה בועדת האתיקה נגד נתניהו</u>
        </b>
      </p>
      <p>חבר הכנסת אחמד טיבי, יו"ר מפלגת הרשימה הערבית המשותפת, הגיש היום תלונה לוועדת האתיקה של הכנסת נגד ראש הממשלה בניין נתניהו, בגין הסתה נגדו אישית ונגד הרשימה המשותפת, לדבריו.</p>
      <p>
        <b>
          <u>השר סמוטריץ' בפניה למתיישב יהודה ושומרון: "לא עוד בן חורג, הכנסו אתכם לתכנית החומש"</u>
        </b>
      </p>
      <p>שר התחבורה בצלאל סמוטריץ' פרסום היום סרטון בו הוא פונה לתושבי יהודה ושומרון ואומר כי "יותר מדי זמן התייחסו אליכם, אלינו, כבן חורג. נכנסתי לתפקידי לפני זמן קצר ומאז אנחנו דוחפים ומשתדלים למענכם כמו למען כל אזרחי ישראל. השינוי המשמעותי ביותר הוא השינוי ביחס. לא עוד מהיד לפה, לא עוד תקציבים קואליציוניים. אזור יהודה ושומרון ייכנס בעז"ה במשרד התחבורה לתוכנית החומש".</p>
      <p>בסרטון שיתף השר סמוטריץ' במספר פרויקטים. בין היתר, בתכנון קידום תכנית אב לתחבורה ביו"ש, מיפוי ותכנון של כבישים כמו 60 ממיתר לתפוח, 5 מאריאל ומזרחה, ובתשתיות ובתחבורה ציבורית.</p>
      <p>
        <b>
          <u>האינתיפאדה המושתקת: ילדה נפצעה בירושלים נהג נפצע גוש עציון</u>
        </b>
      </p>
      <p>ילדה בת 10 נפצעה באורח קל בעיר העתיקה בירושלים לאחר שערבים השליכו לעבר קרש מגובה של 3 קומות. במקרה אחר, נפצע נהג אוטובוס באורח קל בפניו לאחר שערבים יידו לעברו בקבוקי תבערה ואבנים סמוך לתקוע שבגוש עציון.</p>
      <p>
        <b>
          <u>מזג האוויר: קריר ורוחות חזקות ברחבי הארץ.</u>
        </b>
      </p>
      <p>מזג האוויר היום יהיה קריר ורוחות מזרחיות חזקות ינשבו, בעיקר בהרים. במהלך היום תורגש ירידה בטמפרטורות. בשעות הלילה יהיה מעונן חלקית.</p>
      <p>בעקבות מזג האוויר הודיעה רשות הטבע והגנים על סגירת מסלולי טיול עד ליום רביעי. כמו כן, פורסמה אזהרה מפני שריפות ברחבי הארץ.</p>
    </article>
  </body>
</html>