<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/society/poedin-to-nosokomeio-santorinis-to-pio-akrivo-tis-eyropis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T14:55:50+00:00"/>
    <meta property="og:title" content="ΠΟΕΔΗΝ: Το νοσοκομείο Σαντορίνης, το πιο ακριβό της Ευρώπης"/>
    <meta property="og:description" content="Με τσουχτερά τιμολόγια και χρεώσεις πολλαπλάσιες του κρατικού τιμολογίου χρεώνει τις υπηρεσίες του το Νοσοκομείο Σαντορίνης, σύμφωνα με καταγγελία της Πανελλήνια Ομοσπονδία Εργαζομένων στα Δημόσια Νοσοκομεία (ΠΟΕΔΗΝ)"/>
  </head>
  <body>
    <article>
      <h1>ΠΟΕΔΗΝ: Το νοσοκομείο Σαντορίνης, το πιο ακριβό της Ευρώπης</h1>
      <h2>Με τσουχτερά τιμολόγια και χρεώσεις πολλαπλάσιες του κρατικού τιμολογίου χρεώνει τις υπηρεσίες του το Νοσοκομείο Σαντορίνης, σύμφωνα με καταγγελία της Πανελλήνια Ομοσπονδία Εργαζομένων στα Δημόσια Νοσοκομεία (ΠΟΕΔΗΝ)</h2>
      <address><time datetime="2019-11-18T14:55:50+00:00">18 Nov 2019, 14:55</time> by <a rel="author">ΤοΒΗΜΑ Team</a></address>
      <p>Με τσουχτερά τιμολόγια και χρεώσεις πολλαπλάσιες του κρατικού τιμολογίου χρεώνει τις υπηρεσίες του το Νοσοκομείο Σαντορίνης, σύμφωνα με καταγγελία της Πανελλήνια Ομοσπονδία Εργαζομένων στα Δημόσια Νοσοκομεία (ΠΟΕΔΗΝ), η οποία τονίζει ότι πρόκειται για «το πιο ακριβό Ιδιωτικό Νοσοκομείο της Ευρώπης».</p>
      <p>Στην καταγγελία της η ΠΟΕΔΗΝ τονίζει ότι το πολυδιαφημιζόμενο νοσοκομείο λειτουργεί με μεγάλη επικινδυνότητα χωρίς γιατρούς βασικών ειδικοτήτων και χρεώνει ακριβότερα τις εξετάσεις ακόμα και από τα ιδιωτικά νοσοκομεία για τουρίστες αλλά και για όσους δεν δικαιούνται περίθαλψη.</p>
      <p>
        <a href="https://www.in.gr/2019/11/18/economy/oikonomikes-eidiseis/eurobank-poulise-180-epaggelmatika-akinita/">Η Eurobank πούλησε 180 επαγγελματικά ακίνητα</a>
      </p>
      <p>Αξονική που στοιχίζει 74 ευρώ με το κρατικό τιμολόγιο, χρεώνεται 200 ευρώ, συρραφή τραύματος με τιμή χειρουργικής επέμβασης, αιματολογικές εξετάσεις 30 ευρώ αντί 3 ευρώ, αναφέρει χαρακτηριστικά η ΠΟΕΔΗΝ.</p>
      <p>Μάλιστα, η ΠΟΕΔΗΝ παραθέτει εξετάσεις ασθενούς που κόστισαν 2.300 ευρώ.</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>