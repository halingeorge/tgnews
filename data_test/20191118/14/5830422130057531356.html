<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140760/%D9%87%D8%B4%D8%AF%D8%A7%D8%B1-%D8%B3%D8%A7%D8%B2%D9%85%D8%A7%D9%86-%D8%AD%D9%85%D8%A7%DB%8C%D8%AA-%D8%A8%D9%87-%D9%85%D9%85%D9%86%D9%88%D8%B9%DB%8C%D8%AA-%D9%87%D8%B1%DA%AF%D9%88%D9%86%D9%87-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%87-%D8%A8%D9%87%D8%A7%D9%86%D9%87-%DA%AF%D8%B1%D8%A7%D9%86%DB%8C-%D8%A8%D9%86%D8%B2%DB%8C%D9%86"/>
    <meta property="og:site_name" content="boursepress.ir"/>
    <meta property="article:published_time" content="2019-11-18T14:07:00+00:00"/>
    <meta property="og:title" content="هشدار سازمان حمایت به ممنوعیت هرگونه افزایش قیمت به بهانه گرانی بنزین"/>
    <meta property="og:description" content="سازمان حمایت از مصرف‌کنندگان و تولیدکنندگان با اعلام ممنوعیت هرگونه افزایش قیمت کالاها و خدمات به‌ بهانه افزایش نرخ بنزین به تمام واحد‌های اقتصادی هشدار داد."/>
  </head>
  <body>
    <article>
      <h1>هشدار سازمان حمایت به ممنوعیت هرگونه افزایش قیمت به بهانه گرانی بنزین</h1>
      <address>
        <time datetime="2019-11-18T14:07:00+00:00">18 Nov 2019, 14:07</time>
      </address>
      <p>
        <i>سازمان حمایت از مصرف‌کنندگان و تولیدکنندگان با اعلام ممنوعیت هرگونه افزایش قیمت کالاها و خدمات به‌ بهانه افزایش نرخ بنزین به تمام واحد‌های اقتصادی هشدار داد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، سازمان حمایت از مصرف‌کنندگان و تولیدکنندگان با اطلاعیه شماره یک اعلام کرد : بر اساس مصوبه جلسه کارگروه تنظیم بازار در 24 آبان، هرگونه افزایش قیمت کالاها و خدمات به‌ خصوص به‌ بهانه افزایش نرخ بنزین ممنوع خواهد بود و این سازمان ضمن رصد و پایش بازار و کسب اطلاعات از تمامی مراکز توزیع با هر گونه افزایش قیمت برخورد خواهد کرد.</p>
      <p>همچنین بر اساس هماهنگی‌ با سازمان تعزیرات حکومتی ، رسیدگی به این پرونده‌ها در اولویت برخورد و صدور رأی خواهد شد .</p>
      <p>این اطلاعیه به‌منزله ابلاغیه رسمی تلقی شده و اجرای آن برای تمامی واحد‌های اقتصادی ذی‌نفع الزامی است.</p>
      <p>از عموم مردم درخواست می شود در صورت مشاهده هر گونه تخلف در این زمینه، مراتب را از طریق سامانه 124 سازمان حمایت و سازمان‌های صنعت، معدن و تجارت استان‌ها در سراسر کشور و یا از طریق اپلیکیشن برای پیگیری گزارش کنند تا سریعاً به آن رسیدگی و با متخلفان برابر قانون برخورد شود.</p>
      <p>انتهای پیام</p>
    </article>
  </body>
</html>