<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191118_04723439"/>
    <meta property="og:site_name" content="De Standaard"/>
    <meta property="article:published_time" content="2019-11-18T14:07:00+00:00"/>
    <meta property="og:title" content="SP.A laat partijleden beslissen over cumul voorzitter Conner Rousseau"/>
    <meta property="og:description" content="De SP.A laat haar leden beslissen of de nieuwe voorzitter Conner Rousseau zijn zitje in het Vlaams Parlement mag behouden. Dat heeft het partijbureau besli..."/>
  </head>
  <body>
    <article>
      <h1>SP.A laat partijleden beslissen over cumul voorzitter Conner Rousseau</h1>
      <address>
        <time datetime="2019-11-18T14:07:00+00:00">18 Nov 2019, 14:07</time>
      </address>
      <p>
        <b>De SP.A laat haar leden beslissen of de nieuwe voorzitter Conner Rousseau zijn zitje in het Vlaams Parlement mag behouden. Dat heeft het partijbureau beslist.</b>
      </p>
      <p>De leden van de SP.A zullen op het administratief congres van hun partij op 14 december mogen aangeven of de voorzitter een uitzondering krijgt op het cumulverbod van de partij.</p>
      <ul>
        <li>
          <b>Lees ook: </b>
          <a href="https://www.standaard.be/cnt/dmf20191114_04716990">Protest bij SP.A over uitzondering cumulverbod</a>
        </li>
      </ul>
      <p>Op basis van de cumulregels van de SP.A mag Rousseau niet in het parlement blijven zetelen, maar de Vlaamse fractie van de partij vraagt om een uitzondering. Het partijbureau heeft een beslissing daarover maandag op de agenda van het congres gezet.</p>
      <p>‘Een beslissing van de leden kan enkel door de leden aangepast worden’, luidt het.</p>
      <p>Op het congres wordt de nieuwe voorzitter samen met zijn running mate Funda Oru officieel aangesteld door de partijleden.</p>
      <p>Niet iedereen is het met de uitzondering voor Rousseau eens. ‘Komaan. Als je statuten schrijft na ­hevige debatten, hou je voet bij stuk’, reageerde ex-jongerenvoorzitter Steven Arents vorige week op Twitter.</p>
      <p>SP.A-burgemeester Hans Bonte, een bekend tegenstander van het strikte cumulverbod, vindt dan weer dat Rousseau wel nog in het parlement hoort.</p>
    </article>
  </body>
</html>