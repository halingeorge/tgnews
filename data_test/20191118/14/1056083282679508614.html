<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717808/%D8%B1%D9%88%D8%B3%DB%8C%D9%87-%D9%BE%D8%B3-%D8%A7%D8%B2-%D9%84%D8%BA%D9%88-%D8%AA%D8%AD%D8%B1%DB%8C%D9%85-%D9%87%D8%A7-%D8%A2%D9%85%D8%A7%D8%AF%D9%87-%D8%A7%D8%B1%D8%B3%D8%A7%D9%84-%D8%AA%D8%B3%D9%84%DB%8C%D8%AD%D8%A7%D8%AA-%D9%86%D8%B8%D8%A7%D9%85%DB%8C-%D8%A8%D9%87-%D8%A7%DB%8C%D8%B1%D8%A7%D9%86-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-18T14:09:58+00:00"/>
    <meta property="og:title" content="روسیه پس از لغو تحریم‌ها آماده ارسال تسلیحات نظامی به ایران است"/>
    <meta property="og:description" content="رئیس مرکز فدرال همکاری‌های فنی- نظامی روسیه تاکید کرد که مسکو آماده ارسال تسلیحات نظامی به ایران است."/>
  </head>
  <body>
    <article>
      <h6 class="kicker">رئیس مرکز فدرال همکاری‌های فنی- نظامی روسیه:</h6>
      <h1>روسیه پس از لغو تحریم‌ها آماده ارسال تسلیحات نظامی به ایران است</h1>
      <address><time datetime="2019-11-18T14:09:58+00:00">18 Nov 2019, 14:09</time> by <a rel="author">آریا فشتمی</a></address>
      <p>رئیس مرکز فدرال همکاری‌های فنی- نظامی روسیه تاکید کرد که مسکو آماده ارسال تسلیحات نظامی به ایران است.</p>
      <p>به گزارش ایسنا به نقل از اسپوتنیک، دیمیتری شاگایف، رئیس مرکز فدرال همکاری‌های فنی- نظامی روسیه روز دوشنبه در پاسخ به سوالی در خصوص ارسال تسلیحات به ایران گفت: طرف روسی آماده است با ایران در این زمینه گفت‌وگو کند به این شرط که که این پروژه‌ها پس از برداشته شدن تحریم‌های بین‌المللی اجرا شوند.</p>
      <p>به گفته وی، ایران ممکن است به جت‌های جنگی، هلیکوپتر، تانک، کشتی، سیستم موشکی ساحلی، موتورهای هواگرد روسی و قطعات اضافی برای تعمیر هواپیماها، خودروهای زره‌پوش و زیردریایی علاقه‌مند باشد.</p>
      <p>این مقام روسی همچنین تاکید کرد که به ارسال تسلیحات غیرتهاجمی به ایران ادامه می‌دهد؛ چراکه بخشی از تحریم‌های سازمان ملل نیستند.</p>
      <p>انتهای پیام</p>
    </article>
  </body>
</html>