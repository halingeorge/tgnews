<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/johnny-depp-ma-v-zilach-misto-krve-vodku-do-mesice-zemre-strachuji-se-kamaradi"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T14:25:00+00:00"/>
    <meta property="og:title" content="Johnny Depp má v žilách místo krve vodku: Do měsíce zemře, strachují se kamarádi"/>
    <meta property="og:description" content="Johnny Depp (56) prožívá jedno z nejtěžších období. Kromě soudní bitvy s exmanželkou Amber Heard (33), jež ho viní z fyzického napadení, má za sebou také rozchod s ruskou tanečnicí Polinou Glen (24). Přátelé hollywoodského herce se prý obávají, že se nedožije ani vánočních svátků. V žilách mu totiž údajně koluje tolik alkoholu, že by se z něho opila plná hospoda."/>
  </head>
  <body>
    <article>
      <h6 class="kicker">Strach o Deppa</h6>
      <h1>Johnny Depp má v žilách místo krve vodku: Do měsíce zemře, strachují se kamarádi</h1>
      <address><time datetime="2019-11-18T14:25:00+00:00">18 Nov 2019, 14:25</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/63/43/634360e-247017-deppalkohol-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>Profimedia.cz</cite>
          </figcaption>
        </figure>
        <figure>
          <img src="https://www.extra.cz/images/thumbs/b9/ed/b9ed7e2-192874-depp-2560x0-shrink.png"/>
          <figcaption>Johnny Depp je na tom prý bídně.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/53/1d/531d19f-191204-profimedia-0372666674-2560x0-shrink.jpg"/>
          <figcaption>Deppovi prý kvůli alkoholu hrozí smrt.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/12/28/1228198-162269-1-2560x0-shrink.jpg"/>
          <figcaption>Deppův chrup hodně trpí.<cite>profimedia</cite></figcaption>
        </figure>
        <figcaption>
          <a href="https://www.extra.cz/johnny-depp-ma-v-zilach-misto-krve-vodku-do-mesice-zemre-strachuji-se-kamaradi/galerie/4">+ Dalších 23 fotografií</a>
        </figcaption>
      </slideshow>
      <p>
        <b>Johnny Depp (56) prožívá jedno z nejtěžších období. Kromě soudní bitvy s exmanželkou Amber Heard (33), jež ho viní z fyzického napadení, má za sebou také rozchod s ruskou tanečnicí Polinou Glen (24). Přátelé hollywoodského herce se prý obávají, že se nedožije ani vánočních svátků. V žilách mu totiž údajně koluje tolik alkoholu, že by se z něho opila plná hospoda.</b>
      </p>
      <p>Nad <a href="https://www.extra.cz/tema/johnny-depp-herec">Johnnym Deppem</a> (56) se prý smráká, tahanice po soudech z něj měly vysát veškerou energii. Podle hercova okolí se jeho každodenní náplní stalo opíjení se do němoty, které ho ohrožuje na životě!</p>
      <p>Americkému časopisu Globe to řekl jeden z Deppových kamarádů. <b>„Když ho posledně čekal červený koberec, neustále si na hotelový pokoj objednával láhve vodky. Neskončil s tím ani ve tři ráno. A potom přes den na tiskovce srkal alkohol z kelímku na kafe,“</b> tvrdí. Herec si navíc prý chtěl stěžovat na stav svého pokoje, pak měl ale prohlásit: <b>„Kašlu na to, stejně se ožeru!“</b></p>
      <h3>Rána za ranou</h3>
      <p>Deppa nevyčerpává jenom válčení s bývalkou <a href="https://www.extra.cz/tema/amber-heard">Amber Heard</a> (33), na kolena ho srazil i rozchod s ruskou go-go tanečnicí <a href="https://www.extra.cz/tema/polina-glen">Polinou Glen</a> (24). Kopačky přišly o víkendu, výrazně mladší kráska přitom ještě nedávno prohlašovala, že s Johnnym plánují svatbu.</p>
      <p>Přátelé mají strach, že pokud se herec nevzpamatuje, hrozí mu do několika týdnů smrt. <b>„Do Vánoc zemře, jestli nepřestane pít,“</b> bojí se zdroj magazínu.</p>
      <p>Byla by to rána nejenom pro Deppovu rodinu, ale také pro filmaře, kteří ho mají nasmlouvaného na pokračování Fantastických zvířat a kde je najít. Natáčení má začít na jaře příštího roku. Tak snad se obavy ukáží jako liché a Johnny bude v pořádku!</p>
    </article>
  </body>
</html>