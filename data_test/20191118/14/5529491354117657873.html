<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/oroscopo-giorno/oroscopo-acquario-19-novembre-2019-caterina-galloni-luna-di-miele-3118489/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T14:15:42+00:00"/>
    <meta property="og:title" content="Oroscopo Acquario 19 novembre 2019. Caterina Galloni: luna di miele"/>
    <meta property="og:description" content="  Oroscopo del 19 novembre 2019 per i nati sotto il segno dell’Acquario (21 gennaio-19 febbraio): luna di miele.Oroscopo Ariete 19 novembre 2019. Caterina Galloni: fascino al topOroscopo Toro 19 novembre 2019. Caterina Galloni: un chiarimento Marte in Scorpione, fino al 3 gennaio, stimola le ambizioni, sarete più che mai motivati a raggiungere il successo, avrete un rinnovato entusiasmo per concretizzare progetti riguardanti la carriera o realizzare degli obbiettivi sul piano personale. L’unico problema è che vorrete gestire tutto a modo vostro, avere il controllo e ciò potrebbe creare dei conflitti con chi vi circonda; il consiglio è quello di essere pazienti e non scattare come molle. E domani, buona notizia, Mercurio riprenderà il moto diretto: noterete dei progressi nelle situazioni bloccate e che avete avuto difficoltà a definire. Amore: in coppia, progetterete la luna di miele, in alcuni casi sarà la seconda; soli: uscite, frequentate e date il meglio: non rientrerete a casa da soli. Per previsioni personalizzate…"/>
  </head>
  <body>
    <article>
      <h1>Oroscopo Acquario 19 novembre 2019. Caterina Galloni: luna di miele</h1>
      <address>
        <time datetime="2019-11-18T14:15:42+00:00">18 Nov 2019, 14:15</time>
      </address>
      <p> </p>
      <figure>
        <img src="https://static.blitzquotidiano.it/wp/wp-content/uploads/2019/07/oroscopo-acquario-blitz.jpg"/>
        <figcaption>Oroscopo segno dell’ Acquario (21 gennaio – 19 febbraio)</figcaption>
      </figure>
      <p>Oroscopo del 19 novembre 2019 per i nati sotto il segno dell’Acquario (21 gennaio-19 febbraio): luna di miele.</p>
      <figure>
        <a href="https://www.blitzquotidiano.it/oroscopo-giorno/oroscopo-ariete-19-novembre-2019-caterina-galloni-fascino-al-top-3118543/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/oroscopo-giorno/oroscopo-ariete-19-novembre-2019-caterina-galloni-fascino-al-top-3118543/">
          <img src="https://static.blitzquotidiano.it/wp/wp-content/uploads/2019/07/oroscopo-ariete-blitz-300x300.jpg"/>
        </a>
      </figure>
      <h3>
        <a href="https://www.blitzquotidiano.it/oroscopo-giorno/oroscopo-ariete-19-novembre-2019-caterina-galloni-fascino-al-top-3118543/">Oroscopo Ariete 19 novembre 2019. Caterina Galloni: fascino al top</a>
      </h3>
      <figure>
        <a href="https://www.blitzquotidiano.it/oroscopo-giorno/oroscopo-toro-19-novembre-2019-caterina-galloni-un-chiarimento-3118540/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/oroscopo-giorno/oroscopo-toro-19-novembre-2019-caterina-galloni-un-chiarimento-3118540/">
          <img src="https://static.blitzquotidiano.it/wp/wp-content/uploads/2019/07/oroscopo-toro-blitz-300x300.jpg"/>
        </a>
      </figure>
      <h3>
        <a href="https://www.blitzquotidiano.it/oroscopo-giorno/oroscopo-toro-19-novembre-2019-caterina-galloni-un-chiarimento-3118540/">Oroscopo Toro 19 novembre 2019. Caterina Galloni: un chiarimento</a>
      </h3>
      <p>Marte in Scorpione, fino al 3 gennaio, stimola le ambizioni, sarete più che mai motivati a raggiungere il successo, avrete un rinnovato entusiasmo per concretizzare progetti riguardanti la carriera o realizzare degli obbiettivi sul piano personale. L’unico problema è che vorrete gestire tutto a modo vostro, avere il controllo e ciò potrebbe creare dei conflitti con chi vi circonda; il consiglio è quello di essere pazienti e non scattare come molle. E domani, buona notizia, Mercurio riprenderà il moto diretto: noterete dei progressi nelle situazioni bloccate e che avete avuto difficoltà a definire. <b>Amore</b>: in coppia, progetterete la luna di miele, in alcuni casi sarà la seconda; soli: uscite, frequentate e date il meglio: non rientrerete a casa da soli.</p>
      <p>Per previsioni personalizzate potete entrare in contatto diretto con Caterina Galloni, scrivendo a: <a href="mailto:caterinagalloni11@gmail.com">caterinagalloni11@gmail.com</a></p>
      <p> </p>
      <h3>L’<a href="https://www.blitzquotidiano.it/oroscopo-anno-2019-2971420/%22https://www.blitzquotidiano.it/oroscopo-anno/oroscopo-2019-acquario-2972073/">Acquario</a> nel 2019</h3>
      <p>Anno nuovo, vita nuova: <a href="https://www.blitzquotidiano.it/oroscopo-anno/oroscopo-2019-capricorno-2971409/">il 2019</a> sarà un anno positivo, nulla vi sembrerà impossibile, avrete voglia di rinnovamento, di agire e passare all’azione. I pianeti che più incideranno sugli eventi, sulle vostre iniziative e decisioni saranno tre: Giove in Sagittario che fino al 4 dicembre favorisce l’evoluzione positiva di progetti personali e lavorativi; Nettuno in Pesci che aumenta la creatività, le ambizioni e vi farà avere come obbiettivo quello di ottenere maggiori entrate di denaro; Urano, vostro pianeta guida, che entra definitivamente in Toro e potrebbe sottoporvi, in particolare a marzo, a qualche tensione con i familiari e parenti acquisiti o sorprese riguardanti l’ambiente domestico: la famiglia s’ingrandisce in modo inaspettato oppure c’è un improvviso cambio di residenza. In generale è un anno in cui guardare al futuro, stringere nuovi contatti, moltiplicare i progetti: la parola d’ordine è rinnovamento e a voi il coraggio, l’entusiasmo di certo non mancano. Il 2019 è infatti ideale per lanciarvi in nuove inziative e soprattutto, quando ve le proporranno, raccogliere nuove sfide. Ma è ancor più importante non trascurare i contatti con gli altri poiché, al momento giusto, potrebbero essere utili a ottenere il sostegno di cui avete bisogno. L’importante è che siate sempre ancorati alla realtà ed evitiate di spendere energie in progetti utopici. Prima di intraprendere, dunque, riflettete sempre con calma così da non pagare il prezzo dell’impulsività. Concentrazione e valutate attentamente le vostre azioni.</p>
      <p><b>Lavoro</b>: E’ un anno molto positivo per avviare nuovi progetti e mostrare il vostro talento. Per cui è vietato l’immobilismo, è il momento di agire! La seconda metà di maggio si annuncia promettente nella carriera, può esserci un riconoscimento per quanto avete svolto o, più in generale, un progresso nella professione. A luglio non è escluso un cambiamento di percorso che se inizialmente può sconvolgervi, nel tempo lo giudicherete molto positivo. E da ottobre a fine novembre darete voce alle ambizioni e nessuno potrà impedirvi di ottenere il successo.</p>
      <p><b>Denaro</b>: in questo settore i pianeti chiedono prudenza, cercate di essere previdenti e controllate regolarmente la contabilità. In particolare a marzo, evitate di prendere decisioni finanziarie importanti: rivolgetevi a esperti e seguite i loro suggerimenti. La sicurezza e la stabilità saranno presenti verso la seconda metà dell’anno: sul fronte uscite di soldi – un cambiamento di casa o un progetto importante potrebbero richiedere spese non indifferenti – tornerete a respirare!</p>
      <p><b>Amore</b>: se siete soli, un amore del passato potrebbe tornare a bussare alla vostra porta ma non è escluso un colpo di fulmine o che una relazione nasca all’estero e vi “obblighi” a cambiare residenza. In coppia, farete molti progetti per il futuro: matrimonio, convivenza, fidanzamento ufficiale, per alcuni c’è l’arrivo di un bebè mentre altri diventeranno nonno/a.</p>
      <p><b>Salute</b>: spirito positivo ed energie a mille per tutto l’anno. L’unico punto debole? la golosità a mille e lasciarvi andare potrebbe essere un problema, anche di tipo estetico. Cercate di seguire una dieta alimentare sana e praticate quotidianamente sport, jogging, fate lunghe camminate.</p>
    </article>
  </body>
</html>