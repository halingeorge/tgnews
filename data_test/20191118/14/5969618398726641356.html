<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Aek/aek-mesa-kai-h-aintraxt-gia-galanopoylo.5642131.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-18T14:36:00+00:00"/>
    <meta property="og:title" content="ΑΕΚ: Μέσα και η Άιντραχτ για Γαλανόπουλο"/>
    <meta property="og:description" content="Ο Βαγγέλης Αρναούτογλου αποκάλυψε το ενδιαφέρον της ολλανδικής Φέγενορντ για τον Κώστα Γαλανόπουλο και δίνει συνέχεια για την πρόταση που μπορεί να έρθει από την Άιντραχτ Φρανκφούρτης."/>
  </head>
  <body>
    <article>
      <h1>ΑΕΚ: Μέσα και η Άιντραχτ για Γαλανόπουλο</h1>
      <h2>Ο Βαγγέλης Αρναούτογλου αποκάλυψε το ενδιαφέρον της ολλανδικής Φέγενορντ για τον Κώστα Γαλανόπουλο και δίνει συνέχεια για την πρόταση που μπορεί να έρθει από την Άιντραχτ Φρανκφούρτης.</h2>
      <address><time datetime="2019-11-18T14:36:00+00:00">18 Nov 2019, 14:36</time> by <a rel="author">Βαγγέλης Αρναούτογλου</a></address>
      <p>Δεν είναι μόνο η <a href="https://www.sport24.gr/football/omades/Aek/aek-fegenornt-gia-galanopoylo.5641842.html">Φέγενορντ που ασχολείται με τον Κώστα Γαλανόπουλο, όπως αποκάλυψε λίγες ώρες πριν ο Sport24 Radio. </a>Είναι επίσης και η Αϊντραχτ Φρανκφούρτης. Ο διεθνής χαφ έχει προσελκύσει το ενδιαφέρον της γερμανικής ομάδας, η οποία τον παρακολουθεί στενά και αναμένεται να καταθέσει επίσημη πρόταση στην ΑΕΚ για την αγορά του.</p>
      <p>Σύμφωνα με πληροφορίες του<b> Sport24.gr,</b> o γερμανικός σύλλογος, προφανώς με την άκρη που έχουν εκεί οι εκπρόσωποι του ποδοσφαιριστή (Κουτσολιάκος - Μίχας) προτίθεται να ανοίξει δίαυλο επικοινωνίας με την Ένωση για την αγορά του Κώστα Γαλανόπουλου, ξεκινώντας τις συζητήσεις από τα 2 εκατ. ευρώ.</p>
      <p>Άνθρωποι της γερμανικής ομάδας τον έχουν παρακολουθήσει σε αγώνες της ΑΕΚ, αλλά και στις πολύ καλές εμφανίσεις που πραγματοποιεί με την <a href="https://www.sport24.gr/football/ellada/ethniki_elladas/">Εθνική</a>. Ο διεθνής μέσος της ΑΕΚ, έχει επίσης προσελκύσει το ενδιαφέρον της Φέγενορντ, η οποία τον έχει τσεκάρει ήδη κάμποσες φορές. Μάλιστα, άνθρωποι της ολλανδικής ομάδας θα δώσουν το παρών και σήμερα στο ΟΑΚΑ για το παιχνίδι της Ελλάδας με την Φινλανδία ώστε να τον παρακολουθήσουν ακόμα μια φορά.</p>
      <p>O 21χρονος κεντρικός χαφ έχει πραγματοποιήσει πολύ καλές εμφανίσεις με την Εθνική ομάδα και φέρεται να απασχολεί έντονα του Ολλανδούς. Ο νεαρός μέσος φέρεται να γνωρίζει για το στενό μαρκάρισμα ξένων ομάδων, σε αντίθεση με τον Ίλια Ίβιτς που όπως αναφέρθηκε στον <a href="https://www.sport24.gr/sport24radio/player/">Sport24 Radio</a>, δηλώνει άγνοια.</p>
      <p>
        <b>Photo credits: Eurokinissi</b>
      </p>
    </article>
  </body>
</html>