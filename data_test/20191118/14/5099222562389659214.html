<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23498234-iran-gradienii-revolutiei-ameninta-vor-lansa-operatiune-reprimare-protestelor.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T14:26:00+00:00"/>
    <meta property="og:title" content="Iran: Gardienii Revoluției amenință că vor lansa o operațiune de reprimare a protestelor"/>
    <meta property="og:description" content="Gardienii Revoluției din Iran au lansat luni un avertisment la adresa celor care protestează împotriva Guvernului, anunțând că vor lua măsuri „decisive” dacă manifestațiile"/>
  </head>
  <body>
    <article>
      <h1>Iran: Gardienii Revoluției amenință că vor lansa o operațiune de reprimare a protestelor</h1>
      <address><time datetime="2019-11-18T14:26:00+00:00">18 Nov 2019, 14:26</time> by <a rel="author">Redactia</a></address>
      <p><b>Gardienii Revoluției din Iran au lansat luni un avertisment la adresa celor care protestează împotriva Guvernului, anunțând că vor lua măsuri „decisive” dacă manifestațiile vor continua, a informat televiziunea iraniană de stat, potrivit Mediafax. <br/></b><br/>Gardienii Revoluției ar putea lansa o operațiune la nivel național pentru reprimarea protestelor izbucnite vineri, în urma unui anunț al Guvernului privitor la raționalizarea carburanților și la creșterea prețurilor benzinei și motorinei cu cel puțin 50%. <br/><br/>”Dacă va fi necesar, vom lua măsuri decisive și revoluționare împotriva oricărei încercări de a compromite pacea și siguranța poporului”, au anunțat Gardienii Revoluției prin intermediul unui comunicat preluat de presa iraniană. <br/><br/>Autoritățile iraniene au început încă de vineri seară să suspende accesul la internet în mai multe orașe, inclusiv la Teheran, după izbucnirea mai multor manifestații, la o zi după ce Guvernul de la Teheran a anunțat majorat prețul la carburanți cu cel puțin 50%. Potrivit unor surse, citate de Al Arabiya, cel puțin 12 persoane și-au pierdut viața în urma protestelor.</p>
    </article>
  </body>
</html>