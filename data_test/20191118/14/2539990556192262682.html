<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/259/Artykul/2405498,Polacy-przekonuja-sie-do-OZE-Skokowy-wzrost-instalacji"/>
    <meta property="og:site_name" content="Polskie Radio"/>
    <meta property="article:published_time" content="2019-11-18T14:10:00+00:00"/>
    <meta property="og:title" content="Polacy przekonują się do OZE. Skokowy wzrost instalacji"/>
    <meta property="og:description" content="W ciągu trzech pierwszych kwartałów tego roku działająca na południu Polski firma Tauron Dystrybucja przyłączyła do sieci energetycznej 14,5 tys. odnawialnych źródeł energii o łącznej mocy ponad 158 megawatów. To trzy razy więcej niż w analogicznym okresie ubiegłego roku."/>
  </head>
  <body>
    <article>
      <h1>Polacy przekonują się do OZE. Skokowy wzrost instalacji</h1>
      <address>
        <time datetime="2019-11-18T14:10:00+00:00">18 Nov 2019, 14:10</time>
      </address>
      <p>
        <b>W ciągu trzech pierwszych kwartałów tego roku działająca na południu Polski firma Tauron Dystrybucja przyłączyła do sieci energetycznej 14,5 tys. odnawialnych źródeł energii o łącznej mocy ponad 158 megawatów. To trzy razy więcej niż w analogicznym okresie ubiegłego roku.</b>
      </p>
      <p>Jak poinformowano, w sumie przyłączyła już do sieci energetycznej ponad 30 tys. mikroinstalacji, głównie fotowoltaicznych, o łącznej mocy 265 megawatów. Mikroinstalacja to odnawialne źródło energii elektrycznej o mocy zainstalowanej do 50 kW.</p>
      <p><b><a href="https://www.polskieradio24.pl/42/259/Artykul/2332166,Nie-tylko-gospodarstwa-domowe-Bedzie-pakiet-prosumencki-dla-przedsiebiorcow">&gt;&gt;&gt;[CZYTAJ WIĘCEJ] Nie tylko gospodarstwa domowe. Będzie pakiet prosumencki dla przedsiębiorców</a></b><br/><br/>W ostatnich trzech latach liczba takich instalacji rośnie skokowo - z ponad 4 tys. w roku 2017 (o łącznej mocy 24 MW) do ponad 8 tys. przed rokiem (o łącznej mocy 75 MW) oraz 8,7 tys. w pierwszym półroczu tego roku. W odniesieniu do trzech pierwszych kwartałów 2018 r. (łączna moc 46 MW) obecny wzrost jest trzykrotny.</p>
      <figure>
        <iframe data-src="https://twitter.com/CleanerEnergy1/status/1195282717409206272?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Spośród wszystkich przyłączonych w tym roku mikroinstalacji odnawialnych źródeł energii, zdecydowana większość została wykonana w technologii fotowoltaicznej. Ponadto do sieci przyłączono trzy elektrownie wiatrowe i trzy wodne, będące mikroinstalacjami.<br/><br/>Spółka przyłączyła także 59 odnawialnych źródeł energii innych, niż mikroinstalacje, z których trzy nie zostały wykonane w technologii fotowoltaicznej. Były to elektrownia wodna, elektrownia wiatrowa i elektrownia wykorzystująca biogaz rolniczy.</p>
      <figure>
        <iframe data-src="https://twitter.com/strefainw/status/1196387097785110530?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Działająca na południu Polski firma Tauron Dystrybucja to największy w Polsce dystrybutor energii elektrycznej, dysponujący siecią 235 tys. km linii energetycznych na obszarze blisko 58 tys. km kw.</p>
      <p>
        <b>
          <a href="https://www.polskieradio24.pl/42/259/Artykul/2343840,Sejm-znowelizowal-ustawe-o-OZE">&gt;&gt;&gt;[CZYTAJ WIĘCEJ] Sejm znowelizował ustawę o OZE</a>
        </b>
      </p>
      <p>Rocznie firma przesyła ok. 50 tys. gigawatogodzin energii do ok. 5,6 mln klientów. Spółka jest częścią grupy energetycznej Tauron Polska Energia.</p>
      <p>PAP, PR24, akg</p>
      <related>
        <a href="https://www.polskieradio.pl/42/3167/Artykul/2183771,Raport-Firmy-zawalcza-o-zielona-energie"/>
      </related>
      <related>
        <a href="https://www.polskieradio.pl/42/259/Artykul/2245353,Sprawdzamy-jakie-sa-glowne-cele-programu-Energia-Plus"/>
      </related>
      <related>
        <a href="https://www.polskieradio.pl/130/5894/Artykul/2245573,Rzady-Pieniadza-czy-program-Energia-Plus-zmieni-polska-energetyke"/>
      </related>
      <related>
        <a href="https://www.polskieradio.pl/42/259/Artykul/2332166,Nie-tylko-gospodarstwa-domowe-Bedzie-pakiet-prosumencki-dla-przedsiebiorcow"/>
      </related>
      <related>
        <a href="https://www.polskieradio.pl/42/259/Artykul/2343840,Sejm-znowelizowal-ustawe-o-OZE"/>
      </related>
    </article>
  </body>
</html>