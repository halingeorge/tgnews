<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562115/boyli-ergotaxio-gia-700-imeres"/>
    <meta property="og:site_name" content="NOOZ."/>
    <meta property="article:published_time" content="2019-11-18T14:36:00+00:00"/>
    <meta property="og:title" content="Βουλή: Εργοτάξιο για 700 ημέρες"/>
    <meta property="og:description" content="Προχωρά σε έργα ενεργειακής αναβάθμισης με στόχο την μείωση του κόστους και της εκπομπής ρύπων ύψους 2,8 εκατομμυρίων ευρώ"/>
  </head>
  <body>
    <article>
      <h1>Βουλή: Εργοτάξιο για 700 ημέρες</h1>
      <address>
        <time datetime="2019-11-18T14:36:00+00:00">18 Nov 2019, 14:36</time>
      </address>
      <p>
        <b>Προχωρά σε έργα ενεργειακής αναβάθμισης με στόχο την μείωση του κόστους και της εκπομπής ρύπων ύψους 2,8 εκατομμυρίων ευρώ</b>
      </p>
      <p>Μείωση κόστους 30% και μείωση εκπομπών άνθρακα κατά 40% φιλοδοξεί να επιτύχει η Βουλή με την έναρξη του έργου της ενεργειακής αναβάθμισης του κτιρίου.</p>
      <p>Ο διαγωνισμός για την υποβολή προσφορών θα λήξει στις 12 Δεκεμβρίου και πρόθεση το προέδρου της Βουλής<b> Κωνσταντίνου Τασούλα</b> είναι να ξεκινήσουν οι εργασίες το ταχύτερο δυνατόν.</p>
      <p>Το έργο θα διαρκέσει συνολικά 730 ημέρες. Η χαμηλοί ρυθμοί εκτέλεσης οφείλονται –πάντα σύμφωνα με τον πρόεδρο της Βουλής– στο ότι η Βουλή είναι εκτός από λειτουργικό κτίριο του κοινοβουλίου και μνημείο. Έτσι οι εργασίες θα εποπτεύονται από το υπουργείο πολιτισμού.</p>
      <p>Το έργο περιλαμβάνει αλλαγή 200 περίπου κουφωμάτων που θα αντικατασταθούν ώστε να μην υπάρχουν απώλειες ενέργειας. Επίσης θα γίνει αλλαγή στο σύνολο των υποδομών για την ύδρευση και το ηλεκτρικό δίκτυο.</p>
      <p>Ο συνολικός προϋπολογισμός<b>  </b>του έργου θα είναι <b>2.794.020,00 ευρώ</b></p>
    </article>
  </body>
</html>