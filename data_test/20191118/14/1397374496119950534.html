<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/murinjo-bio-upozoren-ali-dzabe-lukaku-je-velika-beba-393090.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T14:44:00+00:00"/>
    <meta property="og:title" content="Murinjo bio upozoren, ali džabe - &quot;Lukaku je velika beba!&quot;"/>
    <meta property="og:description" content="Nekadašnji saradnik Portugalca pokušao da spreči transfer Belgijanca."/>
  </head>
  <body>
    <article>
      <h1>Murinjo bio upozoren, ali džabe - "Lukaku je velika beba!"</h1>
      <h2>Nekadašnji saradnik Portugalca pokušao da spreči transfer Belgijanca.</h2>
      <address><time datetime="2019-11-18T14:44:00+00:00">18 Nov 2019, 14:44</time> by <a rel="author">Stefan Matić</a></address>
      <p>Romelu Lukaku je proveo svega dve sezone na "Old Trafordu" iako je došao kao veliko pojačanje iz redova Evertona. "Karamele" su napravile posao vredan osamdeset miliona evra, da bi ga Junajted prodao dve godine kasnije Interu za dvadeset miliona manju sumu.<br/><br/>Lukaku se za sada odlično snašao u Konteovom timu, ali je Murinja skupo koštao, doduše Portugalac je imao i prijateljski savet da ne nastavi sa transferom Belgijanca.<br/><br/>"<i>Rekao sam Žozeu da je Lukaku jedna velika beba, i da će morati pažljivo da postupa sa njim. Nije stvar u tome da skupljate igrače, bitnije je da imate plan i strategiju kako želite da oni igraju. Murinjo mi je odgovorio da će znati kako sa njim, što se kasnije izjalovilo. Isti slučaj je i sa Pogbom. Oni nisu moj tip igrača, više razmišljaju o sebi nego o timu. Samo zato što su kvalitetni igrači to ne znači da su dobri za tim</i>", izjavio je Stiv Volš.</p>
      <figure>
        <img src="https://www.sportske.net/text_images/201907/murinjo-velika563596020190705094226.jpg"/>
      </figure>
      <p>Volš je jedan od najkredibilnijih ljudi na Ostrvu po pitanju transfera. Sa Murinjom je sarađivao tokom prvog mandata Portugalca u Čelsiju, kasnije je bio jedan od zaslužnijih ljudi kada je Lester osvojio titulu 2016. godine gde je radio kao glavni skaut.<br/><br/>U vreme transfera Lukaku, Volš je bio na mestu sportskog direktora u Evertonu tako da je znao sa kakvim igračem ima posla.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/ima-nade-solskjerovih-osam-novih-lica-za-ligu-sampiona-393071.html"/>
        <a href="https://www.sportske.net/vest/transferi/junajted-u-akciji-kupujmo-domace-ko-stize-u-januaru-393039.html"/>
        <a href="https://www.sportske.net/vest/transferi/juventus-merka-junajtedovog-klinca-ponavlja-se-pogba-scenario-393032.html"/>
        <a href="https://www.sportske.net/vest/transferi/u-realu-veruju-u-razmenu-sa-djavolima-392999.html"/>
        <a href="https://www.sportske.net/vest/medjunarodni-fudbal/murinjo-ne-odustaje-ostala-samo-jedna-opcija-392985.html"/>
      </related>
    </article>
  </body>
</html>