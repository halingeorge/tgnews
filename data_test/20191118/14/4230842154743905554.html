<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191118-gpu-vyvchaye-dokumenty-za-pidozroyu-poroshenka-ryaboshapka/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T14:56:27+00:00"/>
    <meta property="og:title" content="ГПУ вивчає документи щодо підозри Порошенку – Рябошапка"/>
    <meta property="og:description" content="У Генпрокуратурі вивчають спрямований ДБР проект повідомлення про підозру п’ятому президенту України Петру Порошенку."/>
  </head>
  <body>
    <article>
      <h1>ГПУ вивчає документи щодо підозри Порошенку – Рябошапка</h1>
      <address>
        <time datetime="2019-11-18T14:56:27+00:00">18 Nov 2019, 14:56</time>
      </address>
      <p>У Генпрокуратурі вивчають спрямований ДБР проект повідомлення про підозру п’ятому президенту України Петру Порошенку.</p>
      <p>Держбюро розслідувань направило до Генпрокуратури проект повідомлення про підозру п’ятому президенту України Петру Порошенку у рамках досудового розслідування можливого неправомірного впливу на проведення конкурсу з добору кандидатів для призначення членів Вищої ради правосуддя у березні-травні 2019 року. Зараз Генпрокуратура вивчає його.</p>
      <p>Про це повідомив генпрокурор Руслан Рябошапка.</p>
      <blockquote>– У Генпрокуратурі України ці матеріали є, вони відпрацьовуються відповідними структурними підрозділами. Найближчим часом буде ухвалено процесуальне рішення, – сказав Рябошапка.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191107-dbr-proanalizuye-dohody-poroshenka-za-5-rokiv/">ДБР проаналізує доходи Порошенка за 5 років</a>
      </p>
      <p>Генпрокурор не виключає, що може знадобитися внести у документи певні правки.</p>
      <p>Нагадаємо, що <a href="https://fakty.com.ua/ua/ukraine/20191118-dbr-poprosyt-radu-daty-zgodu-na-prytyagnennya-do-vidpovidalnosti-poroshenka/">проект повідомлення про підозру Петру Порошенку</a> був направлений до Генпрокуратури 18 листопада.</p>
    </article>
  </body>
</html>