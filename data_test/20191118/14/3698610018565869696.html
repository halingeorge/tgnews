<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/zakon-pro-rinok-zemli-oskarzhat-u-ksu-330027_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T14:21:00+00:00"/>
    <meta property="og:title" content="Закон про ринок землі оскаржать у КСУ"/>
    <meta property="og:description" content="Депутати вимагають проведення всеукраїнського референдуму.  "/>
  </head>
  <body>
    <article>
      <h1>Закон про ринок землі оскаржать у КСУ</h1>
      <h2>Депутати вимагають проведення всеукраїнського референдуму.  </h2>
      <address>
        <time datetime="2019-11-18T14:21:00+00:00">18 Nov 2019, 14:21</time>
      </address>
      <p>Глава <a href="https://dt.ua/POLITICS/batkivschina-pereyshla-v-opoziciyu-329532_.html"><b>парламентської фракції "Батьківщина"</b></a> Юлія Тимошенко заявила, що разом з колегами по парламенту подасть подання до Конституційного суду України з метою перевірити, чи відповідає нормам Основного закону проект закону про створення ринку сільськогосподарських земель без проведення всеукраїнського референдуму.</p>
      <p>"Один з пунктів нашого плану - звернутися в Конституційний суд за трактуванням: чи може Верховна Рада, президент приймати і підписувати закони про розпродаж сільськогосподарських земель без всеукраїнського референдуму, на якому люди зможуть сказати, чи вони хочуть продавати свою землю, чи ні", - заявила Тимошенко на прес-конференції в понеділок.</p>
      <p>Вона стверджує, що її команда вивчила Конституцію і, посилаючись на її положення про те, що земля і її надра належать народу України, подала до КС подання.</p>
      <p>Також Тимошенко звернулася до КС з листом, в якому вимагає розглянути її заяву в терміновому порядку. Таким чином, за її словами, у Конституційного суду буде місяць, щоб відповісти на позов представників "Батьківщини", а значить будь розгляд у парламенті законопроектів, що стосуються обороту земель сільськогосподарського призначення буде неможливий.</p>
      <p>Нагадаємо, 13 листопада депутати прийняли <b><a href="https://dt.ua/POLITICS/rada-priynyala-v-pershomu-chitanni-zakonoproyekt-pro-rinok-zemli-329523_.html">законопроект про ринок землі у першому читанні</a></b>. Крім того, депутати запустили процедуру <b><a href="https://dt.ua/UKRAINE/deputati-zapustili-proceduru-likvidaciyi-derzhgeokadastra-329691_.html">ліквідації Держгеокадастра</a></b>, що в майбутньому спростить продаж землі.</p>
      <p>Зазначимо, що за даними соціологічних досліджень більше половини населення України підтримують запровадження ринку землі в країні, однак <b><a href="https://zn.ua/ECONOMICS/pochti-70-ukraincev-protiv-razresheniya-inostrancam-pokupat-zemlyu-socopros-334257_.html">69% проти надання дозволу іноземцям купувати землю </a></b>будь-коли У той же час згідно з планами Кабміну, у першу чергу право на купівлю землі отримають українці, а<b> <a href="https://dt.ua/UKRAINE/rinok-zemli-dlya-inozemciv-planuyut-vidkriti-cherez-chotiri-roki-bogdan-329040_.html"><b>для іноземців ринок відкриють через 4 роки</b></a>.</b></p>
      <p>Детальніше про те, яким буде новий ринок землі читайте у статті В'ячеслава Ільченка<b> <a href="https://dt.ua/macrolevel/zemelniy-rubikon-pereydeno-329839_.html">"Земельний рубікон перейдено"</a> </b>веженедельнике "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>