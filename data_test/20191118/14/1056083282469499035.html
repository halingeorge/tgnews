<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717806/%D9%86%DA%AF%D8%B1%D8%A7%D9%86%DB%8C-%D8%AF%D8%B1-%D8%A7%D8%AE%D8%AA%D8%B5%D8%A7%D8%B5-%D8%A8%D9%86%D8%B2%DB%8C%D9%86-%D8%B3%D9%87%D9%85%DB%8C%D9%87-%D8%A7%DB%8C-%D8%A8%D9%87-%D8%B3%D8%B1%D9%88%DB%8C%D8%B3-%D9%87%D8%A7%DB%8C-%D9%85%D8%AF%D8%A7%D8%B1%D8%B3-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-18T14:08:05+00:00"/>
    <meta property="og:title" content="نگرانی در اختصاص بنزین سهمیه‌ای به سرویس‌های مدارس وجود ندارد"/>
    <meta property="og:description" content="سخنگوی کمیسیون آموزش و تحقیقات مجلس گفت که در جلسه امروز این کمیسیون وزیر آموزش و پرورش تاکید کرد که هماهنگی‌های لازم برای تامین بنزین سهمیه به مدارس صورت گرفته و نگرانی از این باب وجود ندارد."/>
  </head>
  <body>
    <article>
      <h6 class="kicker">وزیر آموزش و پرورش در کمیسیون آموزش تاکید کرد؛</h6>
      <h1>نگرانی در اختصاص بنزین سهمیه‌ای به سرویس‌های مدارس وجود ندارد</h1>
      <address><time datetime="2019-11-18T14:08:05+00:00">18 Nov 2019, 14:08</time> by <a rel="author">منیرسادات سیدرضا</a></address>
      <p>سخنگوی کمیسیون آموزش و تحقیقات مجلس گفت که در جلسه امروز این کمیسیون وزیر آموزش و پرورش تاکید کرد که هماهنگی‌های لازم برای تامین بنزین سهمیه به مدارس صورت گرفته و نگرانی از این باب وجود ندارد.</p>
      <p>میر حمایت میرزاده در گفت‌وگو با ایسنا، در توضیح جلسه امروز کمیسیون آموزش و تحقیقات مجلس اظهار کرد: جلسه امروز با حضور وزیر علوم برای ارائه گزارش از عملکرد وظایف دانشگاه پیام نور مندرج در مفاد قانون برنامه ششم توسعه برگزار شد که وزیر گزارشی را به اعضای کمیسیون ارائه کرد و به سوالات نمایندگان پاسخ داد.</p>
      <p>وی افزود: همچنین در این جلسه وزیر آموزش و پرورش به ارائه گزارشی درباره اقدامات صورت گرفته و دستور العمل تدوین شده در هیات دولت درباره رتبه بندی معلمان و معلمان حق التدریس پرداخت و به سوالات نمایندگان پاسخ داد باید منتظر دستور العمل اجرای رتبه بندی معلمان باشیم البته نمایندگان تاکید کردند که باید در هر زمانی که رتبه بندی اجرای شود تاریخ آن در احکام معلمان اول مهر سال ۹۸ ذکر شود.</p>
      <p>سخنگوی کمیسیون آموزش و تحقیقات مجلس در پایان گفت: در این جلسه درباره وضعیت تامین بنزین سرویس‌های مدارس سوالاتی از سوی نمایندگان مطرح شد و وزیر آموزش و پرورش توضیح داد هماهنگی‌های لازم برای اختصاص بنزین سهمیه‌ای به سرویس‌های مدارس صورت گرفته است؛ اکنون در مرحله ثبت و جمع آوری اطلاعات هستند باید در سامانه پیش بینی توسط آموزش و پرورش ثبت‌نام‌ها صورت گیرد تا متناسب با اطلاعات داده شده سهمیه بنزین به سرویس‌های مدارس داده شود ولی در کل نگرانی از این بابت وجود ندارد.</p>
      <p>انتهای پیام</p>
    </article>
  </body>
</html>