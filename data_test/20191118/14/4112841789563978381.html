<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76703-Opita-21rocna-Trnavcanka-kopala-do-policajtov-a-plula-na-nich-Soferovala-bavoraka-s-2-promile-skoro-zrazila-cloveka"/>
    <meta property="og:site_name" content="REFRESHER"/>
    <meta property="article:published_time" content="2019-11-18T14:30:00+00:00"/>
    <meta property="og:title" content="Opitá 21-ročná Trnavčanka kopala do policajtov a pľula na nich. Šoférovala bavoráka s 2 promile, skoro zrazila človeka"/>
    <meta property="og:description" content="Pri groteske v Trnave sa nakoniec nikomu nič nestalo."/>
  </head>
  <body>
    <article>
      <h1>Opitá 21-ročná Trnavčanka kopala do policajtov a pľula na nich. Šoférovala bavoráka s 2 promile, skoro zrazila človeka</h1>
      <address><time datetime="2019-11-18T14:30:00+00:00">18 Nov 2019, 14:30</time> by <a rel="author">Vladimír Mičuda</a></address>
      <p>
        <b>Pri groteske v Trnave sa nakoniec nikomu nič nestalo.</b>
      </p>
      <p>V sobotu mali muži zákona čo dočinenia s opitou Trnavčankou. Namerali jej dve promile alkoholu, pri zadržaní na policajtov dokonca pľula a kopala do nich. Predtým narazila do dvoch áut a vrazila do vodiča, ktorý jej chcel zabrániť v ceste. <b>Súd sa jej venuje v superrýchlom konaní.</b></p>
      <related>
        <a href="https://refresher.sk/76673-Na-protestoch-v-Hongkongu-demonstranti-policajtovi-prestrelili-nohu-sipom"/>
      </related>
      <p><i>„Žena vo veku 21 rokov išla v sobotu (16. 11.) krátko po polnoci so svojím BMW 320 po Ulici Jána Hollého v Trnave. V križovatke narazila do auta Škoda Roomster, ktoré išlo pred ňou. Vodič sa snažil ženu ešte zastaviť, postavil sa pred jej auto, no vodička doňho narazila a vzápätí pokračovala v jazde ďalej cez Hornopotočnú ulicu, kde vošla do zákazu,“</i> informovala TASR Krajská policajná hovorkyňa v Trnave Mária Linkešová.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FKRPZTT%2Fvideos%2F895153844212283%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>To však nie je koniec. <b>V zákaze opäť nezvládla riadenie</b> a narazila do zaparkovaného auta. Privolaní policajti ju vyzvali, aby sa podrobila dychovej skúške na alkohol.</p>
      <p><i>„Mladá žena sa k policajtom správala vulgárne. Za použitia pút ju nakoniec eskortovali do cely policajného zaistenia. Po vytriezvení ju poverený policajt obvinil z prečinu ohrozenia pod vplyvom návykovej látky. Vodiča, ktorý sa ju snažil zastaviť, ošetrili po incidente jednorazovo v nemocnici. O vine a treste bude rozhodovať súd v najbližších hodinách,“</i> dodala hovorkyňa.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76171-V-centre-Banskej-Bystrice-utocil-muz-s-nozom-Zenu-museli-okamzite-operovat-pripad-uz-vysetruje-policia"/>
        <a href="https://refresher.sk/70534-Scena-ako-z-akcneho-filmu-Sofer-si-to-namieril-cez-krater-auto-skoncilo-v-jame-Tento-kaskadersky-kusok-si-bude-dlho-pamatat"/>
        <a href="https://refresher.sk/70658-Rozsiahla-policajna-razia-na-zapadnom-Slovensku-NAKA-zadrzala-clenov-nasilnickej-zlocineckej-skupiny-aktualizovane"/>
        <a href="https://refresher.sk/70639-Dostal-25-rokov-basy-policii-unikal-10-rokov-Teraz-ho-nasli-v-Trnave"/>
        <a href="https://refresher.sk/70671-V-Dunajskej-Strede-nasli-11-deti-z-Afganistanu-a-Pakistanu-Pricestovali-v-neludskych-podmienkach-nateraz-su-umiestnene-v-domove"/>
        <a href="https://refresher.sk/70682-V-Anglicku-sa-muz-zasekol-na-vrchu-90-metroveho-komina-z-ktoreho-mu-trcia-len-nohy-Momentalne-prebieha-zachranna-akcia"/>
        <a href="https://refresher.sk/70568-13rocne-deti-na-brannom-cviceni-uzivali-omamnu-latku-zasiahla-bratislavska-policia-Peniaze-mali-od-rodicov-ale-na-knihy"/>
        <a href="https://refresher.sk/76263-22rocneho-utocnika-s-nozom-obvineneho-z-pokusu-o-vrazdu-zadrzala-policia"/>
      </related>
    </article>
  </body>
</html>