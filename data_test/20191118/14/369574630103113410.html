<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/ekonomika/auto/konec-parkovani-zadarmo-na-praze-6-na-dedine-jsou-modre-zony/r~bf4dcaa20a0811ea88f50cc47ab5f122/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-18T14:28:00+00:00"/>
    <meta property="og:title" content="Konec parkování zadarmo na Praze 6, na Dědině jsou modré zóny až na kraj Evropské"/>
    <meta property="og:description" content="Obyvatelé Prahy 6 si stěžovali na přeplněné ulice a parkoviště. Mnoho lidí tu odstavovalo své vozy před odjezdem na letiště. Nyní tu jsou modré zóny."/>
  </head>
  <body>
    <article>
      <h1>Konec parkování zadarmo na Praze 6, na Dědině jsou modré zóny až na kraj Evropské</h1>
      <address>
        <time datetime="2019-11-18T14:28:00+00:00">18 Nov 2019, 14:28</time>
      </address>
      <p>Praha 6 od pondělí 18. listopadu rozšířila modré zóny neboli parkování pro rezidenty v těchto oblastech:</p>
      <p>Dědina, část Hanspaulky, Dolní Liboc, Ořechovka a Baterie. Nová území s modrými zónami jsou vyznačena na mapě výše.</p>
      <p>"Městská část tak vyhověla žádostem místních rezidentů a po dohodě s hlavním městem se bude regulace parkování týkat většiny území Prahy 6. Do listopadového rozšíření není bohužel podle původních předpokladů zahrnuta vnitřní část Ořechovky, neboť někteří místní rezidenti podali do řízení o organizaci dopravy námitky na podjatost celého Úřadu městské části, což formální proces schválení úprav v dopravním značení prodlužuje. Lze předpokládat, že po vyřešení této věci dojde na zbylé části Ořechovky k zavedení zón na jaře 2020," uvádí se na stránkách <a href="https://www.praha6.cz/aktuality/rozsireni-modrych-zon-jiz-od-pondeli-18-listopadu-2019-09-09">městské části Prahy 6.</a></p>
      <p>Radnice si od tohoto kroku slibuje, že se v těchto oblastech bude lépe parkovat rezidentům. Negativním dopadem však může být, že modré zóny jsou na Praze 6 tímto krokem prodloužené až na samý kraj města, přitom odstavných parkovišť P+R není dost.</p>
    </article>
  </body>
</html>