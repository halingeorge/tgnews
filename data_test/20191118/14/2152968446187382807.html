<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/business/2019/11/18/vuzf-i-nebankoviiat-finansov-holding-mfg-s-programa-za-lidersko-razvitie.430013"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T14:22:00+00:00"/>
    <meta property="og:title" content="ВУЗФ и небанковият финансов холдинг MFG с програма за лидерско развитие"/>
    <meta property="og:description" content="Програмата ще продължи пет месеца | Dnes.bg"/>
  </head>
  <body>
    <article>
      <h1>ВУЗФ и небанковият финансов холдинг MFG с програма за лидерско развитие</h1>
      <h2>Програмата ще продължи пет месеца</h2>
      <address><time datetime="2019-11-18T14:22:00+00:00">18 Nov 2019, 14:22</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Стартира първата съвместна обучителна програма между небанковия финансов холдинг Management Financial Group (MFG) и водещия бизнес университет Висше училище по застраховане и финанси в София (ВУЗФ), която ще продължи пет месеца. В рамките ѝ влизат модулни обучения по ключови за средния и висш мениджмънт компетенции. Обучението цели да предоставя на участниците цялостна картина на организациите, структуриране и методология на управлението и да ги подготви за предизвикателствата на топ мениджърските позиции в съществуващите бизнеси на MFG в страната и чужбина, както и на новооткриващи се пазари  и компании.</p>
      <p>Бизнес обучителната програма на MFG и ВУЗФ включва теоретична подготовка в управленското счетоводство, управлението на проекти, маркетинга, управлението на човешките ресурси, информационните технологии, оперативното управление, корпоративните финанси, кредитния риск и бизнес анализа, планирането и прогнозирането. Освен лекционна част с доказани преподаватели от екипа на бинзес университета ВУЗФ като проф. д-р Боян Дуранкев, доц. д-р Любка Ценова, доц. д-р Боян Жеков, доц. д-р Станислав Димитров, доц. д-р Красимир Тодоров и др., модулите включват и сериозни практически казуси и работа. Първият модул, с който програмата започна на 15 ноември, е „Въведение в управленско счетоводство“ с лектор гл. ас. д-р Бисер Райнов.</p>
      <p>Курсът за лидерско развитие на MFG и ВУЗФ е част от дългосрочната мисия на бизнес университета да създава иновативни програми с водещи работодатели у нас, с които да осъществи ефективна връзка между висшето образование и бизнеса, подготвяйки специалисти за професии, от които пазарът има нужда. Благодарение на тесните си контакти с компании от всички сфери на бизнеса, водещи преподаватели и съвременен метод на обучение, в който практиката е водеща, дипломантите на ВУЗФ са сред най-високоплатените в страната, като над 90% от тях се реализират професионално по специалността си.</p>
      <p>Management Financial Group е доказан  работодател на пазара на труда  в страната и устойчиво се  грижи за развитието на кадрите  в компанията и насърчаването  и повишаването на техните  квалификации и потенциал.</p>
      <p>
        <b>За MFG</b>
      </p>
      <p>
        <i>Management Financial Group (MFG) е холдинг, който обхваща в  структурата си водещи компании, специализирани в областта на  небанковите финансови услуги  в Централна и Източна Европа. MFG управлява богато портфолио  от успешни бизнес модели в  областта на потребителските  кредити, финансиране на микро  и малкия бизнес, кредитни карти, дигитален бизнес и други алтернативни  финансови модели.</i>
      </p>
      <p>MFG обединява компании  с различни опит, история и  традиции. Част от институциите  в структурата на MFG са в начален  етап на своята бизнес дейност, други са във фаза на динамично  развитие и растеж, а трети  са утвърдили се в своята  индустрия фирми с над 14-годишна  история в областта на финансовите  услуги. MFG и компаниите са работодател  на над 7 700 служители и сътрудници  в близо 450 офиса в България, Украйна, Румъния, Полша и Македония.</p>
      <p>Ръководейки се от своите мисия и визия за разрастване, MFG има амбициите да се утвърди като един от най-бързо развиващите се доставчици на финансово-технологични продукти и услуги в полза на хората.</p>
      <p>
        <b>За ВУЗФ</b>
        <br/>
        <i><br/>ВУЗФ e първият български частен университет, специализиран в областта на бизнеса, финансите, застраховането, мениджмънта, маркетинга и предприемачеството. През 2014 г. получава институционална акредитация с най-висока оценка от частните университети – 9,04. Той е едно от първите частни университети у нас с британска  акредитация от BRITISH ACCREDITATION COUNCIL, като през 2017 година получи престижното международно признание за втори път. ВУЗФ е и в топ 5 на най-добрите университети с профил икономика в България според последното издание на Рейтинговата система на висшите училища в България на МОН.</i>
      </p>
      <p>През последните години университетът се доказа като една от най-активните образователни институции в България, която се отличава с иновативни и практически академични програми. Университетът поддържа Лаборатория за научно-приложни изследвания, която целогодишно анализира и предлага решения по актуални финансови, икономически и други казуси както на национално, така и на международно ниво.</p>
      <related>
        <h4>Още по темата</h4>
        <a href="https://www.dnes.bg/business/2019/11/13/kak-da-izbegnem-danychni-izmami.429512"/>
        <a href="https://www.dnes.bg/obrazovanie/2019/10/09/vuzf-lab-organizira-konferenciia-krygova-ikonomika-i-ustoichivi-finansi.425546"/>
        <a href="https://www.dnes.bg/obrazovanie/2019/10/03/viceprezidentyt-na-vuzf-universitetyt-na-bydeshteto-syzdava-usloviia-za-inovacii.424953"/>
      </related>
    </article>
  </body>
</html>