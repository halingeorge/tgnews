<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/klasse-reactie-van-mendes-moreira-blij-met-de-steun/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T14:59:43+00:00"/>
    <meta property="og:title" content="Klasse reactie van Mendes Moreira: ‘Blij met de steun’"/>
    <meta property="og:description" content="De racistische verwensingen aan het adres van Ahmad Mendes Moreira (24) door de harde kern van FC Den Bosch zijn hét gespreksonderwerp in de kleedkamer van Excelsior. De voetballer is blij met de massale steun die hij op sociale media kreeg. Van Oranje-internationals Memphis Depay en Georginio Wijnaldum tot Mark Rutte. Heel Nederland staat achter…"/>
  </head>
  <body>
    <article>
      <h1>Klasse reactie van Mendes Moreira: ‘Blij met de steun’</h1>
      <address>
        <time datetime="2019-11-18T14:59:43+00:00">18 Nov 2019, 14:59</time>
      </address>
      <p>
        <b>De <a href="https://sportnieuws.nl/voetbal/binnenland/zelfs-in-nederland-fc-den-bosch-excelsior-stilgelegd-na-racistische-geluiden/">racistische verwensingen</a> aan het adres van Ahmad Mendes Moreira (24) door de harde kern van FC Den Bosch zijn hét gespreksonderwerp in de kleedkamer van Excelsior. De voetballer is blij met de massale steun die hij op sociale media kreeg.</b>
      </p>
      <p>Van Oranje-internationals Memphis Depay en Georginio Wijnaldum tot Mark Rutte. Heel Nederland staat achter ‘Achie’. De voetballer kreeg door de harde kern van de tegenstander termen als ‘k-neger’, ‘katoenplukker’ en ‘zwarte piet’ naar zijn hoofd geslingerd. "Het heeft een hoop losgemaakt”, kijkt Mendes Moreira terug. "Misschien ook omdat het de 1e keer was dat er een wedstrijd in Nederland door racistische leuzen is stilgelegd. Ik ben blij met de steun en positieve berichten die ik heb gekregen.”<br/><br/><b>'Zielig mannetje'<br/></b>In de catacomben noemde Van der Ven Mendes Moreira een zielig mannetje, doelend op zijn manier van juichen. "Ik vond dat hij op z’n minst z’n eigen mening had kunnen vormen, in plaats van zeggen dat hij alleen maar achter het statement van de club stond. Wat ik wel wil zeggen: ik heb verhalen gelezen dat de trainer van FC Den Bosch dat hij niet eens thuis kon slapen en dat hij en zelfs z’n dochtertje bedreigd worden. Ik weet dat hij me een ‘zielig mannetje’ genoemd heeft, maar het was nooit mijn intentie om hem in zo’n kwaad daglicht te zetten.”<br/><br/><b>Sorry</b><br/>Van der Ven heeft inmiddels excuses gemaakt. FC Den Bosch heeft een nieuw statement naar buiten gebracht. Daarin betuigt de voetbalclub spijt en erkent het ‘de plank volledig te hebben misgeslagen’ met het te snelle, eerdere statement. Ook maakt de club excuses aan Mendes Moreira. De club geeft toe dat er racistische uitingen van de tribune zijn gedaan richting de Excelsior-speler.</p>
    </article>
  </body>
</html>