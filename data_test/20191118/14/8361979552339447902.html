<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/ryaboshapka-pro-pidozru-poroshenkovi-novini-ukrajini-50054207.html"/>
    <meta property="og:site_name" content="НВ"/>
    <meta property="article:published_time" content="2019-11-18T14:24:00+00:00"/>
    <meta property="og:title" content="ГПУ вивчає проект підозри Порошенку, найближчим часом буде процесуальне рішення — Рябошапка"/>
    <meta property="og:description" content="Генпрокурор України Руслан Рябошапка заявив, що ГПУ почало вивчення проекту підозри ДБР щодо п’ятого президента Петра Порошенка."/>
  </head>
  <body>
    <article>
      <h1>ГПУ вивчає проект підозри Порошенку, найближчим часом буде процесуальне рішення — Рябошапка</h1>
      <h2>Генпрокурор України Руслан Рябошапка заявив, що ГПУ почало вивчення проекту підозри ДБР щодо п’ятого президента Петра Порошенка.</h2>
      <address>
        <time datetime="2019-11-18T14:24:00+00:00">18 Nov 2019, 14:24</time>
      </address>
      <p>«У Генпрокуратурі України ці матеріали є, вони відпрацьовуються відповідними структурними підрозділами … найближчим часом буде прийнято процесуальне рішення», — цитує Рябошапку <a href="https://interfax.com.ua/">Інтерфакс-Україна.</a></p>
      <p>При цьому він не виключив, що в документи може знадобитися внести певні правки.</p>
      <p>18 листопада <a href="https://nv.ua/ukr/ukraine/politics/dbr-pidgotuvalo-proekt-povidomlennya-pro-pidozru-poroshenku-novini-ukrajini-50054107.html">ДБР скерувало до ГПУ проект повідомлення про підозру п’ятому президенту України, нардепу Петрові Порошенку.</a></p>
      <p>У документі йде мова про підозру п’ятого президента України у вчиненні кримінальних правопорушень, передбачених ч.3 ст. 109 та ч.2 ст. 364 Кримінального кодексу України.</p>
      <p>Проект підозри підготовлено в рамках досудового розслідування кримінального провадження щодо можливого неправомірного впливу на проведення конкурсу з добору кандидатів для призначення членів Вищої ради правосуддя у березні-травні 2019 року.</p>
      <p>Також ДБР направило до прокуратури проект подання до Верховної Ради про надання згоди на притягнення до кримінальної відповідальності нардепа Порошенка.</p>
    </article>
  </body>
</html>