<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/economia/abolizione-ora-legale-italia-dice-no-perche-sara-mantenuta-e-cosa-cambia/"/>
    <meta property="og:site_name" content="InvestireOggi"/>
    <meta property="article:published_time" content="2019-11-18T14:23:02+00:00"/>
    <meta property="og:title" content="Abolizione ora legale, Italia dice no: perché sarà mantenuta e cosa cambia"/>
    <meta property="og:description" content="L'Italia non vuole abolire l'ora legale, rimane quindi il cambio ogni sei mesi con quella solare."/>
  </head>
  <body>
    <article>
      <h1>Abolizione ora legale, Italia dice no: perché sarà mantenuta e cosa cambia</h1>
      <h2>L'Italia non vuole abolire l'ora legale, rimane quindi il cambio ogni sei mesi con quella solare.</h2>
      <address><time datetime="2019-11-18T14:23:02+00:00">18 Nov 2019, 14:23</time> by <a rel="author" href="https://www.investireoggi.it/economia/author/chiaral/" target="_blank">Chiara Lanari</a></address>
      <p>No all’<b>abolizione dell’ora legale in Italia</b>. Il nostro paese si è detto contrario per cui il cambio dall’ora legale a quella solare rimarrà. La querelle sta andando avanti ormai da più di un anno, da quando cioè l’Unione Europea aveva chiesto ai singoli paesi di decidere se adottare l’ora legale tutto l’anno o quella solare.</p>
      <h3>Il no dell’Italia</h3>
      <p>Se la maggior parte dei paesi del Nord Europa si era detta favorevole all’<b>abolizione dell’ora legale</b>, soprattutto per una questione di luce durante le ore estive, l’Italia, a giugno, ha depositato a Bruxelles una richiesta per mantenere la situazione attuale inalterata, il noto position paper, ora il governo Conte bis non ha richiesto nessun tipo di modifica e questo fa pensare che il nostro paese rimarrà con l’ora legale per sei mesi l’anno e gli altri sei mesi con quella solare.</p>
      <h3>Le motivazioni</h3>
      <p>Tra le motivazioni della scelta italiana di mantenere il cambio la mancanza di veri vantaggi o svantaggi per abolire l’ora legale. Anche dal punto di vista psico fisico non ci sono certezze sul fatto che i cambiamenti dell’ora vadano a danneggiare l’equilibrio. Anche il fattore risparmio è molto importante, infatti l’ora legale, che per sei mesi permette di accendere le luci un’ora dopo, consentirebbe comunque di risparmiare. Non meno importante la questione legata ai fusi orari che si andrebbero a generare se ogni paese decidesse di abolire o meno l’ora legale. A rimetterci sarebbe il mercato interno. Come si legge nella richiesta le “<i>singole scelte degli Stati membri possano creare un mosaico di fusi orari, con il rischio di non garantire il corretto funzionamento del mercato interno”. Si vorrebbe fare ordine, ma c’è il rischio di aumentare il caos. Per questo l’invito dell’Unione europea potrebbe non rispettare i “principi di proporzionalità e sussidiarietà”.</i></p>
      <p>Per adesso, in ogni caso, l’Italia e i paesi del Sud Europa sembrano convinti che sia più logico tenere il doppio orario, anche per guadagnare più ore di luce la sera e la mattina presto, al contrario i paesi del Nord Europa sono contro in quanto durante i mesi estivi fa notte molto tardi e questo permetterebbe un maggior risparmio.</p>
      <p>Leggi anche: <a href="https://www.investireoggi.it/economia/cambio-ora-da-legale-a-solare-perche-in-italia-potrebbe-lultima-volta-e-conseguenze-economiche/">Cambio ora da legale a solare: perché in Italia potrebbe l’ultima volta e conseguenze economiche </a></p>
      <p> </p>
    </article>
  </body>
</html>