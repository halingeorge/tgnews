<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640535/%D8%AA%D8%B9%D8%B7%DB%8C%D9%84%DB%8C-%D8%A8%D9%86%D8%AF%D8%B1-%D8%A7%D9%85-%D9%82%D8%B5%D8%B1-%D8%A8%D8%B5%D8%B1%D9%87-%D9%88-%D9%85%DB%8C%D8%A7%D8%AF%DB%8C%D9%86-%D9%86%D9%81%D8%AA%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T14:27:00+00:00"/>
    <meta property="og:title" content="تعطیلی بندر ام قصر بصره و میادین نفتی"/>
    <meta property="og:description" content="عراق همچنان شاهد اعتصاب‌ها و تعطیلی نهادهای دولتی و میادین نفتی است، پس از بسته شدن سومین پل منتهی به منطقه الخضراء (سبز) بغداد ...."/>
  </head>
  <body>
    <article>
      <h1>
        <a href="https://www.bultannews.com/fa/news/640535/%D8%AA%D8%B9%D8%B7%DB%8C%D9%84%DB%8C-%D8%A8%D9%86%D8%AF%D8%B1-%D8%A7%D9%85-%D9%82%D8%B5%D8%B1-%D8%A8%D8%B5%D8%B1%D9%87-%D9%88-%D9%85%DB%8C%D8%A7%D8%AF%DB%8C%D9%86-%D9%86%D9%81%D8%AA%DB%8C">تعطیلی بندر ام قصر بصره و میادین نفتی</a>
      </h1>
      <h2>عراق همچنان شاهد اعتصاب‌ها و تعطیلی نهادهای دولتی و میادین نفتی است، پس از بسته شدن سومین پل منتهی به منطقه الخضراء (سبز) بغداد ....</h2>
      <address><time datetime="2019-11-18T14:27:00+00:00">18 Nov 2019, 14:27</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، یک منبع امنیتی امروز (دوشنبه) اعلام کرد، <b>پل‌های الجمهوریه</b>، السنک و الاحرار روی پل دجله در <b>پایتخت عراق</b> همچنان بسته هستند و احتمال دارد پل الشهدا چهارمین پل نیز به دلیل نزدیکی تظاهرکنندگان به موانع امنیتی بسته شود.</p>
      <p>این منبع افزود، وضعیت امنیتی در میدان التحریر مرکز بغداد خوب است و تعداد جمعیت متوسطی در آنجا مشاهده می‌شود، پل الجمهوریه، پایین پل و ساختمان رستوران ترکی نیز بسته هستند.</p>
      <p>به گفته این منبع، وضعیت امنیتی میدان الخلانی نیز مطلوب گزارش شده و تظاهرکنندگان در حال حضور یافتن در این منطقه و حضور در خط اول و ساختمان پایانه السنک و پل السنک هستند.</p>
      <p>این منبع افزود، تظاهرکنندگان دیگر نیز در خط اول پل الاحرار تجمع کرده‌اند در حالی این پل نیز بسته است.</p>
      <p>پل چهارم یعنی پل شهدا به گفته این منبع، تقریبا باز است و تلاش می‌شود تظاهرکنندگان را از پل دور ساخت و نیروهای امنیتی از گاز اشک آور استفاده کردند. با ادامه این وضع احتمال می‌رود ظرف ساعات آینده این پل نیز به عنوان پل چهارم بغداد بسته شود.</p>
      <p>کارمندان نهادهای دولتی واقع در دو طرف رودخانه دجله در بغداد پس از بسته شدن پل الاحرار در پی درگیری‌ها میان تظاهرکنندگان و نیروهای امنیتی، از قایق برای رفت‌وآمد استفاده می‌کنند.</p>
      <p> </p>
      <p> </p>
      <p> </p>
      <p> </p>
      <p>به دنبال درگیری‌ها روی پل الاحرار، مسؤولان عراقی مجبور شدند آن را با بلوک‌های بتونی مسدود کنند.</p>
      <p> </p>
      <p>معترضان عراقی در بزرگترین موج اعتراضات ضد دولتی در چند دهه اخیر، کنترل پل الاحرار، سومین پل منتهی به منطقه الخضراء بغداد را به دست گرفته و بر مناطق بیشتری کنترل یافتند.</p>
      <p>در پی این اقدام، نیروهای امنیتی عراق برای ممانعت از عبور تظاهرکنندگان از این پل از گاز اشک‌آور و بمب‌های صوتی استفاده کردند. عصر یکشنبه درگیری‌هایی بین نیروهای امنیتی و معترضان در دو پل الاحرار و الشهدا در مرکز بغداد رخ داد که یک کشته و ده‌ها زخمی داشت. صدها تظاهرکننده توانستند به دو پل برسند در حالیکه نیروهای امنیتی تدابیر امنیتی شدیدی را در اطراف آن دو پل لحاظ کرده بودند.</p>
      <p>تظاهرکنندگان عراقی از یک هفته قبل تلاش می‌کنند با ایجاد موانعی روی پل مانع عبور و مرور شده و خود را به منطقه الخضراء برسانند.</p>
      <p>طبق اظهارات یکی از عکاسان خبرگزاری رویترز، تظاهرکنندگانی که به دلیل استنشاق گاز اشک‌آور دچار مشکل تنفسی شده بودند، با چرخ دستی از محل دور شدند.</p>
      <p>صبح امروز نیز جمعی از مهندسان با برپایی تظاهرات، مسیر پالایشگاه نفت کربلا را مسدود کرده و به کارمندان آن اجازه ورود به محل کارشان را ندادند. تظاهرکنندگان مسیرهای منتهی به مناطق نفتی در منطقه نهران عمر، البرجسیه، المربد را نیز بستند.</p>
      <p>یک منبع محلی علت اعتراضات را تصمیمات اخیر وزارت نفت در نادیده حقوق این مهندسان و استخدام مهندسان بابل، نجف و دیوانیه دانست.</p>
      <p>همچنین تظاهرکنندگان امروز ورودی بندر ام قصر عراق در نزدیکی بصره را بستند و مانع ورود کارمندان و کامیون‌ها شدند به طوریکه منجر به کاهش ۵۰ درصدی فعالیت این بندر شده است.</p>
      <p> </p>
      <p>این در حالی است که صدها تظاهرکننده همچنان ورودی میدان "مجنون" یکی از مهمترین میادین نفتی بصره را که حدود ۸۰ درصد نفت عراق را صادر می‌کند، بسته‌اند.</p>
      <p> </p>
      <p>اما وزارت نفت عراق تاکید کرده اعتراضات کشور که از اول اکتبر راه افتاده منجر به هیچ ضرر و زیانی بر تولید و صادرات نفت کشور نشده است.</p>
      <p>عاصم جهاد، سخنگوی وزارت نفت به آرتی گفت، تولید نفت و روند صادرات آن همچنان به قوت خود باقی است و هیچ خسارتی به دلیل اعتراضات به این بخش وارد نشده است.</p>
      <p>همچنین نجاح الشمری، وزیر دفاع عراق با متئو تولر، سفیر آمریکا در بغداد درباره راه‌های تقویت همکاری‌های مشترک دو کشور گفت‌وگو کرد.</p>
      <p>طبق بیانیه وزارت دفاع عراق، در این دیدار روابط دوجانبه عراق و آمریکا به ویژه در بخش امنیتی بررسی شد.</p>
    </article>
  </body>
</html>