<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jablickar.cz/tim-cook-a-donald-trump-navstivi-tovarnu-na-mac-pro/"/>
    <meta property="og:site_name" content="Jablíčkář.cz"/>
    <meta property="article:published_time" content="2019-11-18T14:47:12+00:00"/>
    <meta property="og:title" content="Tim Cook a Donald Trump podniknou společný výlet do texaské továrny na Mac Pro"/>
    <meta property="og:description" content="Obchodní válka, kterou Spojené státy vedou s Čínou, má negativní dopad (nejen) na podnikání společnosti Apple. Té se zatím nepodařilo výrobu svých produktů kompletně přesunout do zemí mimo Čínu, a její výdaje tak narostly o cla, uvalená na dovoz z Číny. Apple svůj boj ale nevzdává a pokouší se pro sebe vyjednat co nejvýhodnější podmínky. Americký prezident Donald Trump nicméně usiluje o co nejvyšší míru lokální výroby."/>
  </head>
  <body>
    <article>
      <h1>Tim Cook a Donald Trump podniknou společný výlet do texaské továrny na Mac Pro</h1>
      <address><time datetime="2019-11-18T14:47:12+00:00">18 Nov 2019, 14:47</time> by <a rel="author">Amaya Tomanová</a></address>
      <p>Obchodní válka, kterou Spojené státy vedou s Čínou, má negativní dopad (nejen) na podnikání společnosti Apple. Té se zatím nepodařilo výrobu svých produktů kompletně přesunout do zemí mimo Čínu, a její výdaje tak narostly o cla, uvalená na dovoz z Číny. Apple svůj boj ale nevzdává a pokouší se pro sebe vyjednat co nejvýhodnější podmínky. Americký prezident Donald Trump nicméně usiluje o co nejvyšší míru lokální výroby.</p>
      <related>
        <a href="https://jablickar.cz/made-in-usa-novy-mac-pro-se-bude-nakonec-vyrabet-v-texasu/"/>
      </related>
      <p>V Spojených státech má probíhat například výroba nového Macu Pro, a to v texaském Austinu. Právě místní továrna se ve středu 20. listopadu stane cílem společné cesty Tima Cooka a Donalda Trumpa. Kromě toho, že se nový Mac Por – podobně jako jeho předchůdce – bude vyrábět na území Spojených států, se na něj bude také vztahovat výjimka z cel, uvalených na součástky, dovezené z Číny.</p>
      <p>O společné cestě Trumpa a Cooka informovala jako první agentura Reuters, podle které bude tato událost pro Trumpa výbornou příležitostí k prezentaci společností, kterým se daří udržet pracovní místa ve Spojených státech.</p>
      <p>Snahy Applu o co nejproduktivnější jednání s americkou vládou stále nepolevují. V nedávné době firma například najala lobbistu Jeffreyho Millera, který je dlouhodobým Trumpovým spojencem. Miller se svým týmem má Applu pomoci ve vyjednávání s prezidentem i vládou.</p>
      <figure>
        <a href="https://jablickar.cz/americane-si-priplati-za-macbooky-a-iphony-trump-chce-navysit-clo-u-apple-produktu/tim-cook-donald-trump/">
          <img src="https://jablickar.cz/wp-content/uploads/2018/11/tim-cook-donald-trump.jpg"/>
        </a>
      </figure>
      <p>Zdroj: <a href="https://9to5mac.com/2019/11/16/trump-cook-austin-texas/">9to5Mac</a></p>
    </article>
  </body>
</html>