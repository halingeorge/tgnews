<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/ce-salariu-are-andreea-mantea-la-kanal-d-incaseaza-lunar-o-mica-avere-20095331"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T14:51:27+00:00"/>
    <meta property="og:title" content="Ce salariu are Andreea Mantea la Kanal D. Încasează lunar o mică avere"/>
    <meta property="og:description" content="Andreea Mantea face parte din trustul Kanal D de aproximativ zece ani, fiind una dintre cele mai apreciate şi iubite prezentatoare TV. Acum moderează"/>
  </head>
  <body>
    <article>
      <h1>Ce salariu are Andreea Mantea la Kanal D. Încasează lunar o mică avere</h1>
      <address><time datetime="2019-11-18T14:51:27+00:00">18 Nov 2019, 14:51</time> by <a rel="author">Loredana T.</a></address>
      <p>Andreea Mantea face parte din trustul Kanal D de aproximativ zece ani, fiind una dintre cele mai apreciate şi iubite prezentatoare TV. Acum moderează reality show „Puterea dragostei”, care se bucură de un real succes, dar şi emisiunea „Se strigă darul”, unde prezintă alături de Mihai Mitoşeru.</p>
      <p>Salariul vedetei este un subiect de mare interes pentru public, toată lumea se întreabă cât câştigă Andreea Mantea, mai ales că se împarte între România şi Turcia, cea din urmă fiind locul unde se filmează emisiunea matrimonială. Potrivit revistei “VIVA!”, Andreea Mantea ar încasa 8.000 de euro în fiecare lună – 37.760 lei – o sumă la care unii dintre români nici nu îndrăznesc să viseze. Cu banii pe care îi câștigă, vedeta are grijă fiului ei, David, să nu îi lipsească nimic.</p>
      <h3>Andreea Mantea s-a logodit?!</h3>
      <p>La 33 de ani, Andreea Mantea iubește din nou și se simte o femeie iubită, respectată și răsfățată. Și, dacă o perioadă și-a trăit povestea de dragoste departe de ochii curioșilor, duminică, în ziua alegerilor prezidențiale, ea a făcut publică o poză în care apar buletinele lor, iar peste acte, ei au format o inimă cu ajutorul mâinilor. <i><b>“Hai la vot. Împreună pentru un viitor mai bun”</b></i> este mesajul transmis de prezentatoarea TV pe Instagram. După cum puteți observa, frumoasa vedetă poartă pe mâna stângă un inel cu diamant care pare a fi de logodnă. De aici până la discuții între internauți despre posibila cerere în căsătorie nu a fost decât un pas. Până la momentul redactării acestui articol, Andreea Mantea nu a confirmat logodna și nici identitatea iubitului său.</p>
      <p>Mulți dintre fanii vedetei de la Kanal D au remarcat că același inel de logodnă apare și în fotografiile urcate pe rețelele de socializare încă din luna iunie. De altfel, bijuteria stă la loc de cinste și când moderează emisiunea “Puterea Dragostei”, după cum puteți vedea în colajul de mai jos. Recent, Andreea Mantea a postat pe Instagram Stories o imagine cu un cartof în formă de inimă, iar pe fotografie a scris mesaj prin care indică subtil că dragostea este la locul ei.</p>
    </article>
  </body>
</html>