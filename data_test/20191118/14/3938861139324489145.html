<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/science-life/_vinajshli-formulu-perevodu-sobachogo-viku-u-lyudskij/938677"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T14:57:00+00:00"/>
    <meta property="og:title" content="Винайшли формулу переводу собачого віку у людський"/>
    <meta property="og:description" content="Вчені з Каліфорнійського університету в Каліфорнії знайшли точну формулу, яка дозволяє перевести вік собак у людський. Знайти паралель між віком людей і собак дозволило накопичення епігенетичних модифікацій ДНК, пише ZN. Середня тривалість життя людини 70 років, а собаки &amp;ndash; 10. ..."/>
  </head>
  <body>
    <article>
      <h1>Винайшли формулу переводу собачого віку у людський</h1>
      <address><time datetime="2019-11-18T14:57:00+00:00">18 Nov 2019, 14:57</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938677_w_300.jpg?v=0"/>
        <figcaption>Вік людини і собаки співвідносяться нелінійно Фото: zooteam.malysh-krepysh.by</figcaption>
      </figure>
      <p>Вчені з Каліфорнійського університету в Каліфорнії знайшли точну формулу, яка дозволяє перевести вік собак у людський.</p>
      <p>Знайти паралель між віком людей і собак дозволило накопичення епігенетичних модифікацій ДНК, пише <a href="https://dt.ua/TECHNOLOGIES/biologi-predstavili-formulu-dlya-pererahunku-viku-sobak-u-lyudskiy-330016_.html">ZN.</a></p>
      <p>Середня тривалість життя людини 70 років, а собаки – 10. Є спосіб перерахувати один вік в іншій, просто помноживши або розділивши на сім. Але цей метод не достовірний.</p>
      <p>Учені запропонували інший підхід. ДНК з віком поступово накопичує хімічні модифікації. Приєднані до певних її ділянок метильні групи допомагають настроювати і контролювати роботу геному в залежності від конкретних умов і досвіду. І вони ж, як пісочний годинник, дозволяють оцінити біологічний вік. У людей вже виявлено зв'язок між віком та накопиченням епігенетичних модифікацій. Тепер така робота пророблена і для собак.</p>
      <p>Дослідження вчених було проведено виключно на лабрадорах. У ньому взяло участь 104 тварини у віці від 4 тижнів до 16 років. З віком у собак, як і у людей, накопичуються метильні групи. Деякі гени, для яких цей процес особливо виражений, були спільними для обох видів.</p>
      <p>Вчені простежили за характерними змінами, які могли б провести паралелі між певними віковими категоріями у різних видів. Це і дозволило їм знайти формулу для перерахунку одних років в інші: людський вік = 16 * ln (вік собаки) + 31.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/diaspora/_akscho-susidi-proti-ne-mozhna-zavesti-sobaku-chi-kishku-ukrayinka-rozpovila-pro-zhittya-u-nimechchini/938111"/>
      </related>
      <p>Вік людини і собаки співвідносяться нелінійно. Однорічний лабрадор "дорівнює" 31-річній людині, п'ятирічний – 57-річній, а восьмирічний – 64-річній.</p>
      <blockquote>13 листопада<a href="https://gazeta.ua/articles/science/_v-ukrayini-stvorili-qrpasport-dlya-domashnih-ulyublenciv/938146"> в київському Палаці культури Куренівка представили QR-паспорт для домашніх тварин.</a> Пристрій складається з металевого жетону з унікальним QR-кодом. Він з'єднаний з цифровим профілем тварини на онлайн-платформі Animal ID. На ній вдалося об'єднати всі необхідні дані про домашнього улюбленця: щеплення, ідентифікаційний код, родовід і додаткову інформацію для ветеринарів, кінологів чи муніципалітетів.</blockquote>
    </article>
  </body>
</html>