<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204591-moskva-pidtverdila-shcho-normandskij-samit-vidbudetsya-9-grudnya-v-parizhi"/>
    <meta property="og:site_name" content="Mind UA"/>
    <meta property="article:published_time" content="2019-11-18T14:09:00+00:00"/>
    <meta property="og:title" content="Москва підтвердила, що «нормандський саміт» відбудеться 9 грудня в Парижі"/>
    <meta property="og:description" content="Прессекретар Путіна закликав не завищувати, але і не занижувати очікування від майбутньої зустрічі"/>
  </head>
  <body>
    <article>
      <h1>Москва підтвердила, що «нормандський саміт» відбудеться 9 грудня в Парижі</h1>
      <h2>Прессекретар Путіна закликав не завищувати, але і не занижувати очікування від майбутньої зустрічі</h2>
      <address>
        <time datetime="2019-11-18T14:09:00+00:00">18 Nov 2019, 14:09</time>
      </address>
      <p>Підготовка до саміту в «нормандському форматі» (Німеччина, Росія, Франція, Україна) 9 грудня увійшла завершальну стадію. Про це  повідомив журналістам прес-секретар президента РФ Дмитро Пєсков, передає <a href="https://tass.ru/politika/7141601">TACC</a>.</p>
      <p>«Нормандський формат» запланований на 9 грудня, це дійсно так, підготовка ведеться і вже вступила в завершальну стадію», – сказав представник Кремля в понеділок.</p>
      <p>Він підтвердив, що саміт пройде в Парижі. При цьому він не став коментувати конкретний графік заходів майбутньої зустрічі «нормандської четвірки», зазначивши, що «модальність нюансів все ще перебуває в стадії верстки».</p>
      <p>Прес-секретар Путіна заявив, що поки також рано обговорювати і пакет документів, які можуть бути підписані за підсумками цієї зустрічі.</p>
      <p>«Рано ставити такі питання», – вважає він.</p>
      <p>Пєсков також відмовився давати прогнози щодо підсумків саміту.</p>
      <p> «По «нормандській четвірці» я не буду висловлювати якісь очікування: це дуже серйозна зустріч, довгоочікувана», – сказав він та нагадав, що «була дуже велика перерва в роботі нормандського формату».</p>
      <p>«Давайте не будемо ні завищувати очікування, щоб потім не розчаровуватися, ні занижувати, сподіваючись, що все-таки підготовка матиме свої результати», – зазначив Пєсков.</p>
      <p>Представник Кремля уточнив, що 18 листопада президент Росії Володимир Путін проведе міжнародну телефонну розмову. Він не назвав, хто стане співрозмовником президента, але зауважив, що розмова «буде багато в чому пов'язана з підготовкою до «нормандського формату».</p>
      <p>Нагадаємо: 15 листопада адміністрація французького президента Еммануеля Макрона заявила, що саміт в «нормандському форматі» відбудеться <a href="https://mind.ua/news/20204529-makron-ozvuchiv-datu-i-misce-samitu-v-normandskomu-formati">у понеділок, 9 грудня 2019 року, в Парижі</a>. Мета цього саміту «обговорити нову послідовність виконання мінських угод».</p>
      <related>
        <h4>Також читайте</h4>
        <a href="https://mind.ua/news/20204534-rosiya-mozhe-povernuti-zahopleni-v-kerchenskij-protoci-ukrayinski-korabli-do-samitu"/>
        <a href="https://mind.ua/news/20204529-makron-ozvuchiv-datu-i-misce-samitu-v-normandskomu-formati"/>
        <a href="https://mind.ua/news/20204385-arahamiya-ukrayina-povinna-vijti-z-kabalnih-minskih-domovlenostej"/>
      </related>
    </article>
  </body>
</html>