<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152467-na-volyni-cholovik-vkrav-avto-ta-vrizavsia-v-parkan"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T14:26:00+00:00"/>
    <meta property="og:title" content="На Волині чоловік вкрав авто та врізався в паркан"/>
    <meta property="og:description" content="У селі на Волині молодик вкрав автомобіль ВАЗ 2105"/>
  </head>
  <body>
    <article>
      <h1>На Волині чоловік вкрав авто та врізався в паркан</h1>
      <address>
        <time datetime="2019-11-18T14:26:00+00:00">18 Nov 2019, 14:26</time>
      </address>
      <p>У селі на Волині молодик вкрав автомобіль ВАЗ 2105, заїхав на ньому в паркан й втік з місця дорожньо-транспортної пригоди.<br/><br/>У п’ятницю, 15 листопада, пізно ввечері до поліції із заявою про викрадення автомобіля звернувся 27-річний житель села Метельне, - пише ГУНП у Волинській області.<br/><br/>Поліцейські встановили, автівку вкрав 24-річний житель села Пальче цього ж району. Поліцейські з’ясували, що правопорушник на викраденому автомобілі скоїв ДТП у селі Котів. Він врізався в паркан і втік з місця події.<br/><br/>Слідчі за фактом незаконного заволодіння транспортним засобом розпочали кримінальне провадження за ознаками злочину, визначеного ч. 1 ст. 289 Кримінального кодексу України. Санкція цієї статті передбачає покарання, зокрема, у вигляді штрафу від 17 тис. грн. до 20 тис. 400 грн., або обмеження волі на строк від трьох до п’яти років, або позбавлення волі на той самий строк.<br/><br/>Автомобіль поліцейські вилучили та передали його законному власникові.<br/><br/>Досудове розслідування триває.</p>
    </article>
  </body>
</html>