<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_seksualne-nasilstvo-nad-ditmi-nazvali-vrazhayuchu-cifru/938675"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T14:33:00+00:00"/>
    <meta property="og:title" content="Сексуальне насильство над дітьми: назвали вражаючу цифру"/>
    <meta property="og:description" content="Кожна 5-а дитина в Україні потерпає від сексуального насильства. Повідомив такі дані уповноважений президента України з прав дитини Микола Кулеба під час брифінгу на тему &quot;Як захистити дитину від сексуального насильства&quot;, пише УНІАН. &quot;Дослідження показують, що кожна п'ята дитина в ..."/>
  </head>
  <body>
    <article>
      <h1>Сексуальне насильство над дітьми: назвали вражаючу цифру</h1>
      <address><time datetime="2019-11-18T14:33:00+00:00">18 Nov 2019, 14:33</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938675_w_300.jpg?v=0"/>
        <figcaption>Здійснюють сексуальні злочини проти дітей переважно знайомі або близькі дитині люди. ФОТО: bbc.com</figcaption>
      </figure>
      <p>Кожна 5-а дитина в Україні потерпає від сексуального насильства.</p>
      <p>Повідомив такі дані уповноважений президента України з прав дитини Микола Кулеба під час брифінгу на тему "Як захистити дитину від сексуального насильства", пише <a href="https://www.unian.net/society/10758969-kazhdyy-pyatyy-rebenok-v-ukraine-stradaet-ot-seksualnogo-nasiliya-kuleba.html">УНІАН</a>.</p>
      <p>"Дослідження показують, що кожна п'ята дитина в Україні потерпає від сексуального насильства. І дійсно, цифра досить серйозна. Це не тільки зґвалтування. Сексуальне насильство може відбуватися різними способами, це також можуть бути домагання", — відзначив він.</p>
      <p>Страждають від сексуального насильства, за словами Кулеби, як хлопчики, так і дівчатка. Здійснюють подібні злочини проти дітей переважно знайомі або близькі дитині люди.</p>
      <p>Як відзначив Кулеба, протягом останніх років усе більшої актуальності набуває питання захисту дітей в онлайн-просторі.</p>
      <p>"Злочинці все більше йдуть в онлайн-простір, і дуже багато батьків не розуміють, яким чином можна було б дитину захистити", — зауважив дитячий омбудсмен.</p>
      <p>За словами начальника ювенальної превенції Національної поліції України Лариси Зуб, загалом цього року зафіксовано 324 випадки вчинення сексуальних злочинів проти дітей.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_u-kiyevi-zbochenci-chiplyalisya-do-divchatok-oprilyudnili-fotorobot-odnogo-z-nih/934467"/>
      </related>
      <blockquote>Донести дітям правила спілкування з незнайомцями й розповісти про наслідки обміну інтимними фото рекомендується <a href="https://gazeta.ua/articles/sex/_z-yakogo-viku-dityam-potribno-rozpovidati-pro-seks/927380">до досягнення 8-річного віку</a>. До 6 років дитина має знати про те, що ніхто не може торкатися її геніталій, за винятком батьків і лікаря в особливих випадках.</blockquote>
    </article>
  </body>
</html>