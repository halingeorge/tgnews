<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-ramdas-athawale-gave-hints-compromise-between-bjp-shiv-sena-in-maharashtra-is-possible-2856256.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T14:09:24+00:00"/>
    <meta property="og:title" content="रामदास अठावले ने दिए संकेत, महाराष्ट्र में बीजेपी-शिवसेना के बीच समझौता संभव"/>
    <meta property="og:description" content="महाराष्ट्र में जारी सियासी संग्राम के बीच आज संसद के शीतकालीन सत्र के पहले दिन प्रधानमंत्री नरेंद्र मोदी ने सदन में एनसीपी की तारीफ कर सियासी गलियारों में हलचल पैदा कर दी है। उधर केंद्रीय मंत्री..."/>
  </head>
  <body>
    <article>
      <h1>रामदास अठावले ने दिए संकेत, महाराष्ट्र में बीजेपी-शिवसेना के बीच समझौता संभव</h1>
      <address><time datetime="2019-11-18T14:09:24+00:00">18 Nov 2019, 14:09</time> by <a rel="author">लाइव हिन्दुस्तान टीम,नई दिल्ली</a></address>
      <p>महाराष्ट्र में जारी सियासी संग्राम के बीच आज संसद के शीतकालीन सत्र के पहले दिन प्रधानमंत्री नरेंद्र मोदी ने सदन में एनसीपी की तारीफ कर सियासी गलियारों में हलचल पैदा कर दी है। उधर केंद्रीय मंत्री रामदास अठावले ने कहा कि अभी भी शिवसेना और बीजेपी के पास सरकार बनाने का रास्ता खुला है। उन्होंने कहा कि 'मैंने संजय राउत से बात की है और उन्हें  3 साल बीजेपी को और 2 साल शिवसेना के हिस्से मुख्यमंत्री पद के फॉर्मूले पर विचार करने को कहा है और उन्होंने जवाब दि्या है कि यदि बीजेपी मान जाए तो हम इसपर विचार कर सकते हैं'। मैं इसपर बीजेपी से बात करूंगा। </p>
      <p>रविवार को अठावले ने संकेत दिए थे कि बीजेपी और शिवसेना राज्य में सरकार बनाने को साथ आएंगे। उन्होंने कहा था कि गृहमंत्री अमित शाह ने कहा है कि चिंता न करें सब ठीक होगा, बीजेपी और शिवसेना साथ आकर राज्य में सरकार बनाएंगे।</p>
      <figure>
        <iframe data-src="https://twitter.com/ANI/status/1196397553387835392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>राज्यसभा सांसद और शिवसेना के मुखपत्र सामना के संपादक संजय राउत भाजपा के आलोचक रहे हैं और उन्होंने पार्टी पर 50:50 के समझौते को पलटने का आरोप लगाया है, जिसमें ढाई साल के लिए मुख्यमंत्री पद का विभाजन होगा। दो पक्षों के लिए। जबकि बीजेपी ने साफ किया है कि मुख्यमंत्री पद को लेकर कोई डील नहीं हुई थी। देवेंद्र फडनवीस को मुख्यमंत्री पद तय था।</p>
    </article>
  </body>
</html>