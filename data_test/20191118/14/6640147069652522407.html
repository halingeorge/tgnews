<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/age-of-empires-4-finestra-lancio/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T14:47:00+00:00"/>
    <meta property="og:title" content="Age of Empires 4: svelata la possibile finestra di lancio? | Game Division"/>
    <meta property="og:description" content="Secondo un utente di Resetera Age of Empires 4 dovrebbe uscire non prima del 2021, ma potrebbe esserci Age of Empires 3 Remake in lavorazione."/>
  </head>
  <body>
    <article>
      <h1>Age of Empires 4: svelata la possibile finestra di lancio? | Game Division</h1>
      <address>
        <time datetime="2019-11-18T14:47:00+00:00">18 Nov 2019, 14:47</time>
      </address>
      <p><b>Age of Empires 4</b> si è fatto attendere per anni ed ora è finalmente giunto il momento di venire a conoscenza di ulteriori dettagli sul quarto capitolo della storica saga. Settimana scorsa il titolo sviluppato da Relic Entertainment si è mostrato sul palco dell’Inside Xbox; subito dopo la conferenza gli sviluppatori hanno dato nuovi dettagli sul titolo, ma continua a mancare una data di lancio.</p>
      <p>Secondo FairyEmpire, un utente di Resetera, l’attesissimo <b>quarto capitolo della serie  non uscirà prima del 2021</b>, o almeno, questo sembrerebbe essere l’obiettivo da parte degli sviluppatori. L’utente sostiene inoltre di aver avuto l’opportunità di scambiare quattro chiacchiere con il team di sviluppo durante l’X019, riuscendo a far trapelare per l’appunto il periodo d’uscita di Age of Empires 4.</p>
      <figure>
        <img src="https://www.tomshw.it/images/images/2019/11/age-of-empire-iv-63293.768x432.jpg"/>
      </figure>
      <p>Leggi anche: <a href="https://www.tomshw.it/videogioco/call-of-duty-mobile-zombie-supporto-pad/">Call of Duty Mobile: modalità Zombie e supporto al pad presto in arrivo</a></p>
      <p>A quanto pare, sembrerebbe inoltre che lo sviluppo del gioco sia iniziato circa tre anni fa, quindi i lavori di Relic Entertainment sul gioco non dovrebbero essere particolarmente indietro. Sempre durante la chiacchierata poi, sarebbe emerso che anche il R<b>emake di Age of Empires 3 sarebbe in produzione</b>, così da permettere agli appassionati di addolcire l’attesa per il quarto capitolo della serie di strategici in tempo reale.</p>
      <p>Purtroppo non abbiamo ancora nessun tipo di conferma ufficiale da parte di Relic, e l’utente di Resetera non ha condiviso altre informazioni a riguardo. <b>Preferireste mettere subito le mani su Age of Empires 4 o aspettare rispolverando il terzo capitolo tramite un Remake?</b> Diteci la vostra nella sezione dedicata ai commenti.</p>
      <blockquote>Per ingannare l’attesa di un nuovo capitolo dello strategico in tempo reale Microsoft potete acquistare Age of Empires III Complete Collection su Amazon a <a href="https://toms.it/lBTJW">questo indirizzo</a>.</blockquote>
    </article>
  </body>
</html>