<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904228/al-28-trainers-in-31-jaar-bij-genk-het-moet-zich-afvragen-waar-de-oorzaak-ligt-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T14:40:00+00:00"/>
    <meta property="og:title" content="'Genk moet zich afvragen waar de oorzaak ligt voor het groot aantal trainers'"/>
    <meta property="og:description" content="KRC Genk zal binnenkort een nieuwe trainer voorstellen."/>
  </head>
  <body>
    <article>
      <h1>'Genk moet zich afvragen waar de oorzaak ligt voor het groot aantal trainers'</h1>
      <address>
        <time datetime="2019-11-18T14:40:00+00:00">18 Nov 2019, 14:40</time>
      </address>
      <p>
        <b>KRC Genk zal binnenkort een nieuwe trainer voorstellen. <a href="https://www.voetbalprimeur.be/nieuws/904214/-krc-genk-kan-komst-van-wolf-bekendmaken-op-algemene-vergadering-.html?utm_source=doorlink&amp;utm_medium=doorlink&amp;utm_campaign=doorlink">Dat lijkt Hannes Wolf te gaan worden</a>, die overneemt van Felice Mazzu. Dat Genk zo vaak door trainers jaagt, stoort Stef Wijnants enigszins.</b>
      </p>
      <p>De journalist heeft opgemerkt dat Genk in haar korte geschiedenis al heel wat trainers heeft versleten. "Waar Racing Genk toch ook eens moet over nadenken is het feit dat ze geen trainer kunnen houden. Clement is nu wel zelf opgestapt, dat deden ook Aim√© Anthuenis en Frank Vercauteren eerder. En opvallend, dat deden ze telkens na een gewonnen titel", klinkt het bij <i>Sporza</i>.</p>
      <p>"Maar de geschiedenis leert dat de meest succesvolle Limburgse club toe is aan zijn 28e trainer in 31 jaar. En dan heb ik de korte en langere periodes van eeuwige depanneur Pierre Denier nog niet meegerekend. Die heeft vaak voor maanden overgenomen", stelt hij.</p>
      <p>Volgens hem te veel trainers. "Vanaf dag 1 - Genk is opgericht in 1988 - speelde dat trainersverhaal. Standard telde in diezelfde periode nog meer coaches, maar Anderlecht met 22 en Club Brugge met 17 coaches leggen toch stabielere cijfers voor. Dan moet je je ook afvragen waar de oorzaak ligt. Te veel ambitie? Te weinig kennis? Te veel bemoeienissen binnen de club", vraagt hij zich af.</p>
    </article>
  </body>
</html>