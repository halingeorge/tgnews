<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Rokada-v-Centralen--914733"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T14:19:00+00:00"/>
    <meta property="og:title" content="Рокада в &quot;Централен&quot;!"/>
    <meta property="og:description" content="Бившият вече главен счетоводител на АМТИИ Фиданка Кацарева е новият заместник-кмет в район &quot;Централе..."/>
  </head>
  <body>
    <article>
      <h1>Рокада в "Централен"!</h1>
      <address>
        <time datetime="2019-11-18T14:19:00+00:00">18 Nov 2019, 14:19</time>
      </address>
      <p>Бившият вече главен счетоводител на АМТИИ Фиданка Кацарева е новият заместник-кмет в район "Централен", съобщи за <b>Plovdiv24.bg</b> районният кмет Георги Стаменов.</p>
      <p>Тя ще отговаря за ресори "Икономика, здравеопазване и образование", които досега бяха в правомощията на други двама заместник-кметове, вече освободени от постовете. Единият е Веселин Козарев, който отговаряше за здравеопазване и образование. Той бе избран за общински съветник на изборите на 27 октомври от "Съюз за Пловдив". Другият е Добри Вълчев, от квотата на СДС, с ресор икономика.</p>
      <p>Георги Стаменов запазва засега вицетата Тошо Пашов и Деница Чингарова. Пашов се грижи за строителството и архитектурата в района, а в компетенциите на Чингарова са юридическите въпроси. </p>
      <p>"Смятам, че екипът трябва да бъде подновен" - коментира Стаменов. Припомняме, че в предишния мандат заместниците му бяха четирима. Районният кмет обаче подхвърли, че може да има "корекция надолу", което ще зависи от структурата на голяма община, която сега се подготвя.</p>
    </article>
  </body>
</html>