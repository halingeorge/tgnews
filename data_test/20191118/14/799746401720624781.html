<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103173/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T14:03:35+00:00"/>
    <meta property="og:title" content="Сирія: місцеві атакували російський БТР"/>
    <meta property="og:description" content="Представники місцевого курдського населення атакували запальними сумішами російський бронетранспортер на півночі Сирії."/>
  </head>
  <body>
    <article>
      <h1>Сирія: місцеві атакували російський БТР</h1>
      <address>
        <time datetime="2019-11-18T14:03:35+00:00">18 Nov 2019, 14:03</time>
      </address>
      <p>Представники місцевого курдського населення атакували запальними сумішами російський бронетранспортер на півночі Сирії.</p>
      <p>Як повідомляє "Європейська правда", відповідні кадри наводить німецький журналіст Джуліан Рьопке у своєму Twitter.</p>
      <p>"Росія бачить себе миротворчою силою і посередником між фронтами в (північній) Сирії. Місцеве курдське населення очевидно бачить це інакше. Фото сьогодні", - прокоментував він.</p>
      <figure>
        <iframe data-src="https://twitter.com/JulianRoepcke/status/1196423341093085185?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Нагадаємо, Туреччина та Росія <b><a href="https://www.eurointegration.com.ua/news/2019/11/1/7102522/">розпочали </a></b>спільні патрулювання в північно-східному регіоні Сирії в рамках угоди, яка зупинила наступ Туреччини.</p>
      <p>18 листопада Міністерство національної оборони Туреччини повідомило, що Туреччина і Росія проводять 8-е патрулювання в сирійському районі Айн-Аль-Араб на схід від річки Євфрат.</p>
      <p>Згідно із заявою, у патрулюванні задіяно по 4 одиниці бронетехніки. Маршрут патруля відстежують БПЛА, бронемашини проїхали по 34-кілометровому маршруту на 10 кілометрів углиб сирійської території.</p>
      <p>Як пише <a href="https://www.aa.com.tr/tr/">Anadolu</a>, у доповіді Сирійської правозахисної організації (SNHR) сказано, що за останні 15 днів жертвами повітряних ударів ВКС Росії стали 36 осіб, зокрема 13 дітей і чотири жінки.</p>
      <p>У п'ятницю Рьопке публікував кадри <b><a href="https://www.eurointegration.com.ua/news/2019/11/15/7103080/">дітей, загиблих внаслідок авіанальоту росіян.</a></b></p>
      <p>Президент Росії Владімір Путін заявив у четвер, що Москва вважає, що у неї залишилося ще багато роботи в cирійському Ідлібі.</p>
    </article>
  </body>
</html>