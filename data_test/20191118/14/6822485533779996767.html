<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827100.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T14:07:00+00:00"/>
    <meta property="og:title" content="جمع‌بندی اعتراضات به افزایش نرخ بنزین در کشور"/>
    <meta property="og:description" content="ایرنا نوشت: ازدحام پمپ بنزین ها به علت بسته شدن بسیاری از آنها به دلایل امنیتی و ترس جایگاه داران و نیز گزارش هایی درباره حضور نیروهای سازمان یافته و مسلح خرابکار در میان معترضان از مهم ترین محورهای اخبار اعتراضات در 30 ساعت گذشته از ساعت صفر شنبه شب تا صبح دوشنبه است."/>
  </head>
  <body>
    <article>
      <h1>جمع‌بندی اعتراضات به افزایش نرخ بنزین در کشور</h1>
      <address>
        <time datetime="2019-11-18T14:07:00+00:00">18 Nov 2019, 14:07</time>
      </address>
      <p>ایرنا نوشت: ازدحام پمپ بنزین ها به علت بسته شدن بسیاری از آنها به دلایل امنیتی و ترس جایگاه داران و نیز گزارش هایی درباره حضور نیروهای سازمان یافته و مسلح خرابکار در میان معترضان از مهم ترین محورهای اخبار اعتراضات در 30 ساعت گذشته از ساعت صفر شنبه شب تا صبح دوشنبه است.</p>
      <p>8:39 صبح یکشنبه 26 آبان</p>
      <p>اصفهان - در نارامیهای شهر اصفهان دست کم چهار شعبه بانک در ملک شهر، زینبیه  و ۲۴ متری آتش زده شد.</p>
      <p>9:07 صبح یکشنبه 26 آبان</p>
      <p>اهواز - درگیری شنبه شب معترضان و پلیس در شهرک اندیشه شوشتر ۲ مصدوم برجا گذاشت.</p>
      <p>10:03 صبح یکشنبه 26 آبان</p>
      <p>سنندج - چند جایگاه عرضه بنزین در مناطق مختلف شهر سنندج امروز یکشنبه به منظور ملاحظات امنیتی تعطیل هستند و همین امر موجب سرگردانی وسایل نقلیه برای سوختگیری شده است.</p>
      <p>10:06 صبح یکشنبه 26 آبان</p>
      <p>کرج - در جریان آشوب های  دیروز و شب گذشته این استان هشت کلانتری و سه ایستگاه پلیس مورد حمله آشوبگران قرار گرفت.همچنین در جریان این حوادث سه مکان دولتی تخریب و شیشه های ۴۳ بانک استان شکسته شد.</p>
      <p>10:09 صبح یکشنبه 26 آبان</p>
      <p>شهر بوشهر پس از یک روز پر تلاطم، آرام شد. این تجمع‌ها رفته رفته با افزایش جمعیت گسترده‌تر شد و در پی اقدام‌های پلیس و ماموران نیروی انتظامی برای متفرق کردن آرام شد.</p>
      <p>10:14 صبح یکشنبه 26 آبان</p>
      <p>خرم آباد- اغلب بانک های خرم آباد بدلیل آسیب دیدن خدمات خود را به مشتریان متوقف کرده اند.تمام بانک های واقع در میدان شقایق، میدان امام ، ماسور، گلدشت تخریب و سه بانک انصار، کشاورزی و صادارت به آتش کشیده شده اند.</p>
      <p>10:28 صبح یکشنبه 26 آبان</p>
      <p>بوشهر- در پی ناآرامی‌های روز گذشته در شهر بوشهر، این دانشگاه امروز یکشنبه تعطیل شده‌است.</p>
      <p>11:18 صبح یکشنبه 26 آبان</p>
      <p>کرج - گزارش های میدانی از مناطق مختلف استان البرز حاکی است که عرضه  بنزین در بیشتر جایگاه های سوخت این استان امروز یکشنبه متوقف شده است.</p>
      <p> 11:21 صبح یکشنبه 26 آبان</p>
      <p>شیراز- برخی افراد یکشنبه با حضور در تقاطع بلوار رحمت- بلوار عدالت و نیز خیابان‌های شریعتی (معالی‌آباد) و امیرکبیر شیراز با ماموران انتظامی درگیر شدند. شنیده شده معترضان با پرتاب کردن نگهبان ساختمان جهاد دانشگاهی فارس در بلوار عدالت شیراز، وی را به قتل رسانده‌اند.</p>
      <p>11:23 صبح یکشنبه 26 آبان</p>
      <p>اهواز- تیراندازی غروب روز شنبه به معترضان گرانی بنزین در مسجدسلیمان ۲ مصدوم برجا گذاشت.جلال آسترکی مسئول سابق روابط عمومی فرمانداری مسجدسلیمان و شخصی به نام داودی از شهروندان در حال تردد از خیابان از ناحیه پا مورد اصابت گلوله قرار گرفتند.</p>
      <p>12:00 ظهر یکشنبه 26 آبان</p>
      <p>تهران- در جلسه امروز یکشنبه مجلس شورای اسلامی مجتبی ذوالنوری رئیس کمیسیون امنیت ملی و سیاست خارجی مجلس با تدوین طرحی خطاب به کمیسیون تدوین آئین‌نامه داخلی درخواست استیضاح رئیس مجلس را تهیه کرد.</p>
      <p>12:12 بعد از ظهر یکشنبه 26 آبان</p>
      <p>اراک - بازارایان و اصناف مختلف کلانشهر اراک روز یکشنبه در پی افزایش قیمت بنزین دست به اعتصاب زدند.</p>
      <p>12:48 بعد از ظهر یکشنبه 26 آبان</p>
      <p>کرمانشاه- معاون، سیاسی و اجتماعی استاندار کرمانشاه اعلام کرد که در ناآرامی‌های روز گذشته استان تعدادی از اعضای گروه های تکفیری و تعدادی از اعضای دیگر گروه های تروریستی شناسایی و دستگیر شدند.</p>
      <p>13:07 بعد از ظهر یکشنبه 26 آبان</p>
      <p>در اصفهان ناآرامی ها به روز دوم کشیده شد و بر اساس گزارش های مردمی درگیری‌ها و تجمع اعتراضی در خیابان فردوسی و بلوار امام خمینی شاهین شهر و خیابان حکیم نظامی اصفهان و خیابان زینبیه و چهار راه عاشق اصفهانی، دروازه شیراز ، فلکه فرح آباد ، ملک شهر و خیابان ارتش اصفهان به صورت پراکنده آغاز شده است.</p>
      <p>13:18 بعد از ظهر یکشنبه 26 آبان</p>
      <p>تهران- در بومهن درگیری میان مردم و نیروهای انتظامی که از روز شنبه آغاز شده بود، تا ساعت ۲ بامداد یکشنبه ادامه داشت.</p>
      <p>13:21 بعد از ظهر یکشنبه 26 آبان</p>
      <p>تهران- بخشی از بازار تهران پیش از ظهر روز یکشنبه در ادامه اعتراض‌ها، توسط کسبه و مردم بسته شد.</p>
      <p> 13:33 بعد از ظهر یکشنبه 26 آبان</p>
      <p>سمنان- ۱۷ تن از سردسته‌های اعتراض‌های اخیر به گران شدن نرخ بنزین در سه شهرستان این استان (گرمسار، مهدیشهر و شاهرود) طی ۲ روز گذشته دستگیر شدند.</p>
      <p>13:45 بعد از ظهر یکشنبه 26 آبان</p>
      <p>کرمانشاه- بخشی از بازار شهر کرمانشاه بخصوص در محدوده میدان آزادی تا میدان مصدق در دومین روز از اعتراض‌ها و تجمعات معترضین به افزایش نرخ بنزین تعطیل شد.</p>
      <p>14:07 بعد از ظهر یکشنبه 26 آبان</p>
      <p>آبادان- فرماندار شهرستان ماهشهر گفت: در ناآرامی‌های ۲ روز گذشته در بندرماهشهر هفت نفر مجروح شدند.</p>
      <p>14:35 بعد از ظهر یکشنبه 26 آبان</p>
      <p>تهران- در جریان اعتراضات شب گذشته برخی از افراد به افزایش قیمت بنزین در شهرستان‌های ورامین و قرچک، سه پمپ بنزین و چندین بانک در آتش سوخت.</p>
      <p>14:58 بعد از ظهر یکشنبه 26 آبان</p>
      <p>گناباد- پنج نفر از کسانی که روز گذشته در این شهر مردم را به اعتراض علیه گرانی بنزین تحریک و هدایت کرده بودند دستگیر شدند.</p>
      <p>15:19 بعد از ظهر یکشنبه 26 آبان</p>
      <p>تهران-در پی آتش گرفتن سه جایگاه اصلی عرضه سوخت در ورامین و قرچک در اعتراضات شب گذشته، صفوف طولانی مقابل سه جایگاه ورامین و پیشوا به وجود آمده و خودروها ساعات متمادی در انتظار گرفتن سوخت در خیابان‌ها به سر می‌برند.</p>
      <p>15:28 بعد از ظهر یکشنبه 26 آبان</p>
      <p>مهاباد- تجمع اعتراضی شماری از شهروندان بوکان در اعتراض به گرانی بنزین از حوالی ساعت ۱۲ ظهر امروز در میدان فرمانداری این شهرستان آغاز شد.</p>
      <p>16:04 بعد از ظهر یکشنبه 26 آبان</p>
      <p>تبریز - جمعی از دانشجویان دانشگاه تبریز روز یکشنبه با برگزاری تجمع، اعتراض خود را به مشکلات اقتصادی و معیشتی اعلام کردند. در این تجمع اعتراضی شعارهایی با مضمون مشکلات اقتصادی به ویژه بیکاری و همچنین نارضایتی از وجود فساد اقتصادی سر دادند.</p>
      <p>16:08 بعد از ظهر یکشنبه 26 آبان</p>
      <p>شیراز- تعدادی از اراذل و اوباش با حضور در خیابان‌های شیراز با اسلحه جنگی مردم حاضر در خیابان را برای تغییر مسیر تهدید می‌کنند.</p>
      <p>16:46 بعد از ظهر یکشنبه 26 آبان</p>
      <p>تهران- اعتراضات در ارتباط با افزایش نرخ بنزین در بومهن ۲ کشته و ۴ مجروح داشت.</p>
      <p>16:49 بعد از ظهر یکشنبه 26 آبان</p>
      <p>ایلام - مردم شهر سرابله مرکز شهرستان چرداول استان ایلام امروز یکشنبه ۲۶ آبانماه برای دومین روز متوالی با حضور در خیابان اصلی شهر اعتراض خود را به افزایش قیمت بنزین اعلام کردند.</p>
      <p>17:07 بعد از ظهر یکشنبه 26 آبان<br/>تهران- مشاور ارشد وزارت خارجه آمریکا با توجه به قطع گسترده اینترنت در ایران از شرکت‌های دیجیتال رسانه‌ای خواست حساب‌های کاربری مقامات ایران را ببندند.</p>
      <p>17:30 بعد از ظهر یکشنبه 26 آبان</p>
      <p>کرج - اراذل و اوباش فرهنگسرای بزرگ گلستان شهر فردیس استان البرز  را به آتش کشیدند.</p>
      <p>17:47 بعد از ظهر یکشنبه 26 آبان</p>
      <p>لندن - سفیر ایران در انگلیس عصر یکشنبه از تجمع ۲۰نفره حامیان گروهک جدایی طلب «الاحوازیه» با پرچم های عراق مقابل سفارت ایران در لندن خبر داد.</p>
      <p>19:02 شامگاه یکشنبه 26 آبان<br/>سنندج - نیروهای انتظامی در سنندج به منظور متفرق ساختن معترضانی که خیابان های این شهر را بسته و مانع از تردد خودروها و مردم عادی می شدند، از گاز اشک آور و شلیک تیر هوایی استفاده کرد.</p>
      <p>19:32 شامگاه یکشنبه 26 آبان</p>
      <p>شیراز- برخی از جایگاه‌های عرضه سوخت در شیراز به دلیل ناآرامی‌ها که باعث تخریب و آتش سوزی در مراکز عرضه بنزین شد، یکشنبه دست از کار کشیدند.</p>
      <p>19:52 شامگاه یکشنبه 26 آبان</p>
      <p>یاسوج- ناآرامی و اغتشاش روز شنبه برخی افراد فرصت طلب در شهر دوگنبدان مرکز شهرستان گچساران در کهگیلویه و بویراحمد موجب زخمی شدن ۴۰ نفر شد.</p>
      <p>20:26 شامگاه یکشنبه 26 آبان</p>
      <p>کرج - اراذل و اوباش ساختمان شهرداری منطقه یک شهر فردیس استان البرز را به آتش کشیدند که طبق گزارش ها حدود هفت کارمند این شهرداری در میان شعله های آتش و پشت بام این ساختمان گرفتار و با دخالت امدادگران نجات یافتند.</p>
      <p>21:08 شامگاه یکشنبه 26 آبان</p>
      <p>کرج - گزارش های میدانی حاکی است که شماری با حمله به ساختمان بسیج حافظیه فردیس این مکان را به آتش کشیدند.  همچنین آشوبگران ۲ شعبه بانک ملی و کشاورزی را در مشکین دشت فردیس تخریب و سوزاندند.</p>
      <p>22:01 شامگاه یکشنبه 26 آبان</p>
      <p>پرند - در ادامه اعتراضات به افزایش نرخ بنزین و اغتشاشات و به آتش کشیدن اماکن عمومی عصر روز یکشنبه در شهر جدید پرند افرادی اقدام به سرقت برخی اقلام ازقبیل روغن ، رب گوجه فرنگی و مواد شوینده از فروشگاه اتکا کردند.</p>
      <p>22:10 شامگاه یکشنبه 26 آبان</p>
      <p>مهاباد- تجمع اعتراضی ظهر یکشنبه از میدان فرمانداری بوکان آغاز شد و تا غروب ادامه یافت. معترضان در این تجمع شعارهایی سر دادند و با ماموران درگیر شدند.</p>
      <p>23:16 شامگاه یکشنبه 26 آبان<br/>تهران-فرماندار اسلامشهر تاکید کرد که برای برخورد با اغتشاشگران نیاز به کمک‌های استان تهران و استان های همجوار وجود دارد.</p>
    </article>
  </body>
</html>