<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103176/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T14:40:17+00:00"/>
    <meta property="og:title" content="Зеленський вивів Україну зі ще однієї угоди в рамках СНД"/>
    <meta property="og:description" content="Президент Володимир Зеленський підписав указ про вихід України з Угоди про заходи щодо забезпечення покращання розрахунків між господарськими організаціями держав - учасниць Співдружності незалежних держав (СНД)."/>
  </head>
  <body>
    <article>
      <h1>Зеленський вивів Україну зі ще однієї угоди в рамках СНД</h1>
      <address>
        <time datetime="2019-11-18T14:40:17+00:00">18 Nov 2019, 14:40</time>
      </address>
      <p>Президент Володимир Зеленський підписав указ про вихід України з Угоди про заходи щодо забезпечення покращання розрахунків між господарськими організаціями держав - учасниць Співдружності незалежних держав (СНД).</p>
      <p>Відповідний указ №851/2019 розміщений на сайті глави держави, повідомляє "Європейська правда".</p>
      <p>"Вийти з угоди про заходи щодо забезпечення покращання розрахунків між господарськими організаціями держав — учасниць Співдружності незалежних держав, учиненої в м.Ташкент 15 травня 1992 року", - постановив президент.</p>
      <p>За останні місяці Україна вийшла з цілої низки угоди з СНД.</p>
      <p>Україна максимально <b><a href="https://www.eurointegration.com.ua/news/2019/08/8/7099435/">знизила рівень представленості</a></b> у засіданнях вищих органів СНД – у деяких заходах брали участь лише керівники закордонних дипломатичних установ виключно з метою захисту національних інтересів, стверджує МЗС.</p>
      <p>МЗС також відкликало трьох представників України, які працювали на посадах у структурах співдружності за квотою України, а в серпні 2018 року було ліквідовано постійне представництво України при координаційних інститутах СНД.</p>
      <related>
        <a href="https://www.eurointegration.com.ua/news/2019/09/27/7101264/"/>
      </related>
    </article>
  </body>
</html>