<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rosiyskiy-mitnik-visokoposadovec-vtik-do-kijeva-640731.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T14:50:00+00:00"/>
    <meta property="og:title" content="ЗМІ: Російський митник втік до Києва"/>
    <meta property="og:description" content="Співробітники російської митниці зв'язалися з батьком Мамчура, який живе на Україні, - він повідомив, що його син захворів"/>
  </head>
  <body>
    <article>
      <h1>ЗМІ: Російський митник втік до Києва</h1>
      <address>
        <time datetime="2019-11-18T14:50:00+00:00">18 Nov 2019, 14:50</time>
      </address>
      <h4>Співробітники російської митниці зв'язалися з батьком Мамчура, який живе на Україні, - він повідомив, що його син захворів</h4>
      <p>Російський митник-високопосадовець Максим Мамчур втік до Києва. Про це повідомляє <a href="https://www.fontanka.ru/2019/11/18/083/">«Фонтанка»</a>.</p>
      <p>За даними видання, 14 листопада заступник начальника Північно-Західної митниці не вийшов на роботу. Співробітники митниці зв'язалися з його батьком, який живе на Україні, - він повідомив, що його син захворів.</p>
      <p>Пізніше з’ясувалося, що Мамчур із родиною виїхав за межі Росії через Білорусь. Зазначається, що наразі російський митник знаходиться на Україні. Обов'язки заступника начальника виконуватиме його заступник - полковник Світлана Андрєєва.</p>
      <p>За тиждень до цього сталася схожа історія - зник начальник відділу митного контролю після випуску товарів Санкт-Петербурзької митниці Олег Гусєв. 15 листопада був підписаний наказ про його звільнення. Через деякий час Гусєв вийшов на зв'язок із Прибалтики і попросив «вважати себе звільненим».</p>
      <p>Як зазначає видання, митники могли покинути країну через побоювання бути притягнутими до кримінальної відповідальності. Проте ні щодо Гусєва, ні щодо Мамчура кримінальні справи не порушувалися, пише «Фонтанка».</p>
      <related>
        <a href="https://glavcom.ua/news/poverneni-rosijeyu-korabli-pryamuyut-do-odesi--640684.html"/>
        <a href="https://glavcom.ua/news/rosiya-povernula-ukrajini-zahopleni-korabli--640668.html"/>
        <a href="https://glavcom.ua/news/rosiyskiy-opozicioner-navalniy-nazvav-krim-farshem-yakiy-nazad-ne-provernesh-640647.html"/>
      </related>
    </article>
  </body>
</html>