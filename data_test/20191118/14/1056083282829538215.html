<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717821/%D8%A8%D8%A7%D8%B2%DA%AF%D8%B4%D8%A7%DB%8C%DB%8C-%D8%B1%D8%A7%D9%87-%D9%87%D8%A7%DB%8C-%D8%A7%D8%B1%D8%AA%D8%A8%D8%A7%D8%B7%DB%8C-%D8%B1%D9%88%D8%B3%D8%AA%D8%A7%D9%87%D8%A7%DB%8C-%D9%85%D8%B1%D8%B2%D9%86-%D8%A2%D8%A8%D8%A7%D8%AF-%DA%86%D8%A7%D9%84%D9%88%D8%B3"/>
    <meta property="og:site_name" content="ایسنا"/>
    <meta property="article:published_time" content="2019-11-18T14:49:21+00:00"/>
    <meta property="og:title" content="بازگشایی راه‌های ارتباطی روستاهای مرزن‌آباد چالوس"/>
    <meta property="og:description" content="ایسنا/مازندران فرماندار چالوس از بازگشایی راه‌های ارتباطی روستاهای مرزن‌آباد این شهرستان از برف خبر داد."/>
  </head>
  <body>
    <article>
      <h1>بازگشایی راه‌های ارتباطی روستاهای مرزن‌آباد چالوس</h1>
      <address><time datetime="2019-11-18T14:49:21+00:00">18 Nov 2019, 14:49</time> by <a rel="author">بهناز مقدس</a></address>
      <p>ایسنا/مازندران فرماندار چالوس از بازگشایی راه‌های ارتباطی روستاهای مرزن‌آباد این شهرستان از برف خبر داد.</p>
      <p><b>محمد ناصر زندی در گفت‌وگو با ایسنا</b> با اشاره به بارش برف سنگین طی دو شب قبل در منطقه کوهستانی مرزن‌آباد و کلاردشت اظهار کرد: بر اثر برودت هوا و بارش برف سنگین راه بسیاری از روستاهای بخش کوهستانی مرزن‌آباد در ارتفاعات بسته شد. <br/>وی با بیان اینکه ارتفاع برف در بیشتر نقاط و روستاها از جمله گلامره به ۵۰ سانتی‌متر رسیده است، تصریح کرد: به علت بارش برف سنگین و شکسته شدن شاخه درختان برق ۲۰ روستای این منطقه قطع شده است. <br/>فرماندار چالوس خاطرنشان کرد: بلافاصله نیروهای راهداری با کمک دستگاه‌ها و تجهیزات اقدام به بازگشایی مسیرهای اصلی روستاهای مرزن‌آباد چالوس کرده و شب گذشته با تلاش نیروهای راهداری و بخشداری مسیر آخرین روستاها از جمله ناتر، طویر و چند روستای دیگر نیز باز شد.  <br/>زندی با اشاره اینکه بارش چنین برف سنگینی درآبان ماه در این منطقه کم سابقه بوده است، ادامه داد:  ارتفاع برف از ۲۰ تا ۵۰ سانتی‌متر رسید و به گفته اهالی در این ایام بارش برف با این حجم کم سابقه بوده است.</p>
      <p>انتهای پیام</p>
    </article>
  </body>
</html>