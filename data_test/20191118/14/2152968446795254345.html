<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/18/pss-pomogna-na-turist-padnal-v-ulei-krai-vryh-botev.429990"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T14:07:00+00:00"/>
    <meta property="og:title" content="ПСС помогна на турист, паднал в улей край връх Ботев"/>
    <meta property="og:description" content="Той се оказал в добро състояние, можел да ходи | Dnes.bg"/>
  </head>
  <body>
    <article>
      <h1>ПСС помогна на турист, паднал в улей край връх Ботев</h1>
      <h2>Той се оказал в добро състояние, можел да ходи</h2>
      <address><time datetime="2019-11-18T14:07:00+00:00">18 Nov 2019, 14:07</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Екипи на ПСС са провели спасителна акция в района на Централен Балкан. Това съобщиха от Планинската спасителна служба към Българския червен кръст.<br/><br/>Сигналът е получен през линията на 112 в 19.45 часа от 26-годишен мъж в района на връх Ботев, съобщи "Фокус". Той съобщава за негов приятел, който паднал в улей по пътя. Малко по-късно подаващият сигнал е достигнал връх Ботев в тежки метеорологични условия.<br/><br/>Подслонил се е в туристическата спалня, където дава подробна информация и телефон за връзка с неговия приятел, който се оказва в добро състояние на самоход, слязъл е към пътеката за хижа „Рай“.<br/><br/>Там е посрещнат от екипи на ПСС, които го придружават и транспортират към Калофер.<br/> </p>
    </article>
  </body>
</html>