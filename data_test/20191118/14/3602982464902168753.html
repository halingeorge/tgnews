<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/eden-hazard-lof-frank-lampard-wordt-beste-trainers-wereld/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T14:13:06+00:00"/>
    <meta property="og:title" content="Eden Hazard vol lof over Frank Lampard: ‘Wordt één van de beste trainers ter wereld’"/>
    <meta property="og:description" content="Frank Lampard wordt 1 van de beste voetbalcoaches ter wereld. Dat zegt Eden Hazard over zijn voormalige ploeggenoot, de tegenwoordige trainer van Chelsea. “Ik ken Frank als voetballer, niet als trainer”, aldus de huidige aanvaller van Real Madrid. “De manier waarop hij nu bij Chelsea werkt, zegt voldoende. Topkwaliteit!” De toekomst Door een straf van…"/>
  </head>
  <body>
    <article>
      <h1>Eden Hazard vol lof over Frank Lampard: ‘Wordt één van de beste trainers ter wereld’</h1>
      <address>
        <time datetime="2019-11-18T14:13:06+00:00">18 Nov 2019, 14:13</time>
      </address>
      <p>
        <b>Frank Lampard wordt 1 van de beste voetbalcoaches ter wereld. Dat zegt Eden Hazard over zijn voormalige ploeggenoot, de tegenwoordige trainer van Chelsea.</b>
      </p>
      <p>"Ik ken Frank als voetballer, niet als trainer", aldus de huidige aanvaller van Real Madrid. "De manier waarop hij nu bij Chelsea werkt, zegt voldoende. Topkwaliteit!"<br/><br/><b>De toekomst </b><br/>Door een straf van de UEFA kan Chelsea momenteel geen spelers kopen. Hazard, vorig seizoen nog voetballend bij Chelsea, vindt het mooi dat Lampard de jeugd de kans geeft.<br/><br/>"Frank is door de ban gedwongen met jonge Engelse spelers te werken. Dat doet hij geweldig. Natuurlijk was de start in de Premier League lastig, maar al heel snel zagen we een stijgende lijn. De trainer haalt het optimale uit zijn jeugdige selectie."<br/><br/><b>Doorgaan</b><br/>In de Champions League won Chelsea onlangs in Amsterdam van Ajax en speelde het thuis in een 'historisch' duel met 4-4 gelijk tegen de Amsterdammers. Het advies van Hazard is duidelijk. "Laat Chelsea vooral doorgaan met deze jonge spelers, ook als het straks weer aankopen mag doen." Lampard, oud-international en voormalig speler van Chelsea, is dit seizoen voor het eerst actief als coach in de Premier League.</p>
    </article>
  </body>
</html>