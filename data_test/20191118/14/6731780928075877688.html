<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/18/abolizione-ora-legale-italia/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-18T14:53:26+00:00"/>
    <meta property="og:title" content="Abolizione Ora Legale, l’Italia ha deciso per il no"/>
    <meta property="og:description" content="L'italia ha espresso la sua posizione in merito al dibattito sull'abolizione dell'ora legale in Europa. L'italia vuole il doppio orario. Ecco cosa succederà"/>
  </head>
  <body>
    <article>
      <h1>Abolizione Ora Legale, l’Italia ha deciso per il no</h1>
      <address><time datetime="2019-11-18T14:53:26+00:00">18 Nov 2019, 14:53</time> by <a rel="author">Cinzia Zadro</a></address>
      <figure>
        <img src="https://www.viagginews.com/wp-content/uploads/2019/03/iStock-923255262-1-min.jpg"/>
      </figure>
      <p>
        <b>L’Europa ha chiesto il parere di ogni Stato sull’abolizione dell’ora legale: l’Italia dice no</b>
      </p>
      <p>L’Italia ha deciso e ha detto di <b>no all’abolizione dell’ora legale.</b> La spinosa questione dell’orario è sorta a Bruxelles un anno fa dopo che alcuni parlamentari del Nord Europa avevano sollevato il dibattito e promosso perfino un referendum in merito all’abolizione dell’ora legale. Ne è nata un’ampia discussione fra il fronte del no, quello del sì e quello del forse. L’Europa non ha preso una posizione, ha chiesto però ad ogni stato membro dell’Unione di esprimere la propria preferenza.</p>
      <p>La scelta è fra: ora legale tutto l’anno o ora solare tutto l’anno, insomma<b> eliminare il cambio</b> che secondo alcuni esperti è solo una fonte di stress e non dà nessun vantaggio. Invece<b> l’Italia vuole entrambi gli orari.</b> E’ stata così depositata al Parlamento Europeo la richiesta di mantenere lo stesso sistema orario che già abbiamo, ossia 6 mesi di ora solare e 6 mesi di ora legale.</p>
      <h3>Perché l’Italia vuole l’ora legale e solare</h3>
      <p>Sull’abolizione dell’ora legale l’Italia ha depositato a Bruxelles il documento con le motivazioni che hanno portato a dare esito negativo. Innanzitutto non ci sarebbero, secondo il nostro governo, delle valutazioni scientifiche così oggettive e inappellabili sul fatto che i <b>due cambi d’ora all’anno possano produrre effetti negativi sulla salute</b>. In secondo luogo l’ora legale fa, eccome, risparmiare soldi agli Italiani. Il documento di Terna, l’azienda gestore dei tralicci dell’elettricità, stima in 100 milioni il <b>risparmio grazie all’ora legale.</b> Per buona pace di chi, al contrario sostiene che si consuma lo stesso in estate per via dei condizionatori, ma a quanto pare non è così: quell’ora di luce incide e pure parecchio.<br/>Poi secondo il nostro documento lasciare le scelte ai singoli stati creerebbe solo confusione nel mercato interno. In realtà su questo punto la stessa Unione Europea è molto prudente e tendente a creare almeno due blocchi orari con l’Europa del Sud e del Nord.</p>
      <h3>La decisione finale dell’Europa sull’ora legale</h3>
      <p>Espressa la propria posizione ora si aspetta che la questione venga discussa in Parlamento. Certo è che l’Unione ha ora altre priorità. Il termine fissato è al 2012: ‘è ancora del tempo e ci potrebbero essere degli slittamenti.  C’è di certo che la battaglia è fra gli Stati del Nord che non vogliono l’ora legale e gli Stati del Sud che la vogliono. D’altronde al Nord Europa d’estate fa buio comunque più tardi mentre al Sud abbiamo vantaggi nel doppio orario. In ogni caso a marzo 2020 dovremmo spostare le lancette per l’<b>entrata in vigore dell’ora legale</b>. E chissà se sarà l’ultima volta che lo faremo.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/17/bagaglio-mano-regole-liquidi-aeroporto-roma-milano/"/>
        <a href="https://www.viagginews.com/2019/11/17/mercatini-natale-2019-lazise-date-orari/"/>
        <a href="https://www.viagginews.com/2019/11/15/candelara-mercatino-natale-illuminato-candele/"/>
      </related>
    </article>
  </body>
</html>