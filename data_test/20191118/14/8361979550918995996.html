<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/diamantbank-sud-viznav-zakonnim-rishennya-nbu-pro-neplatospromozhnist-diamantbanku-novini-ukrajini-50054210.html"/>
    <meta property="og:site_name" content="НВ"/>
    <meta property="article:published_time" content="2019-11-18T14:27:00+00:00"/>
    <meta property="og:title" content="Суд підтвердив рішення НБУ про неплатоспроможність Діамантбанку"/>
    <meta property="og:description" content="НБУ виграв апеляцію у власників істотної участі у Діамантбанку щодо визнання банку неплатоспроможним."/>
  </head>
  <body>
    <article>
      <h1>Суд підтвердив рішення НБУ про неплатоспроможність Діамантбанку</h1>
      <h2>НБУ виграв апеляцію у власників істотної участі у Діамантбанку щодо визнання банку неплатоспроможним.</h2>
      <address>
        <time datetime="2019-11-18T14:27:00+00:00">18 Nov 2019, 14:27</time>
      </address>
      <p>Шостий апеляційний адміністративний суд 13 листопада відмовив у задоволенні скарг власників істотної участі у <a href="https://nv.ua/tags/diamantbank.html">Діамантбанку</a> та залишив без змін рішення суду першої інстанції, яким було підтверджено законність рішення Національного банку про віднесення Діамантбанку до категорії неплатоспроможних, повідомили у НБУ.</p>
      <p>Рішення регулятора оскаржувало ТОВ ПФК Енергоінвест (позивач) та ТОВ Інтер-Вент, ТОВ Техно-Інвест, Ігор Керезь (треті особи на стороні позивача).</p>
      <p><a href="https://nv.ua/biz/publications/martynenko-na-poruki-a-diamantbank-na-likvidaciyu-1036019.html">Правління Нацбанку24 квітня 2017 року прийняло рішення про віднесення Діамантбанку до категорії неплатоспроможних</a>. Основною підставою для такого рішення був факт зменшення нормативів капіталу банку менше ніж до однієї третини від мінімального рівня, встановленого нормативно-правовими актами НБУ, а також той факт, що банком не виконано у відповідний строк план реструктуризації, яким було передбачено здійснення заходів для його докапіталізації.</p>
      <p>Власник істотної участі в Діамантбанку, компанія Енергоінвест, у вересні 2017 року звернулася з позовом до НБУ, у якому просило визнати протиправним та скасувати рішення про віднесення Діамантбанку до категорії неплатоспроможних.</p>
      <p>29 травня 2019 року Окружний адмінсуд Києва дійшов висновку, що НБУ законно прийняв рішення про виведення Діамантбанку з ринку. Не погодившись із рішенням суду першої інстанції, позивач та треті особи на стороні позивача оскаржили дане рішення в апеляційному порядку. Проте апеляційний суд відхилив їх вимоги.</p>
      <p>Раніше директор департаменту ліцензування НБУ Олександр Бевз розповів <a href="https://nv.ua/biz.html">НВ Бізнес</a>, які законодавчі зміни повинні <a href="https://nv.ua/ukr/biz/finance/na-kontroli-u-mvf-yaki-zmini-gotuyutsya-proti-poyavi-bankiv-zombi-v-ukrajini-50052868.html">запобігти поверненню ліквідованих банків на ринок</a>.</p>
    </article>
  </body>
</html>