<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/dunya/rusya-hindistan-s-400ler-icin-odeme-yapti-h697357.html"/>
    <meta property="og:site_name" content="61 SAAT"/>
    <meta property="article:published_time" content="2019-11-18T14:41:45+00:00"/>
    <meta property="og:title" content="Rusya: “Hindistan, S-400’ler için ödeme yaptı”"/>
    <meta property="og:description" content="Rusya Federasyonu tarafından yapılan açıklamada, Hindistan’ın S-400’ler için avans niteliğinde bir ödeme yaptığı belirtildi."/>
  </head>
  <body>
    <article>
      <h1>Rusya: “Hindistan, S-400’ler için ödeme yaptı”</h1>
      <h2>Rusya Federasyonu tarafından yapılan açıklamada, Hindistan’ın S-400’ler için avans niteliğinde bir ödeme yaptığı belirtildi.</h2>
      <address>
        <time datetime="2019-11-18T14:41:45+00:00">18 Nov 2019, 14:41</time>
      </address>
      <p>Rusya Federasyonu tarafından yapılan açıklamada, Hindistan’ın S-400’ler için avans niteliğinde bir ödeme yaptığı belirtildi.</p>
      <p>Rusya Federasyonu Devlet Savunma Sanayi Şirketi ROSTEK Başkanı Sergey Çemezov tarafından yapılan açıklamada, “Hindistan hükümetinden S-400’ler için avans niteliğinde bir ödeme aldık. Ödemenin ne kadar olduğuna dair bir şey söylemeyeceğim. Anlaştığımız tarihlerde teslimatı yapacağız” ifadelerinde bulundu.</p>
      <p>Rusya ve Hindistan arasında yapılan anlaşma gereği, teslimatın 2025 yılına kadar yapılması planlanıyor.</p>
      <p>Geçtiğimiz günlerde Hindistan Dışişleri Bakanı Subrahmanyam Jaishankar bir açıklama yapmış ve Amerika Birleşik Devletleri’nin Hindistan’a Rusya’dan askeri teknik alıp almayacağı konusunda bir şey söylemeye hakkının olmadığını açıklamıştı.</p>
      <p>Ekim 2018’de Rusya Federasyonu Devlet Başkanı Vladimir Putin ve Hindistan Başbakanı Narendra Modi, 5 milyar doları aşan S-400 anlaşması yapmıştı.</p>
      <p>(İHA)</p>
    </article>
  </body>
</html>