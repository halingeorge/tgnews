<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/18/kvantova-ubigro-v-ssha-rozrobyly-innovatsijnu-parnykovu-plivku/"/>
    <meta property="og:site_name" content="AgroDay"/>
    <meta property="article:published_time" content="2019-11-18T14:00:14+00:00"/>
    <meta property="og:title" content="Квантовий прорив: в США розробили інноваційну парникову плівку"/>
    <meta property="og:description" content="Американська компанія UbiQD провела успішні комерційні випробування своєї люмінесцентної парникової плівки UbiGro, яка збільшила врожайність томатів на 21% а канабісу – на 5-7%. Плівка UbiGro була нагороджена консалтинговою компанією Frost &amp; Sullivan як інноваційний продукт. «Встановлена над рослинами в теплиці, люмінесцентна плівка UbiGro поглинає недостатньо використані частини сонячного світла – головним чином ультрафіолетове, синє та зелене світло – і перетворює цю енергію в помаранчеве та червоне світло», – пояснили в компанії. У досліді в комерційній гідропонній теплиці плівка UbiGro підвищила врожайність томатів на 21%. На фермах канабісу в Каліфорнії та Орегоні плівки збільшили врожайну масу від 5% до 8% у дослідах, які включали понад 450 рослин. «Ми співпрацювали з експертами-виробниками на відповідних ринках. І перші дослідження повною мірою підтвердили перевагу продукту UbiGro», – зазначив доктор Метт Бергрен, головний продактменеджер UbiQD. За його словами, додаткова"/>
  </head>
  <body>
    <article>
      <h1>Квантовий прорив: в США розробили інноваційну парникову плівку</h1>
      <address>
        <time datetime="2019-11-18T14:00:14+00:00">18 Nov 2019, 14:00</time>
      </address>
      <p>Американська компанія UbiQD провела успішні комерційні випробування своєї люмінесцентної парникової плівки UbiGro, яка збільшила врожайність томатів на 21% а канабісу – на 5-7%.</p>
      <p>Плівка UbiGro була нагороджена консалтинговою компанією Frost &amp; Sullivan як інноваційний продукт.</p>
      <p>«Встановлена над рослинами в теплиці, люмінесцентна плівка UbiGro поглинає недостатньо використані частини сонячного світла – головним чином ультрафіолетове, синє та зелене світло – і перетворює цю енергію в помаранчеве та червоне світло», – пояснили в компанії.</p>
      <p>У досліді в комерційній гідропонній теплиці плівка UbiGro підвищила врожайність томатів на 21%. На фермах канабісу в Каліфорнії та Орегоні плівки збільшили врожайну масу від 5% до 8% у дослідах, які включали понад 450 рослин.</p>
      <p>«Ми співпрацювали з експертами-виробниками на відповідних ринках. І перші дослідження повною мірою підтвердили перевагу продукту UbiGro», – зазначив доктор Метт Бергрен, головний продактменеджер UbiQD. За його словами, додаткова вартість, у розмірі $3 на квадратний фут забезпечує окупність менше одного вегетаційного періоду.</p>
      <p>За останнім звітом Frost &amp; Sullivan, «квантові точки є ідеальними кандидатами для оптимізації спектру світла для систем росту рослин, оскільки їх можна легко налаштувати на будь-який колір, поглинаючи енергію та повторно випромінюючи світло іншого кольору, залежно за розміром частинки.</p>
      <p>Цей прогрес являє собою величезний прорив, порівняно з традиційними рішеннями освітлення, такими як світлодіодні світильники.</p>
      <p>Повідомляє <a href="https://agrotimes.ua/ovochi-sad/lyuminesczentna-plivka-zbilshyla-vrozhaj-tomativ-ta-kanabisu/">AgroTimes</a></p>
      <related>
        <h4>Статті по темі</h4>
        <a href="https://agroday.com.ua/2019/11/19/teplychna-faza-kanadska-kompaniya-buduye-vysokotehnologichnu-teplytsyu-na-63-ga/"/>
        <a href="https://agroday.com.ua/2019/11/08/vitry-b-yut-rekordy-u-ssha-vitroenergetychni-potuzhnosti-perevyshhyly-100-gvt/"/>
        <a href="https://agroday.com.ua/2019/11/08/banany-kosmonavty-na-lvivshhyni-fermery-vyroshhuyut-ekzotychni-frukty-za-kosmichnymy-tehnologiyamy/"/>
        <a href="https://agroday.com.ua/2019/11/07/kalifornijskyj-fermer-vyroshhuye-beznasinni-kavuny-na-vertykalnyh-oporah/"/>
        <a href="https://agroday.com.ua/2019/11/06/fabryka-sonyatsya-italijska-kompaniya-rozrobyla-innovatsijni-dvostoronni-sonyachni-paneli/"/>
        <a href="https://agroday.com.ua/2019/10/30/krugova-ekonomiya-frantsuzkyj-fermer-obigrivaye-teplytsi-energiyeyu-z-pobutovyh-vidhodiv/"/>
      </related>
    </article>
  </body>
</html>