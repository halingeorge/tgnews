<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/18/novyna/ekonomika/radu-vnesly-zakonoproekt-pro-kryptovalyutu"/>
    <meta property="og:site_name" content="Слово і Діло"/>
    <meta property="article:published_time" content="2019-11-18T14:11:23+00:00"/>
    <meta property="og:title" content="До Ради внесли законопроект про криптовалюту"/>
    <meta property="og:description" content="У парламенті зареєстрований проєкт закону Про внесення змін до Податкового кодексу України та інших законів України щодо оподаткування операцій з криптоактивами."/>
  </head>
  <body>
    <article>
      <h1>До Ради внесли законопроект про криптовалюту</h1>
      <address>
        <time datetime="2019-11-18T14:11:23+00:00">18 Nov 2019, 14:11</time>
      </address>
      <p>
        <b>У парламенті зареєстрований проєкт закону «Про внесення змін до Податкового кодексу України та інших законів України щодо оподаткування операцій з криптоактивами».</b>
      </p>
      <p>Про це повідомляє пресслужба Міністерства цифровий трансформації.</p>
      <p>Як зазначили у відомстві, законопроєкт розроблений блокчейн-спільнотою, Міжфракційним депутатським об’єднанням Верховної ради України Blockchain4Ukraine, Офісом ефективного регулювання BRDO та командою Міністерства цифрової трансформації.</p>
      <p>У документі є визначені терміни: «віртуальний актив», «криптоактив», «операція з криптоактивами», «розподілений реєстр», «токен» та «токен-актив»</p>
      <p>Також визначені особливості оподаткування:</p>
      <ul>
        <li>5 відсотків – ставка податку на доходи фізичних осіб для інвестиційного прибутку від продажу криптоактивів строком на 5 років;</li>
        <li>інвестиційний прибуток від операцій з криптоактивами розраховується як позитивна різниця між доходом, отриманим платником податку від продажу криптоактиву, та його вартістю, що визначається із суми документально підтверджених витрат на придбання такого криптоактиву та/або на створення такого криптоактиву;</li>
        <li>операції з продажу криптоактивів не є об'єктом оподаткування податком на додану вартість</li>
      </ul>
      <p>У відомстві впевнені, що ухвалення цього закону створить умови для початку функціонування ринку віртуальних активів відповідно до законодавства України з врахуванням балансу інтересів суб‘єктів, що здійснюють операції з віртуальними активами, та держави, яка отримає додаткові надходження податків від операцій з віртуальними активами.</p>
      <p>Раніше Департамент безпеки «Укрзалізниці» разом з правоохоронцями виявив на Львівській залізниці <a href="https://www.slovoidilo.ua/2019/11/15/novyna/finansy/lvivskij-zaliznyczi-majnyly-kryptovalyutu">майнінгову ферму криптовалюти, яка працювала на електроенергії компанії</a>.</p>
      <p>Нагадаємо, Facebook Inc <a href="https://www.slovoidilo.ua/2019/06/19/novyna/finansy/facebook-oholosyv-pro-zapusk-novoyi-kryptovalyuty">оголосила про свої плани щодо запуску нової глобальної криптовалюти під назвою Libra</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/15/novyna/finansy/lvivskij-zaliznyczi-majnyly-kryptovalyutu"/>
        <a href="https://www.slovoidilo.ua/2019/06/19/novyna/finansy/facebook-oholosyv-pro-zapusk-novoyi-kryptovalyuty"/>
        <a href="https://www.slovoidilo.ua/2018/07/20/novyna/ekonomika/ukrayini-zrobyly-krok-lehalizacziyi-kryptovalyuty"/>
        <a href="https://www.slovoidilo.ua/2018/11/15/novyna/svit/mvf-zaproponuvav-stvoryty-alternatyvu-kryptovalyutam"/>
      </related>
    </article>
  </body>
</html>