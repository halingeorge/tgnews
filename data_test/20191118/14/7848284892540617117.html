<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/tebas-superlega-l-inter-e-altri-club-in-riunione-a-zurigo-ma-la-lfp-non-sapeva-nulla-323386"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T14:26:18+00:00"/>
    <meta property="og:title" content="Tebas: &quot;Superlega, l'Inter e altri club in riunione a Zurigo. Ma la Lfp non sapeva nulla&quot;"/>
    <meta property="og:description" content="Javier Tebas torna a ribadire il suo no secco al progetto della Superlega. Dall'auditorium di Marbella, nel corso di un forum organizzato da Marca, il numero uno della Lfp ha fatto suonare un..."/>
  </head>
  <body>
    <article>
      <h1>Tebas: "Superlega, l'Inter e altri club in riunione a Zurigo. Ma la Lfp non sapeva nulla"</h1>
      <address><time datetime="2019-11-18T14:26:18+00:00">18 Nov 2019, 14:26</time> by <a rel="author">Christian Liotta</a></address>
      <p><b>Javier Tebas </b>torna a ribadire il suo no secco al progetto della Superlega. Dall'auditorium di Marbella, nel corso di un forum organizzato da Marca, il numero uno della Lfp ha fatto suonare un campanello d'allarme: "Bisogna tenere sempre alta la guardia perché l’altro ieri a Zurigo si sono riuniti alcuni club, <b>c’era Florentino Perez, c’era l’Inter, e a noi non hanno detto niente.</b> Le tv contribuiscono al 90% dei fatturati dei club spagnoli, la Super Champions farebbe crollare gli investimenti nei campionati locali provocando un disastro anche sociale: l’Eibar, in una città di 27.000 abitanti, versa 60 milioni di tasse all’anno nelle casse della regione, il calcio genera 1,2 miliardi per l’erario spagnolo", riporta la <i>Gazzetta dello Sport.</i> </p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>