<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/18/7232322/"/>
    <meta property="og:site_name" content="Українська правда"/>
    <meta property="article:published_time" content="2019-11-18T14:00:47+00:00"/>
    <meta property="og:title" content="Опитування: Путіну симпатизують 24% росіян, у захваті - 8%"/>
    <meta property="og:description" content="32% росіян ставляться до президента РФ Володимира Путіна позитивно"/>
  </head>
  <body>
    <article>
      <h1>Опитування: Путіну симпатизують 24% росіян, у захваті - 8%</h1>
      <address>
        <time datetime="2019-11-18T14:00:47+00:00">18 Nov 2019, 14:00</time>
      </address>
      <p>32% росіян ставляться до президента РФ Володимира Путіна позитивно</p>
      <p><b>Джерело:</b> <a href="https://www.levada.ru/2019/11/18/vladimir-putin-7/?fbclid=IwAR0eKxhLg1V-9-BCpjPfu6-UJ-OS0bKUPJqMvPEc4HGj08mVORNq_hC5HwU">опитування</a> "Левада-центру".</p>
      <p><b>Деталі:</b> Згідно з опитуванням, за станом на жовтень 2019 року 24% росіян відчувають симпатію до свого президента. Такий самий показник був у Путіна в жовтні 2011 року.</p>
      <figure>
        <img src="https://img.pravda.com/images/doc/a/e/aeac4c9-------------.jpg"/>
      </figure>
      <p>В цілому позитивно до Путіна відносяться 32% опитаних, з них 8% відчувають захоплення. Ще 30% росіян не бачать в своєму президентові нічого поганого.</p>
      <p>15% опитаних ставляться до Путіна нейтрально або байдуже.</p>
      <p>8% росіян не можуть сказати про нього нічого хорошого, а в антипатії відразі до Путіна зізналися 6%.</p>
      <figure>
        <img src="https://img.pravda.com/images/doc/0/6/06c8f0f----------.gif"/>
      </figure>
      <p>З 2017 року загалом позитивне (симпатія і захоплення) ставлення до Путіна знизилося на 10 процентних пунктів, а нейтрально-дистанційоване - зросло на 7% до 61%.</p>
      <p>Основа ставлення до Путіна - це не безумовна симпатія, а нейтральне індиферентне ставлення.</p>
      <p>В цілому всі авторитарні режими тримаються на такому відчуженому відношенні, пояснив директор "Левада-центру" Лев Гудков.</p>
      <p>При цьому схвалюють діяльність Путіна, станом на жовтень 2019 року, в цілому 70% - безумовно підтримують 26% і швидше підтримують 44%. Ці показники у Путіна були максимальними в 2014 році - 34% і 51%</p>
      <p>Не схвалюють роботу Путіна 28% опитаних. У минулому році таких було 32%, а в жовтні 2014 року - лише 13%. При цьому за рік до цього, в жовтні 2013 року, рівень несхвалення був максимальним за період з 2012 по 2019 року - 36%.</p>
      <figure>
        <img src="https://img.pravda.com/images/doc/1/6/1688b16-------------2.gif"/>
      </figure>
      <p>
        <i>Опитування проведене 24 - 30 жовтень 2019 року по репрезентативній всеросійській вибірці міського та сільського населення об'ємом 1616 осіб у віці від 18 років і старше в 137 населених пунктах.</i>
      </p>
      <p><b>Нагадуємо:</b> <a href="https://www.pravda.com.ua/news/2019/11/12/7231697/">Опитування</a> ВЦИОМ в листопаді показало, що найбільше громадяни Росії бояться соціальної несправедливості і зниження доходів, а менше за все вони бояться загострення міжнародних конфліктів за участі Росії.</p>
      <related>
        <a href="https://www.pravda.com.ua/news/2019/11/18/7232284/"/>
        <a href="https://www.pravda.com.ua/news/2019/11/17/7232215/"/>
        <a href="https://www.pravda.com.ua/podcasts/5dc0510f45f34/2019/11/17/7232201/"/>
      </related>
    </article>
  </body>
</html>