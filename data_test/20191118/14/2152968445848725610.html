<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/18/smeniha-shefa-na-tec-sofiia-georgiev-sam-podade-ostavka.430014"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T14:44:00+00:00"/>
    <meta property="og:title" content="Смениха шефа на ТЕЦ-София, Георгиев сам подаде оставка"/>
    <meta property="og:description" content="Надзорният съвет даде поста на Александър Александров | Dnes.bg"/>
  </head>
  <body>
    <article>
      <h1>Смениха шефа на ТЕЦ-София, Георгиев сам подаде оставка</h1>
      <h2>Надзорният съвет даде поста на Александър Александров</h2>
      <address><time datetime="2019-11-18T14:44:00+00:00">18 Nov 2019, 14:44</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Изпълнителният директор на ТЕЦ - София инж. Кремен Георгиев подаде оставка и на негово място Надзорният съвет на дружеството назначи  Александър Александров.<br/><br/>Решението на Георгиев да напусне поста е било предмет на предварително обсъждане и на по-ранен етап с Надзорния съвет, който своевременно е предприел действия за осигуряване нормалното функциониране на дружеството. <br/><br/>Оставката му е приета единодушно, съобщиха от пресцентъра на ТЕЦ- София. <br/> <br/>Новият шеф на дружеството Александър Александров е магистър "Топлоенергетика" от Технически университет - София, с няколко специализации в Германия, включително по Програма за обучение на висши мениджърски кадри (еквивалент на МВА) и повече от 20 годишен опит на ръководни позиции във водещи български и международни компании. <br/> </p>
    </article>
  </body>
</html>