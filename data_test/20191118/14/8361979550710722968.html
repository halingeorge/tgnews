<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/portnov-lobiyuye-povernennya-anatoliya-shariya-do-ukrajini-novini-ukrajini-50054221.html"/>
    <meta property="og:site_name" content="НВ"/>
    <meta property="article:published_time" content="2019-11-18T14:59:00+00:00"/>
    <meta property="og:title" content="Портнов лобіює повернення Шарія до України — джерело НВ"/>
    <meta property="og:description" content="Ексзаступник Адміністрації президента Андрій Портнов намагається забезпечити вільні умови для діяльності в Україні проросійського пропагандиста Анатолія Шарія, повідомляють джерела НВ."/>
  </head>
  <body>
    <article>
      <h1>Портнов лобіює повернення Шарія до України — джерело НВ</h1>
      <h2>Ексзаступник Адміністрації президента Андрій Портнов намагається забезпечити вільні умови для діяльності в Україні проросійського пропагандиста Анатолія Шарія, повідомляють джерела НВ.</h2>
      <address>
        <time datetime="2019-11-18T14:59:00+00:00">18 Nov 2019, 14:59</time>
      </address>
      <p>Нацполіція України веде розслідування щодо Шарія після інциденту, коли той в травні 2011 року в приміщенні ресторану McDonalds відкрив стрілянину. Справа була кваліфікована як «Хуліганство».</p>
      <p>За даними джерел, Портнов посприяв тому, щоб зараз Нацполіція перекваліфікувала справу в нанесення легких тілесних ушкоджень. Така стаття Кримінального кодексу дозволить Шарію повернутися в Україну і вести тут будь-яку діяльність.</p>
      <p>Однак, генпрокурор Руслан Рябошапка повернув провадженню щодо Шарія кваліфікацію «Хуліганство». Як зазначило джерело, через це Портнов почав публічну кампанію проти Рябошапки.</p>
      <p>17 листопада Шарій в ефірі телеканалу 112 заявив, що «Рябошапка потягне вниз всю соціологічну парадигму команди президента».</p>
      <p>«Портнов в результаті не зміг врятувати Шарія від кримінального переслідування», — підкреслює джерело.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/446/original/eec7e6e208709f8b9b11a0685aabc528.png?stamp=1&amp;q=85&amp;w=115"/>
      </figure>
      <p>Володимир Фесенко<br/>За Клюєва і Шарія. У що граються судді?</p>
      <p>Крім того, щодо Шарія є ще одне провадження. Стосується воно імітації замаху на себе в липні 2011 року за допомогою організації обстрілу власного автомобіля.</p>
      <p>За даними СБУ, пропагандист<a href="https://nv.ua/ukraine/politics/shariy-vyehal-iz-ukrainy-v-2012-godu-sbu-50030231.html"> не проживає на території України з 2012 року</a>. Через це, зокрема, ЦВК заборонило йому брати участь в <a href="https://nv.ua/specials/vybory-v-radu.html">виборах до Верховної Ради 21 липня.</a></p>
      <p>ГПУ повідомила, що Шарій мешкає у Нідерландах, а у Литві йому надано статус біженця.</p>
      <p>Шарій відомий своїми антиукраїнськими пропагандистськими матеріалами, а також підтримкою кремлівського режиму та проросійських терористів.</p>
    </article>
  </body>
</html>