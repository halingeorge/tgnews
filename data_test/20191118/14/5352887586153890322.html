<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/visuomene/zmones/skandalingas-skyrybas-isgyvenusi-v-pilibaityte-mia-dziaugiasi-naujais-jausmais-1750713/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-18T14:52:00+00:00"/>
    <meta property="og:title" content="Skandalingas skyrybas išgyvenusi V. Pilibaitytė-Mia džiaugiasi naujais jausmais"/>
    <meta property="og:description" content="Reklama"/>
  </head>
  <body>
    <article>
      <h1>Skandalingas skyrybas išgyvenusi V. Pilibaitytė-Mia džiaugiasi naujais jausmais</h1>
      <address><time datetime="2019-11-18T14:52:00+00:00">18 Nov 2019, 14:52</time> by <a rel="author">alfa</a></address>
      <p>Reklama</p>
      <p>
        <b>Dainininkės Vilijos Pilibaitytės-Mios gyvenime malonūs pokyčiai. Praėjus metams po skandalingų skyrybų su Nerijumi Antanavičiumi atlikėja laimę atrado kito vyro glėbyje.</b>
      </p>
      <p>Naujais jausmais Mia pasidžiaugė socialiniuose tinkluose. Sekmadienio vakarą moteris feisbuko paskyroje pasikeitė santykių statusą, taip savo gerbėjams atskleisdama, kad jos širdis jau užimta.</p>
      <p>Kol kas žinoma tik tiek, kad naujasis dainininkės mylimasis yra Mantas.</p>
      <p>N. Antanavičius ir Mia skirtingais keliais oficialiai pasuko 2018 m. po trejų metų santuokos.</p>
      <p>Kalbėdama apie santykius su Nerijumi, Mia yra prisipažinusi, kad tuomet išgyveno depresiją, kuri net neleido pakilti iš lovos ir koncertuoti. Mios vyras gyveno su teismo apribotomis teisėmis ir nešiojo apykoję ir buvo teisiamas dėl ne vieno sunkaus finansinio nusikaltimo, sukčiavimo ir smurto.</p>
      <p>Atlikėja neslėpė, kad Nerijus neprotingai išleido jos dešimt metų kauptas santaupas ir po nesėkmingai įkurto restorano Druskininkuose paliko jai mokėti skolas ir sugadino reputaciją.</p>
      <p>Reklama</p>
      <p>„Aš norėjau perkąsti ranką jam, aš taip pykau, jūs neįsivaizduojate. Ir ant savęs kaip pykau, idiote tu, galvojau, šitiek metų pragyvenai, taip protingai dėliojaisi finansus ir dabar šitaip pasielgti kvailai, tai reikia išvis smegenų neturėti. Tikrai labai pykau“, – per itin atvirą interviu yra prisipažinusi Mia.</p>
      <figure>
        <img src="https://www.ve.lt/uploads/img/0022_logotipai_po_str/alfa50_3.png"/>
      </figure>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/ivairybes/po-koju-traumu-atsigavusi-mia-ruosiasi-koncertams-visi-sake-kad-as-slubuosiu-1741991/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/nuomones/nuomones/agne-ir-arturas-zuokai-originaliausios-skyrybos-1729354/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/muzika/mia-as-esu-daugiau-negu-mano-vyro-zygdarbiai/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/atsaukiamas-ramuno-rudoko-ir-mios-pasirodymas-kelte-nida/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/vilijai-pilibaityte-mia-neteko-teises-vairuoti-15-menesiu-999168/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/tv/tv/zaidime-taipne-dainininke-mia-pasirodys-su-avantiura-vardu-tomas/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/tv/tv/mia-sukrete-vizitas-pas-seima-gyvenancia-be-patogumu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/dainininke-mia-girta-vairavo-bmw/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>