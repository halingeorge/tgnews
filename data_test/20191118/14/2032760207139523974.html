<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89925"/>
    <meta property="og:site_name" content="Denník politika"/>
    <meta property="article:published_time" content="2019-11-18T14:36:02+00:00"/>
    <meta property="og:title" content="Video: Časti Rakúska sužujú záplavy a sneženie, zosuvy bahna zasiahli niekoľko domov"/>
    <meta property="og:description" content="18.11.2019 (Webnoviny.sk) – Niektoré časti Rakúska v pondelok ohrozujú sneh, lavíny a záplavy v dôsledku rozvodnených riek. Zosuv bahna v obci Bad Gastein južne od Salzburgu zničil dva domy a zranil dve ženy. Jednu z nich hasiči vytiahli krátko po zosuve a druhú o niekoľko hodín neskôr. Obidve previezli do nemocnice."/>
  </head>
  <body>
    <article>
      <h1>Video: Časti Rakúska sužujú záplavy a sneženie, zosuvy bahna zasiahli niekoľko domov</h1>
      <address><time datetime="2019-11-18T14:36:02+00:00">18 Nov 2019, 14:36</time> by <a rel="author">Webnoviny</a></address>
      <p>18.11.2019 (Webnoviny.sk) – Niektoré časti Rakúska v pondelok ohrozujú sneh, lavíny a záplavy v dôsledku rozvodnených riek. Zosuv bahna v obci Bad Gastein južne od Salzburgu zničil dva domy a zranil dve ženy. Jednu z nich hasiči vytiahli krátko po zosuve a druhú o niekoľko hodín neskôr. Obidve previezli do nemocnice.</p>
      <p>V obci Bad Kleinkirchheim takisto zosuv bahna zasiahol dom, v ktorom hasiči s cvičenými psami začali hľadať 80-ročného obyvateľa domu. V oblasti Gurktal 70 hasičov evakuovalo obyvateľov 15 budov, ktorých ohrozovala rieka Gurk.</p>
      <p>Úrady prerušili aj železničnú dopravu. Približne 1700 domácností bolo niekoľko hodín bez elektriny. V iných oblastiach na juhu Rakúska zostalo bez prúdu niekoľko obcí pre silné sneženie. Zatvorili tam aj školy a do okolitých hôr vyslali helikoptéry, ktorých úlohou bolo upozorniť na možné lavíny.</p>
      <p>Viac k témam: <a href="https://www.webnoviny.sk/tag/lavina/"><u>lavína</u></a>, <a href="https://www.webnoviny.sk/tag/sneh/"><u>sneh</u></a>, <a href="https://www.webnoviny.sk/tag/zaplavy/"><u>záplavy</u></a>, <a href="https://www.webnoviny.sk/tag/zosuv-pody/"><u>zosuv pôdy</u></a><br/>Zdroj: Webnoviny.sk – <a href="https://www.webnoviny.sk/video-casti-rakuska-suzuju-zaplavy-a-snezenie-zosuvy-bahna-zasiahli-niekolko-domov/"><u>Video: Časti Rakúska sužujú záplavy a sneženie, zosuvy bahna zasiahli niekoľko domov</u></a> © SITA Všetky práva vyhradené.</p>
    </article>
  </body>
</html>