<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/18/653823/"/>
    <meta property="og:site_name" content="Економічна правда"/>
    <meta property="article:published_time" content="2019-11-18T14:08:00+00:00"/>
    <meta property="og:title" content="Компанія Коломойського оскаржує зняття арешту з акцій &quot;Сбербанку&quot;"/>
    <meta property="og:description" content="Компанія ТОВ “Санаторій ”Енергетик“, пов’язана з Ігорем Коломойським та його партнерами подала апеляційну скаргу на рішення Госпсуду Києва, який задовольнив позов Сбербанку РФ про зняття арешту з акцій його української ”дочки“."/>
  </head>
  <body>
    <article>
      <h1>Компанія Коломойського оскаржує зняття арешту з акцій "Сбербанку"</h1>
      <address>
        <time datetime="2019-11-18T14:08:00+00:00">18 Nov 2019, 14:08</time>
      </address>
      <p>Компанія ТОВ "Санаторій "Енергетик", пов'язана з Ігорем Коломойським та його партнерами подала апеляційну скаргу на рішення Госпсуду Києва, який задовольнив позов Сбербанку РФ про зняття арешту з акцій його української "дочки".</p>
      <p>Про це повідомляє <a href="http://finbalance.com.ua/news/kolomoyskiy-oskarzhu-znyattya-areshtu-z-aktsiy-sberbanku">Finbalan</a>ce з посиланням на дані судового реєстру.</p>
      <p>Зазначається, що 12 листопада Північний апеляційний госпсуд відкрив апеляційне провадження за апеляційною скаргою ТОВ "Санаторій "Енергетик".</p>
      <p>У вересні Апеляційний суд Києва на вимогу низки компаній (у т.ч. ТОВ "Санаторій "Енергетик"), пов'язаних з Ігорем Коломойським та його партнерами, наклав арешт на акції та нерухоме і рухоме майно українських "дочок" російських держбанків - Сбербанку, Промінвестбанку, ВТБ Банку.</p>
      <p>Рішення було прийнято на підставі рішення Арбітражного суду Гааги, який задовольнив позов "приватівців" про стягнення з Росії близько 160 млн доларів за захоплені активи під час анексії Криму.</p>
      <p>
        <b>Нагадаємо:</b>
      </p>
      <p>10 жовтня Госпсуд Києва задовольнив позов Сбербанку Росії та зобов'язав "Райффайзен Банк Аваль" як депозитарну установу <a href="https://www.epravda.com.ua/news/2019/10/17/652658/">зняти арешт</a> і заборони щдо акцій української "дочки" Сбербанку.</p>
      <p>8 листопада заступник голови НБУ Катерина Рожкова повідомила, що потенційні інвестори не зверталися в Нацбанк з заявками про намір купити Сбербанк після зняття арешту з акцій.</p>
    </article>
  </body>
</html>