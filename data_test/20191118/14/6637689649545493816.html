<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-vogneborci-likviduvaly-zagoryannya-roztashovanyh-pid-odnym-dahom-garazha-litnoyi-kuhni"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-18T14:48:00+00:00"/>
    <meta property="og:title" content="На Сумщині вогнеборці ліквідували загоряння розташованих під одним дахом гаража, літньої кухні, лазні та дровника"/>
    <meta property="og:description" content="17 листопада об 11:21 до Служби порятунку «101» надійшло повідомлення про пожежу в с. Вільшана, Недригайлівського району. На гасіння, подолавши відстань у 13 км, з райцентру прибув черговий караул 16-ї державної пожежно-рятувальної частини."/>
  </head>
  <body>
    <article>
      <h1>На Сумщині вогнеборці ліквідували загоряння розташованих під одним дахом гаража, літньої кухні, лазні та дровника</h1>
      <address>
        <time datetime="2019-11-18T14:48:00+00:00">18 Nov 2019, 14:48</time>
      </address>
      <p>17 листопада об 11:21 до Служби порятунку «101» надійшло повідомлення про пожежу в с. Вільшана, Недригайлівського району. На гасіння, подолавши відстань у 13 км, з райцентру прибув черговий караул 16-ї державної пожежно-рятувальної частини.</p>
      <p>Як було встановлено, вогонь спалахнув у гаражі, де знаходився легковик та охопив розташовані з ним під одним дахом літню кухню з лазнею та дровник. Існувала загроза перекидання полум'я на житловий будинок та 2 господарчі споруди, що знаходились неподалік. Також ускладнювало ситуацію те, що для забезпечення безперебійної подачі води на гасіння автоцистерну необхідно було дозаправляти від водонапірної башти, що знаходилась на відстані близько 1,5 км від місця пожежі.</p>
      <p>Було прийняте рішення залучити резервний караул частини. Об 11:49 спільними зусиллями вогнеборцям вдалось відвернути небезпеку від будинку, 2 сараїв та зупинити подальше поширення вогню. А о 13:23, використавши близько 30 т води, пожежу приборкали.</p>
      <p>Всього на гасіння було залучено 11 чоловік особового складу та 2 одиниці техніки Державної служби України з надзвичайних ситуацій, повідомляє Управління ДСНС України у Сумській області.</p>
    </article>
  </body>
</html>