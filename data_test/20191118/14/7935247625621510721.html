<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/inegolde-yuzde-40-tasarruflu-beton-asfalt-donemi-215469h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T14:10:27+00:00"/>
    <meta property="og:title" content="İnegöl'de yüzde 40 tasarruflu beton asfalt dönemi"/>
    <meta property="og:description" content="İnegöl Belediyesi'nin ilk defa Mesudiye-Alanyurt arasındaki bağlantı yolunda uyguladığı beton asfalt, Süleymaniye Mahallesi'nde OSB'de de uygulanmaya başladı."/>
  </head>
  <body>
    <article>
      <h1>İnegöl'de yüzde 40 tasarruflu beton asfalt dönemi</h1>
      <h2>İnegöl Belediyesi'nin ilk defa Mesudiye-Alanyurt arasındaki bağlantı yolunda uyguladığı beton asfalt, Süleymaniye Mahallesi'nde OSB'de de uygulanmaya başladı.</h2>
      <address>
        <time datetime="2019-11-18T14:10:27+00:00">18 Nov 2019, 14:10</time>
      </address>
      <p>Daha kullanışlı ve maliyetli düşük olan ‘‘beton asfalt'' yapımını bölgede ilk kez uygulayan İnegöl Belediyesi, uygulama alanını genişletme kararı aldı. Geçtiğimiz Ekim ayında Mesudiye ile Alanyurt arasındaki bağlantı yolunda ilk kez uygulanan beton yol, başarılı sonuç alınması üzerine artık farklı bölgelerde de uygulanacak. Beton asfalt çalışmasının yapıldığı ikinci yer İnegöl Organize Sanayi Bölgesi oldu. Süleymaniye Mahallesi Donji Vakuf Sokak'ta beton yol uygulaması tamamlanırken, İnegöl Belediye Başkanvekili Ahmet Kara dün beraberindeki Başkan Yardımcısı Fevzi Dülger ve AK Partili yöneticilerle birlikte çalışmayı yerinde inceledi.</p>
      <p>
        <b>YÜZDE 40 TASARRUFLU...</b>
      </p>
      <p>Kara, şöyle konuştu: ‘‘Bilindiği gibi beton yol uygulaması Avrupa'da oto yollar haricinde köy, kasaba ve şehir içi yollarda yüzde 60 oranında uygulanıyor. Dolayısıyla biz de bunu şehrimizde uygulayabilir miyiz düşüncesiyle bazı çalışmalar yapmıştık. Tamamen yerli sermaye olan, yerli üretimlerle gerçekleşen beton yol uygulaması, daha önce Bursa bölgesinde hiç denenmemişti. Diğer asfalta göre yüzde 40 tasarruflu. 750 ton beton serildi. Çalışmanın belediyemize maliyeti ise 150 bin TL. Çalışmanın bölge sakinlerimiz başta olmak üzere tüm ilçe halkımıza hayırlı olmasını temenni ediyorum.''<br/>Beton yol uygulaması, Donji Vakuf Sokağın devamında Gençler Sokak ile sürecek.</p>
    </article>
  </body>
</html>