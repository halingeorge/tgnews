<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/skoki-narciarskie,408/stefan-horngacher-o-pracy-w-polsce-i-przyszlosci-reprezentacji-niemiec-puchar-swiata,986320.html"/>
    <meta property="og:site_name" content="TVN24"/>
    <meta property="article:published_time" content="2019-11-18T14:39:00+00:00"/>
    <meta property="og:title" content="Horngacher o presji związanej z pracą z Niemcami. &quot;W Polsce jest jeszcze gorzej&quot;"/>
    <meta property="og:description" content="Stefan Horngacher udzielił wywiadu niemieckiemu portalowi sportschau.de przed startem nowego sezonu. Były trener polskich skoczków odnosi się w nim do pracy w Polsce i przyszłości kadry pod wodzą j..."/>
  </head>
  <body>
    <article>
      <h1>Horngacher o presji związanej z pracą z Niemcami. "W Polsce jest jeszcze gorzej"</h1>
      <address>
        <time datetime="2019-11-18T14:39:00+00:00">18 Nov 2019, 14:39</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/5ea7ca63-51ae-4703-a722-1e4f7234b75d.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ff7d0f525b3be596a51fb919492c099c/e54e629e-7b77-4f8e-a6a5-1eba38863cbe-480p.mp4" autoplay="" loop=""/>
          <figcaption>Małysz: Doleżal będzie rozliczany z pracy podobnie jak...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/0a851501-37da-47d0-8c65-e82b2fe21ec2-480p.mp4"/>
          <figcaption>Małysz i Doleżal uratowali trening skoczkom</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/b57223d3-fa0b-419d-8d21-9d757ae225ad-480p.mp4" autoplay="" loop=""/>
          <figcaption>Michal Doleżal ocenił występ Polaków w Zakopanem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c44799b04a1c72e3c8593a53e8000c78/d268bd03-9d86-4b61-982b-6a764c4e5f3c-480p.mp4"/>
          <figcaption>Życiówka Doleżala z Zakopanego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c44799b04a1c72e3c8593a53e8000c78/4b824417-a04d-43ca-aba8-98bdfbb27e3b-480p.mp4"/>
          <figcaption>Tak 20 lat temu skakał Michal Dolezal</figcaption>
        </figure>
        <figcaption>Doleżal został następcą Horngachera Foto: Newspix | Video: Eurosport</figcaption>
      </slideshow>
      <h3>Stefan Horngacher udzielił wywiadu niemieckiemu portalowi sportschau.de przed startem nowego sezonu. Były trener polskich skoczków odnosi się w nim do pracy w Polsce i przyszłości kadry pod wodzą jego następcy Michala Doleżala. Cały sezon Pucharu Świata na antenach Eurosportu i w Eurosport Playerze.</h3>
      <related>
        <a href="https://eurosport.tvn24.pl/skoki-narciarskie,408/trener-skoczkow-odkryl-karty-dwoch-debiutantow-na-inauguracje-sezonu-w-wisle,984756.html"/>
      </related>
      <p>W poprzednim sezonie Horngacher prowadził jeszcze reprezentację Polski. Nasi skoczkowie przez lata osiągnęli pod jego wodzą wiele sukcesów indywidualnych, jak i drużynowych.</p>
      <p>W najbliższy weekend przyjdzie mu po raz pierwszy poprowadzić niemieckich skoczków w zawodach Pucharu Świata. Na początku będą rywalizować w miejscu, które Austriak zna doskonale - w Wiśle.</p>
      <h3>Szybkie negocjacje</h3>
      <p>W rozmowie ze Sportschau Horngacher wyraził zadowolenie z powodu pracy bliżej rodzinnego domu. - Rodzina ogromnie się cieszy, że znowu jestem w Niemczech - twierdzi trener.</p>
      <p>Austriak przyznaje, że wstrzymywał się z rozmowami z niemieckim związkiem do zakończenia Mistrzostw Świata w Seefeld w marcu 2019 roku. - Po ich zakończeniu negocjacje przebiegły relatywnie szybko - zdradził.</p>
      <h3>Na efekty trzeba poczekać</h3>
      <p>Zapytany, czy obawia się o to, że ciężko będzie powtórzyć osiągnięcia z ubiegłych lat podczas pracy z niemiecką kadrą, Horngacher przyznał, że triumfy z reprezentacją Polski to już dla niego przeszłość. Teraz czeka go nowe wyzwanie.</p>
      <related>
        <a href="https://eurosport.tvn24.pl/skoki-narciarskie,408/malysz-i-dolezal-odsniezali-skocznie-kiedy-trzeba-dzialamy-niekonwencjonalnie,984718.html"/>
      </related>
      <p>- Nie możemy zakładać, że efekty przyjdą równie szybko, co z Polską, ale naszym celem długofalowym jest, by cała drużyna odnosiła sukcesy. Na pewno był to dla mnie wspaniały czas, postaram się przekuć doświadczenie z  trzech lat pracy z polską kadrą na obecny sezon - podkreślił.</p>
      <p>Przyznał, że spodziewa się tego, iż oczekiwania będą spore. Do tego jest jednak przyzwyczajony.</p>
      <p>- Czy presja w reprezentacji Niemiec jest większa niż w Polsce? - zapytano szkoleniowca.  - Pod tym względem w Polsce jest jeszcze gorzej - stwierdził.</p>
      <h3>Doleżał myśli podobnie</h3>
      <p>Austriacki trener przewiduje, że pomimo zmiany szkoleniowca Biało-Czerwoni dalej będą przewodzić stawce w Pucharze Świata. - Mają znakomitych skoczków, nadal są świetnie zorganizowani, a Doleżal myśli podobnie jak ja - zakończył Horngacher.</p>
      <p>Cały sezon Pucharu Świata w Eurosporcie. W najbliższą sobotę oraz niedzielę zawody drużynowe i indywidualne z Wisły - transmisje w Eurosporcie 1 i Eurosport Playerze.</p>
      <p>Autor: ms, po/TG / Źródło: eurosport.pl, sportschau.de</p>
    </article>
  </body>
</html>