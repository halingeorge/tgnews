<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/anm-a-anuntat-cand-vor-fi-primele-ninsori-se-anunta-iarna-grea-cu-zapada-din-abundenta-20095326"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T14:23:30+00:00"/>
    <meta property="og:title" content="ANM a anunţat când vor fi primele ninsori. Se anunţă iarnă grea, cu zăpadă din abundenţă"/>
    <meta property="og:description" content="Chiar dacă şi în luna noiembrie am avut parte de temperaturi ridicate, neobişnuite pentru această perioadă, meteorologii au anunţat când vor avea loc"/>
  </head>
  <body>
    <article>
      <h1>ANM a anunţat când vor fi primele ninsori. Se anunţă iarnă grea, cu zăpadă din abundenţă</h1>
      <address><time datetime="2019-11-18T14:23:30+00:00">18 Nov 2019, 14:23</time> by <a rel="author">Loredana T.</a></address>
      <p>Chiar dacă şi în luna noiembrie am avut parte de temperaturi ridicate, neobişnuite pentru această perioadă, meteorologii au anunţat când vor avea loc primele ninsori din acest an. Conform declarațiilor făcute de Florinela Georgescu, director executiv al ANM, vom avea lapoviță și ninsoare la sfârșitul lunii noiembrie.Se anunţă chiar o iarnă grea, cu ger, viscol puternic şi zăpadă din abundenţă.</p>
      <p><b>„<i>Serviciile meteorologice care furnizează estimări pe durată lungă arată posibilitatea ca pentru cele trei luni de iarnă – decembrie, ianuarie, februarie – regimul mediu al temperaturilor în zona noastră a Europei să fie mai ridicat decât media, iar regimul precipitaţiilor să fie apropiat de norme sau uşor deficitar. Altfel spus, să avem o vreme, în media a trei luni, mai caldă decât normal şi cu precipitaţii în limitele normale sau uşor deficitare</i>„</b>, a declarat Florinela Georgescu, director executiv al Administraţiei Naţionale de Meteorologie (ANM), în cadrul conferinţei Focus Energetic.</p>
      <p><b>„<i>Suntem atenţi la acest semnal, la această interpretare privind posibilele evoluţii ale vortexului polar în perioada următoare, pentru că, chiar dacă, repet, în medie, estimările arată că temperaturile pentru următoarele trei luni s-ar putea situa peste normalul climatologic, nu putem exclude episoadele mai scurte cu fenomene severe, adică ger, viscol, căderi masive de zăpadă. Iar prognozele privind astfel de fenomene nu pot fi realizate cu mai mult de o săptămână – zece zile în avans</i>„</b>, a adăugat Georgescu.</p>
      <p>Luna noiembrie nu trece pur şi simplu, la sfârşitul lunii vor fi ninsori, căderi de brumă şi îngheţ la sol. <b>„<i>În nopţile senine, frigul este adesea pătrunzător, iar bruma şi îngheţul la sol sunt fenomene des întâlnite. Masele de aer umed şi cele reci continentale ce se deplasează dinspre Câmpia Rusă se întâlnesc adesea deasupra ţării noastre astfel că vremea se menţine închisă şi umedă zile de-a rândul. În aceste condiţii şi valorile termice marchează o scădere considerabilă faţă de luna octombrie</i></b>”, precizează specialiştii ANM.</p>
    </article>
  </body>
</html>