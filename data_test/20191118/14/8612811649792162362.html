<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/sangrur/news/bhagwant-mann-raised-jagmell-murder-case-in-lok-sabha-262525"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-18T14:05:47+00:00"/>
    <meta property="og:title" content="भगवंत मान ने लोकसभा में उठाया जगमेल हत्या मामला, कहा- पंजाब इस वक्त लावारिस, मामले पर केंद्र ले संज्ञान"/>
    <meta property="og:description" content="पंजाब के संगरूर से आप सांसद भगवंत मान ने लोकसभा में संगरूर जिला के चंगालीवाला गांव से एक दलित युवक की बेरहमी से हत्या कर देने का मामला उठाया है। आप सांसद भगवंत मान ने लोकसभा में कहा है कि मैं संसद में बताना चाहता हूं कि उनके सांसदीय क्षेत्र में दलित युवक की किस तरह बेरहमी से हत्या कर दी गई। आप सांसद ने कहा कि कैसे हत्यारों ने पलास से उनके मास को नोचा और बेरहमी से उसके उपर तेजाब फैका, जब उसने पानी मांगा तो उसे पेशाब पिलाया गया। ऐसी क्रूर घटना पंजाब में घटी है। लोग सड़कों पर उतर आए हैं। उनका परिवार पीजीआई में बैठा है। परिवार मांग रहा है कि उन्हें 50 लाख रुपए का मुआवजा और एक सरकारी नौकरी दी जाए। भगवंत मान ने संसद में बताया कि परिवार पोस्टमार्टम कराने को तैयार नहीं है क्योकि पंजाब में इस पर कोई फैसला लेने वाला नहीं है।"/>
  </head>
  <body>
    <article>
      <h1>भगवंत मान ने लोकसभा में उठाया जगमेल हत्या मामला, कहा- पंजाब इस वक्त लावारिस, मामले पर केंद्र ले संज्ञान</h1>
      <address><time datetime="2019-11-18T14:05:47+00:00">18 Nov 2019, 14:05</time> by <a rel="author">Shivani</a></address>
      <p>पंजाब के संगरूर से आप सांसद भगवंत मान ने लोकसभा में संगरूर जिला के चंगालीवाला गांव से एक दलित युवक की बेरहमी से हत्या कर देने का मामला उठाया है। आप सांसद भगवंत मान ने लोकसभा में कहा है कि मैं संसद में बताना चाहता हूं कि उनके सांसदीय क्षेत्र में दलित युवक की किस तरह बेरहमी से हत्या कर दी गई। आप सांसद ने कहा कि कैसे हत्यारों ने पलास से उनके मास को नोचा और बेरहमी से उसके उपर तेजाब फैका, जब उसने पानी मांगा तो उसे पेशाब पिलाया गया। ऐसी क्रूर घटना पंजाब में घटी है। लोग सड़कों पर उतर आए हैं। उनका परिवार पीजीआई में बैठा है। परिवार मांग रहा है कि उन्हें 50 लाख रुपए का मुआवजा और एक सरकारी नौकरी दी जाए। भगवंत मान ने संसद में बताया कि परिवार पोस्टमार्टम कराने को तैयार नहीं है क्योकि पंजाब में इस पर कोई फैसला लेने वाला नहीं है।</p>
      <p>आप सांसद भगवंत मान ने ये भी कहा कि मुख्यमंत्री साहब तो अपनी छुट्टीयां मनाने गए हैं। मैने कल चीफ सैकेटरी साहब को दो बार फोन किया, लेकिन उन्होंने कहा कि मैं अभी कोई फैसला नहीं ले सकता क्योंकि मुख्यमंत्री साहब बाहर गए हैं। मैं आग्रह करता हूं कि गृहमंत्री साहब जल्द ही मामले में इंटरफेयर करे। वो गरीब परिवार है, उनकी मदद के लिए अभी कोई नहीं है। ऐसा बहुत कम देखा गया है कि पंजाब को लावारिस छोड़कर हमारी सरकार यूरोप घूमने गई है। मैं गृह मंत्री साहब से आग्रह करता हूं कि आप पंजाब सरकार को आदेश दें कि उस गरीब परिवार को 50 लाख रुपए और एक सरकारी नौकरी दी जाए। साथ ही दोषियों को ऐसी सजा मिले कि आगे से ऐसी कोई घटना न घटित हो। भगवात मान ने सांसद में कहा कि मैं आपके माध्यम से केंद्र सरकार के विनती करता हूं कि आप इस मामले में संज्ञान लें, क्योंकि पंजाब सरकार को छुट्टियों पर गई हुई है। पंजाब इस वक्त लावारिस है।  </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Bhagwant Mann raised Jagmell murder case in Lok Sabha</p>
    </article>
  </body>
</html>