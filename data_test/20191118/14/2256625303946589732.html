<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158771_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-18T14:18:00+00:00"/>
    <meta property="og:title" content="Дерменджиев: Младите надигат глава, но отговорността е голяма"/>
    <meta property="og:description" content="&quot;Един лидер трябва да бъде добър футболист, но и личност извън терена&quot;"/>
  </head>
  <body>
    <article>
      <h1>Дерменджиев: Младите надигат глава, но отговорността е голяма</h1>
      <address>
        <time datetime="2019-11-18T14:18:00+00:00">18 Nov 2019, 14:18</time>
      </address>
      <p>Ден след победата с 1:0 над Чехия, селекционерът на националния отбор Георги Дерменджиев даде интервю за GONG.BG. Той засегна темата с отказването на капитана на "трикольорите" Ивелин Попов. Опитният специалист обяви какъв трябва да бъде новият лидер на отбора.<br/><br/>"Когато човек е в една такава емоционалност, на момента взима някакво решение. Има доста време до март месец, може да се случи и друго", сподели Дерменджиев.<br/><br/>"Един лидер трябва да бъде добър футболист, но и личност извън терена. Има играчи, които имат авторитет в отбора, ще обмислим, кой ще бъде капитан. Младите момчета надигат глава, което е хубаво, но трябва да знаят, че отговорността е много голяма, не е само на приказки. Конкретно не съм мислил за новия капитан, ще бъде решен този казус, защото е много важен."<br/><br/>"Капитанът трябва да бъде обединител, не само в играта трябва да бъде класа, но и извън терена е нужно да има добър контакт с играчите и треньора", добави бившият треньор на Лудогорец и Левски.</p>
    </article>
  </body>
</html>