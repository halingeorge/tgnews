<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/rusija-varna-trite-zadarzhani-koraba-na-ukrajna.html"/>
    <meta property="og:site_name" content="bTV Новините"/>
    <meta property="article:published_time" content="2019-11-18T14:05:00+00:00"/>
    <meta property="og:title" content="Русия върна на Украйна трите задържани кораба"/>
    <meta property="og:description" content="Измина една година от преднамерената провокация на Киев"/>
  </head>
  <body>
    <article>
      <h1>Русия върна на Украйна трите задържани кораба</h1>
      <h2>Измина една година от преднамерената провокация на Киев</h2>
      <address><time datetime="2019-11-18T14:05:00+00:00">18 Nov 2019, 14:05</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/18/rusia_1574099206-1.mp4"/>
      </figure>
      <p>Русия предаде на Украйна трите плавателни съда, задържани миналата година в Керченския проток. Информацията е на руското външно министерство.</p>
      <p>През ноември 2018 г. украинските военноморски сили нарушават границата на Руската федерация, пише БТА. Като резултат руските правоохранителни органи задържаха двата блиндирани катера „Бердянск” и „Никопол” и влекача „Яни Капу”.</p>
      <p>Руската страна възнамерява и занапред решително да пресича всякакви провокации по своите граници, включително с цел гарантиране на сигурността на корабоплаването.</p>
      <p>Решителните мерки са в съответствие с руското законодателство, двустранните договори и другите приложими норми на международното право, изтъква в изявление министерството.</p>
      <p>Киев прие действията като добронамерен жест от руска страна преди четиристранната среща в Париж другия месец, която цели да сложи край на конфликта в Източна Украйна.</p>
      <p>Очаква се Русия и Германия да предложат на Украйна да даде специален статут на сепаратистката област Донбас.</p>
      <p>Отношенията между Киев и Москва се влошиха след анексирането на Крим от Русия през 2014 година, вследствие на което Западът наложи санкции на руската страна.</p>
    </article>
  </body>
</html>