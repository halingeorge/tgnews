<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/nasa-uzun-sure-uzayda-kalan-astronotlarin-kan-dolasimi-duruyor-veya-tersine-donuyor"/>
    <meta property="og:site_name" content="euronews"/>
    <meta property="article:published_time" content="2019-11-18T18:40:47+00:00"/>
    <meta property="og:title" content="Uzun süre uzayda kalanların kan dolaşımı tersine dönebiliyor"/>
    <meta property="og:description" content="Amerikan Havacılık ve Uzay Dairesi (NASA) uzaya uzun süreli göreve giden astronotların sağlığını tehlikeye atan bir durum tespit etti. Araştırmaya göre uzun süreli görevde kalan astronotların kan dolaşımı durabiliyor ve hatta tersine dönebiliyor."/>
  </head>
  <body>
    <article>
      <h1>Uzun süre uzayda kalanların kan dolaşımı tersine dönebiliyor</h1>
      <address><time datetime="2019-11-18T18:40:47+00:00">18 Nov 2019, 18:40</time> by <a rel="author">Euronews </a></address>
      <p>Amerikan Havacılık ve Uzay Dairesi (NASA) uzaya uzun süreli göreve giden astronotların sağlığını tehlikeye atan bir durum tespit etti. Araştırmaya göre uzun süreli görevde kalan astronotların kan akışı durabiliyor ve hatta tersine dönebiliyor. Bu hiç beklenilmeyen buluş uzay ve Mars’a gerçekleşecek uzun süreli yolculukları etkileyebilir.</p>
      <p>NASA’nın raporuna göre uzay uçuşları astronotların üst gövdesinde kan dolaşımını durdurabilir ve hatta tersine döndürebilir. NASA uzun yıllardan beri uzay yolculuğunun insan vücudu üzerinde sert bir etkisi olduğunu biliyordu. Yörüngede uzun zamanlı görevler astronotların kaslarında sağlık sorunlarına yol açma riski bulunurken bunlar arasında kemiklerin daha kırılgan hale gelmesi de yer alıyor.</p>
      <p>NASA yeni araştırmalarında ise astronotların sağlığıyla ilgili bugüne kadar bilinmeyen bir risk ortaya çıktı. Uzayda zaman geçirmek astronotun kan dolaşımını etkileyebilir. Bu etki ise oldukça güçlü. Kan dolaşımı durabilir veya tersine dönebilir. JAMA dergisinde yayımlanan makaleye göre biliminsanları Uluslararası Uzay İstasyonu’nda ortalama 6 ay kalan 11 sağlıklı astronot üzerinde bir araştırma gerçekleştirdi. Bu astronotlarından 7’sinde görevlerinin 50. gününden sonra sol iç kısımda yer alan şahdamarında kan dolaşımının durduğu veya tersine döndüğü görüldü. Bir astronotun şahdamarında ise kan pıhtılaşması tespit edildi.</p>
      <ul>
        <li>
          <b>
            <a href="https://tr.euronews.com/2019/10/13/avrupa-uzay-ajans-marsta-milyarlarca-yil-once-kurumus-bir-nehir-vadisinin-fotograflarini">Avrupa Uzay Ajansı Mars'ta milyarlarca yıl önce kurumuş bir nehir vadisinin fotoğraflarını yayınladı</a>
          </b>
        </li>
      </ul>
      <p>Bazı uzmanlara göre tespit edilen bu yeni durum uzun süreli uzay görevleri için bir ölüm çanı değil. Makalenin baş yazarı NASA araştırmacısı Michael Stenger, “Bu beklenmedik bir bulgu. Kan dolaşımının durmasını veya tersine dönmesini beklemiyorduk. Bu çok olağandışı bir durum.” diye konuştu.</p>
      <p>Bu çalışmaya katılmayan ancak NASA’nın önceki araştırmalarına yer alan Dr. Andrew Feinberg “Bu ciddi bir sorun potansiyeli taşıyor.” dedi.</p>
      <p>Bu bulgunun uzay ve Mars yolcuklarını nasıl etkileyeceği merakla bekleniyor.</p>
      <ul>
        <li>
          <b>
            <a href="https://tr.euronews.com/2016/12/12/mars-gorevine-ozel-astronot-kiyafeti">Mars görevine özel astronot kıyafeti</a>
          </b>
        </li>
        <li>
          <b>
            <a href="https://tr.euronews.com/2019/10/25/uzay-gunlukleri-astronot-parmitano-uzay-tasiti-disindaki-ilk-gorevine-basladi">Uzay Günlükleri: Astronot Parmitano uzay taşıtı dışındaki ilk görevine başladı</a>
          </b>
        </li>
      </ul>
    </article>
  </body>
</html>