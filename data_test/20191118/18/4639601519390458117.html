<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/politics/xristos-tarantilis-exoume-tin-ethniki-ypoxreosi-na-energopoiisoume-ton-thesmo-tis-psifou-ton-ellinon-tou-eksoterikou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T18:40:35+00:00"/>
    <meta property="og:title" content="Χρήστος Ταραντίλης: Έχουμε την εθνική υποχρέωση να ενεργοποιήσουμε τον θεσμό της ψήφου των Ελλήνων του εξωτερικού"/>
    <meta property="og:description" content="«Έχουμε την εθνική υποχρέωση να ενεργοποιήσουμε τον θεσμό της ψήφου των Ελλήνων του εξωτερικού, όχι απλώς για συμβολικούς λόγους, αλλά γιατί το προστάζει το ίδιο το Σύνταγμα», ανέφερε κατά τη συζήτηση για την Αναθεώρηση του Συντάγματος, ο βουλευτής της ΝΔ Χρήστος Ταραντίλης"/>
  </head>
  <body>
    <article>
      <h1>Χρήστος Ταραντίλης: Έχουμε την εθνική υποχρέωση να ενεργοποιήσουμε τον θεσμό της ψήφου των Ελλήνων του εξωτερικού</h1>
      <h2>«Έχουμε την εθνική υποχρέωση να ενεργοποιήσουμε τον θεσμό της ψήφου των Ελλήνων του εξωτερικού, όχι απλώς για συμβολικούς λόγους, αλλά γιατί το προστάζει το ίδιο το Σύνταγμα», ανέφερε κατά τη συζήτηση για την Αναθεώρηση του Συντάγματος, ο βουλευτής της ΝΔ Χρήστος Ταραντίλης</h2>
      <address><time datetime="2019-11-18T18:40:35+00:00">18 Nov 2019, 18:40</time> by <a rel="author">ΤοΒΗΜΑ Team</a></address>
      <p>«Έχουμε την εθνική υποχρέωση να ενεργοποιήσουμε τον θεσμό της ψήφου των Ελλήνων του εξωτερικού, όχι απλώς για συμβολικούς λόγους, αλλά γιατί το προστάζει το ίδιο το Σύνταγμα», ανέφερε κατά τη συζήτηση για την Αναθεώρηση του Συντάγματος, ο βουλευτής της ΝΔ Χρήστος Ταραντίλης. Ο βουλευτής συνέδεσε την ανάγκη ενεργοποίησης θεσμού της ψήφου των Ελλήνων του εξωτερικού με το πρώτο άρθρο του Συντάγματος.</p>
      <p>«Αναφέρομαι στην καταστατική και μη αναθεωρητέα διάταξη του άρθρου 1 παρ. 3, η οποία αφορά την ίδια τη μορφή του Πολιτεύματος και ορίζει ότι όλες οι εξουσίες του Πολιτεύματος υπάρχουν υπέρ του Λαού αλλά και του Έθνους, δηλαδή του ευρύτερου Ελληνισμού», είπε ο Χρήστος Ταραντίλης και επικαλέστηκε και τη διάταξη του άρθρου 51 παρ. 2 του Συντάγματος, η οποία ορίζει ότι οι βουλευτές αντιπροσωπεύουν το έθνος, «άρα και τους Έλληνες του εξωτερικού, άρα και δια μέσω βουλευτών εξωτερικού».</p>
      <p>
        <a href="https://www.in.gr/2019/11/18/economy/oikonomikes-eidiseis/eurobank-poulise-180-epaggelmatika-akinita/">Η Eurobank πούλησε 180 επαγγελματικά ακίνητα</a>
      </p>
      <p>«Πλέον τούτου όμως, τον θεσμό της ψήφου των Ελλήνων του Εξωτερικού τον επιβάλλει η ίδια η Ιστορία. Είναι πρωταρχικής και θεμελιώδους σημασίας να κρατήσουμε ενωμένο τον Ελληνισμό και να τον καταστήσουμε κοινωνό, υπεύθυνο και ενεργό ενώπιον των γεωπολιτικών προκλήσεων που αντιμετωπίζουμε», είπε ο βουλευτής της ΝΔ και πρόσθεσε: «Η Ελλάδα ήταν πάντα και θα παραμείνει κάτι πολύ μεγαλύτερο από το άθροισμα της ιστορίας και των ανθρώπων μιας μόνο περιοχής».</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>