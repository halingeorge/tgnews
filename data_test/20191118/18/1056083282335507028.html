<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717866/%D8%AA%D8%A7%DA%A9%DB%8C%D8%AF-%D9%BE%D8%A7%D8%AF%D8%B4%D8%A7%D9%87-%D8%A7%D8%B1%D8%AF%D9%86-%D8%A8%D8%B1-%D8%B1%D8%A7%D9%87%DA%A9%D8%A7%D8%B1-%D8%B3%DB%8C%D8%A7%D8%B3%DB%8C-%D8%AF%D8%B1-%D8%B3%D9%88%D8%B1%DB%8C%D9%87"/>
    <meta property="og:site_name" content="ایسنا"/>
    <meta property="article:published_time" content="2019-11-18T18:36:23+00:00"/>
    <meta property="og:title" content="تاکید پادشاه اردن بر راهکار سیاسی در سوریه"/>
    <meta property="og:description" content="پادشاه اردن بر ضرورت دستیابی به راهکار سیاسی برای بحران سوریه که بازگشت امن آوارگان را تضمین کند، تاکید کرد."/>
  </head>
  <body>
    <article>
      <h1>تاکید پادشاه اردن بر راهکار سیاسی در سوریه</h1>
      <address><time datetime="2019-11-18T18:36:23+00:00">18 Nov 2019, 18:36</time> by <a rel="author">پریسا فیضی</a></address>
      <p>پادشاه اردن بر ضرورت دستیابی به راهکار سیاسی برای بحران سوریه که بازگشت امن آوارگان را تضمین کند، تاکید کرد.</p>
      <p>به گزارش ایسنا، خبرگزاری بترا اردن گزارش داد که عبدالله دوم، پادشاه اردن امروز (دوشنبه) طی دیدارش با جاستین ترودو، نخست وزیر کانادا در اتاوا اعلام کرد که راهکار سیاسی در سوریه باید تمامیت ارضی و وحدت ملت این کشور را حفظ کرده و ضامن بازگشت داوطلبانه و امن اوارگان باشد.</p>
      <p>در این دیدار میان پادشاه اردن و نخست وزیر کانادا، مسئله فلسطین نیز مورد بررسی قرار گرفت و پادشاه اردن بر صلح عادلانه، همیشگی و فراگیر بر اساس راهکار تشکیل دو کشور که تشکیل کشور مستقل فلسطین در مرزهای چهارم ژوئن ۱۹۶۷ به پایتختی قدس شرقی را تضمین کند، تاکید کرد.</p>
      <p>در این مذاکرات همچنین بحران‌های خاورمیانه و تلاش‌ها برای دستیابی به راه حل‌های سیاسی برای بحران‌ها که امنیت و ثبات را به ملت‌ها بازگرداند و نیز تلاش‌های منطقه‌ای و بین‌المللی در راستای جنگ علیه تروریسم مورد بررسی قرار گرفت.</p>
      <p>این دو مقام در خصوص روابط "شراکت استراتژیک" میان دو کشور و راه‌های تحکیم این همکاری در زمینه اقتصادی، تجاری و سرمایه‌گذاری نیز گفتگو کردند.</p>
      <p>انتهای پیام</p>
    </article>
  </body>
</html>