<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/tramp-mozhe-dati-svidchennya-u-kongresi-u-spravi-pro-sviy-impichment-330067_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T18:44:00+00:00"/>
    <meta property="og:title" content="Трамп може дати свідчення у Конгресі у справі про свій імпічмент"/>
    <meta property="og:description" content="Раніше цього вимагали спікерка Палати представників і лідер демократичної меншості в Сенаті."/>
  </head>
  <body>
    <article>
      <h1>Трамп може дати свідчення у Конгресі у справі про свій імпічмент</h1>
      <h2>Раніше цього вимагали спікерка Палати представників і лідер демократичної меншості в Сенаті.</h2>
      <address>
        <time datetime="2019-11-18T18:44:00+00:00">18 Nov 2019, 18:44</time>
      </address>
      <p>У понеділок, 18 листопада<a href="https://dt.ua/POLITICS/perevazhna-bilshist-amerikanciv-vvazhayut-tisk-na-ukrayinu-pomilkoyu-trampa-opituvannya-330034_.html"><b>, президент Сполучених Штатів Дональд Трамп</b></a>, вперше публічно заявив, що готовий дати свідчення в ході розслідування імпічменту щодо його відносин з Україною, повідомляє <a href="https://www.reuters.com/article/us-usa-trump-impeachment/trump-says-he-might-be-willing-to-testify-in-impeachment-inquiry-idUSKBN1XS1LI?il=0">Reuters</a>.</p>
      <p>У свою чергу, глава Білого дому зазначив, що він не виключає можливості надання свідчень перед Конгресом, "хоча і не зробив нічого поганого" Він також додав, що не хоче надавати легітимності неправомочним процесу проти нього.</p>
      <p>Демократи, які очолюють процес імпічменту в Палаті представників США, офіційно не назвали Трампа свідком у розслідуванні того, чи використовував він зовнішню політику, щоб спробувати переконати Україну розслідувати внутрішньополітичного опонента Джо Байдена.</p>
      <p>Раніше спікер палати представників Ненсі Пелосі запропонувала, щоб президент особисто відповів на висунуті звинувачення.</p>
      <p>18 листопада, лідер демократичної меншості в Сенаті - верхньої палати Конгресу США - <a href="https://dt.ua/WORLD/lider-menshosti-senatu-zaklikav-trampa-dati-svidchennya-pid-prisyagoyu-u-spravi-schodo-impichmentu-330055_.html"><b>Чак Шумер закликав Трампа дати свідчення у справі про імпічмент глави Білого дому</b></a>, який почала Палата представників - нижній палаті американського парламенту.</p>
      <p>Процедура імпічменту почалася на тлі звинувачень на адресу Трампа про тиск на Володимира Зеленського з метою провести розслідування проти політичного опонента американського лідера. Сам він стверджує, що лише закликав Київ боротися з корупцією.</p>
      <p>24 вересня, <a href="https://zn.ua/WORLD/v-ssha-planiruyut-impichment-trampa-ko-dnyu-blagodareniya-smi-332884_.html"><b>спікер Палати Представників Ненсі Пелосі</b></a><b> </b>повідомила про початок процедури імпічменту.</p>
      <p>31 жовтня <a href="https://dt.ua/WORLD/u-ssha-zatverdili-proceduru-impichmentu-trampa-328028_.html"><b>Палата Представників проголосувала за процедуру імпічменту</b></a>, визначивши порядок публічних слухань, допиту свідків, права й обов'язки учасників процесу.</p>
      <p>13 листопада, в нижній палаті Конгресу США почалися публічні слухання у справі про імпічмент. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>Докладніше читайте в статті Олександра Хари <a href="https://dt.ua/international/impichment-mayzhe-oficiyno-328209_.html"><b>"Імпічмент. Майже офіційно"</b></a> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>