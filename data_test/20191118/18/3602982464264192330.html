<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/bosch-wil-racisten-levenslang-stadion/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T18:10:23+00:00"/>
    <meta property="og:title" content="Den Bosch wil racisten levenslang uit het stadion hebben"/>
    <meta property="og:description" content="FC Den Bosch heeft wat imagoschade in te halen nadat ze eerst zeiden dat de racistische verwensingen ‘kraaiengeluiden’ waren. Jan-Hein Schouten, de voorzitter daar, zegt een dag na de kansloze gebeurtenis dan ook dat hij de hooligans niet meer in het stadion wil hebben. Ofwel: een levenslang stadionverbod. Den Bosch is bezig met het vaststellen…"/>
  </head>
  <body>
    <article>
      <h1>Den Bosch wil racisten levenslang uit het stadion hebben</h1>
      <address>
        <time datetime="2019-11-18T18:10:23+00:00">18 Nov 2019, 18:10</time>
      </address>
      <p>
        <b>FC Den Bosch heeft wat imagoschade in te halen nadat ze eerst zeiden dat de racistische verwensingen 'kraaiengeluiden' waren. Jan-Hein Schouten, de voorzitter daar, zegt een dag na de kansloze gebeurtenis dan ook dat hij de hooligans niet meer in het stadion wil hebben.</b>
      </p>
      <p>Ofwel: een levenslang stadionverbod. Den Bosch is bezig met het vaststellen van de identiteit van de mafkezen. "We kwamen er al vrij snel achter dat er een stevige inschattingsfout is gemaakt", gaf Schouten toe. "Na gesprekken met suppoosten, spelers en mensen die dichterbij stonden kwam er een heel ander beeld naar voren."<br/><br/><b>Statement maken<br/></b>Den Bosch is dus in de tegenaanval. "We willen een heel duidelijk en structureel statement maken tegen racisme. We gaan op zoek naar de betrokken mensen, dat betekent dat ze het stadion wat ons betreft nooit meer inkomen", zegt Schouten tegen <i>NU</i><i>sport</i>. "We maken gebruik van audio en videobeelden, ook van <i>Fox Sports</i>."</p>
    </article>
  </body>
</html>