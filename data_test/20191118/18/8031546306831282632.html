<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109086-Cacarov-se-sreshtna-sas-savetnika-na-Beliya-dom-po-vaprosite-za-zashtita-na-intelektualnata-sobstvenost"/>
    <meta property="og:site_name" content="Канал 3"/>
    <meta property="article:published_time" content="2019-11-18T18:24:00+00:00"/>
    <meta property="og:title" content="Цацаров се срещна със съветника на Белия дом по въпросите за защита на интелектуалната собственост"/>
    <meta property="og:description" content="На срещата присъстваха ръководителят на Отдел &quot;Специализиран&quot; във ВКП Румяна Арнаудова и прокурор Илона Кръстенякова"/>
  </head>
  <body>
    <article>
      <h1>Цацаров се срещна със съветника на Белия дом по въпросите за защита на интелектуалната собственост</h1>
      <h2>На срещата присъстваха ръководителят на Отдел "Специализиран" във ВКП Румяна Арнаудова и прокурор Илона Кръстенякова</h2>
      <address>
        <time datetime="2019-11-18T18:24:00+00:00">18 Nov 2019, 18:24</time>
      </address>
      <p><b>На 18 ноември 2019 г. главният прокурор Сотир Цацаров се срещна с делегация, водена от координатора на Белия дом по въпросите на интелектуалната собственост Вишал Амин. На срещата присъстваха ръководителят на Отдел "Специализиран" във ВКП Румяна Арнаудова и прокурор Илона Кръстенякова.<br/></b> </p>
      <p>Разследвания на дела за правата на творците – притежатели на интелектуална собственост, както и защита на техния труд, са от основно значение в работата на звеното за защита на Интелектуалната собственост към Белия дом, каза г-н Вишал Амин.</p>
      <p> </p>
      <p>Главният прокурор Сотир Цацаров посочи, че у нас през изминалата година делът на разследванията за защита на интелектуална собственост се е увеличил два пъти (от 79 дела през миналата година на 147 броя дела през настоящата година), като е нараснал и броят на ефективните осъдителни присъди за подобен род престъпления.</p>
      <p> </p>
      <p>Прокурорите от ВКП заявиха, че Указанията на главния прокурор, изготвени през 2018 г. и допълнени през тази година, са съкратили сроковете за разследване на престъпления против интелектуалната собственост.</p>
      <p> <br/> </p>
      <p>Ползвана е експертизата на МВР - ГДБОП, Министерство на културата, НАП и прокуратурата за защита на правата на търговски марки, патентни права и авторски права.</p>
      <p> <br/> </p>
      <related>
        <h4>Още по темата</h4>
        <a href="http://kanal3.bg/news/bulgaria/zakonired/108725-Magdalinchev%253A-Sotir-Cacarov-bi-bil-dobra-kandidatura-za-antikorupcionnata-komisiya"/>
        <a href="http://kanal3.bg/news/bulgaria/zakonired/98392-Sotir-Cacarov-nagradi-prokuror-ot-Rayonna-prokuratura-%E2%80%93-Burgas"/>
      </related>
    </article>
  </body>
</html>