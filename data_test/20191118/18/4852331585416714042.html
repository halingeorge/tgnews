<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/18/realme-xt-realme-5-arrivano-italia/"/>
    <meta property="og:site_name" content="Webnews"/>
    <meta property="article:published_time" content="2019-11-18T18:10:00+00:00"/>
    <meta property="og:title" content="Realme XT e Realme 5 arrivano in Italia"/>
    <meta property="og:description" content="Realme XT e Realme 5 sono i nuovi smartphone di fascia media con quattro fotocamere posteriori che gli utenti italiani potranno acquistare dal 20 novembre."/>
  </head>
  <body>
    <article>
      <h1>Realme XT e Realme 5 arrivano in Italia</h1>
      <h2>Realme XT e Realme 5 sono i nuovi smartphone di fascia media con quattro fotocamere posteriori che gli utenti italiani potranno acquistare dal 20 novembre.</h2>
      <address><time datetime="2019-11-18T18:10:00+00:00">18 Nov 2019, 18:10</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>Il produttore cinese espande la sua presenza in <b>Italia</b> con altri due interessanti smartphone. Si tratta dei <b>Realme XT</b> e <b>Realme 5</b>, entrambi con quattro fotocamere posteriori e uno schermo con notch a goccia. Da circa un mese è possibile acquistare i Realme X2, X2 Pro e <a href="https://www.webnews.it/recensioni/realme-5-pro/">5 Pro</a>. <a href="https://www.webnews.it/recensioni/produttore/realme/">Realme</a>, inizialmente sussidiaria di Oppo, è diventato un brand indipendente della multinazionale BBK Electronics.</p>
      <h3>Realme XT</h3>
      <p>Il <b>Realme XT</b> ha una cover in vetro 3D e uno schermo Super AMOLED da <b>6,4 pollici</b>, protetto dal Gorilla Glass 5, con risoluzione full HD+ (2340×1080 pixel). Lo screen-to-body ratio del 91,9% è stato ottenuto riducendo lo spessore delle cornici e adottando un notch a goccia che ospita la fotocamera frontale da 16 megapixel. La dotazione hardware comprende inoltre il processore octa core Snapdragon 712, <b>4/8 GB di RAM</b> e 64/128 GB di storage, espandibili con schede microSD fino a 256 GB.</p>
      <p>Per la quattro fotocamere posteriori sono stati scelti sensori da <b>64, 8, 2 e 2 megapixel</b> (standard, ultra grandangolare, ritratto e macro). La connettività è garantita dai moduli WiFi 802.11ac, Bluetooth 5.0, GPS, Galileo e LTE (dual SIM). Sono inoltre presenti il lettore di impronte digitali in-display, il <b>jack audio</b> da 3,5 millimetri e la porta USB Type-C. La batteria da 4.000 mAh supporta la ricarica rapida VOOC Flash Charge 3.0 da 20 Watt. Il sistema operativo è <b>Android 9 Pie</b> con interfaccia Color OS 6.</p>
      <slideshow>
        <figure>
          <img src="https://www.webnews.it/app/uploads/2019/11/realme-xt-1.jpg"/>
        </figure>
        <figure>
          <img src="https://www.webnews.it/app/uploads/2019/11/realme-xt-2.jpg"/>
        </figure>
      </slideshow>
      <p>Due i colori disponibili al lancio: Pearl White e Pearl Blue. Il Realme XT sarà in vendita in esclusiva su <b>eBay</b> dal 20 novembre. I prezzi sono <b>259,00 euro</b> (<a href="https://www.ebay.it/itm/223744801051">4GB+64GB</a>) e <b>279,00 euro</b> (<a href="https://www.ebay.it/itm/223744795476">8GB+128GB</a>).</p>
      <h3>Realme 5</h3>
      <p>Il <b>Realme 5</b> possiede un design simile, ma specifiche leggermente inferiori. Lo schermo da <b>6,5 pollici</b> ha una risoluzione HD+ (1600×720 pixel) e un notch a goccia che ospita la fotocamera frontale da 13 megapixel. La dotazione hardware comprende inoltre il processore octa core Snapdragon 665, 3/4 GB di RAM, 32/64/128 GB di storage, slot microSD, fotocamere posteriori da 12, 8, 2 e 2 megapixel (standard, grandangolare, ritratto e macro).</p>
      <figure>
        <img src="https://www.webnews.it/app/uploads/2019/11/realme-5.jpg"/>
      </figure>
      <p>La connettività è garantita dai moduli WiFi 802.11ac, Bluetooth 5.0, GPS, Galileo e LTE (dual SIM). Sono inoltre presenti il lettore di impronte digitali sul retro, il <b>jack audio</b> da 3,5 millimetri e la porta micro USB. La batteria da 5.000 mAh supporta la ricarica rapida da 10 Watt. Il sistema operativo è <b>Android 9 Pie</b> con interfaccia Color OS 6. Disponibilità e prezzi saranno comunicati il 21 novembre.</p>
      <p>Se vuoi aggiornamenti su <i>Realme XT e Realme 5 arrivano in Italia</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>