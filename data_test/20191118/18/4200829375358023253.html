<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galatasaray/2019/11/18/galatasarayda-luyindama-sakatlandi"/>
    <meta property="og:site_name" content="FotoMaç"/>
    <meta property="article:published_time" content="2019-11-18T18:35:17+00:00"/>
    <meta property="og:title" content="Galatasaray'da Luyindama sakatlandı"/>
    <meta property="og:description" content="Tam anlamıyla sakatlık kabusu yaşayan Galatasaray'a bir şok haber de Christian Luyindama'dan geldi. 25 yaşındaki oyuncu, Demokratik Kongo'nun Gambiya ile oynadığı maçın 65. dakikasında sakatlanarak oyundan çıktı. Muslera ve Babel gibi milli takımdan sakat olarak dönecek tecrübeli stoperin durumu İstanbul'da yapılacak kontrollerden sonra netleşecek."/>
  </head>
  <body>
    <article>
      <h1><u><a href="https://www.fotomac.com.tr/haberleri/galatasaray?id=7ee000f1-c426-40df-a1b1-da9cd165c102">Galatasaray</a></u>'da Luyindama sakatlandı</h1>
      <h2>Tam anlamıyla sakatlık kabusu yaşayan <u><a href="https://www.fotomac.com.tr/haberleri/galatasaray?id=7ee000f1-c426-40df-a1b1-da9cd165c102">Galatasaray</a></u>'a bir şok haber de Christian Luyindama'dan geldi. 25 yaşındaki oyuncu, Demokratik Kongo'nun Gambiya ile oynadığı maçın 65. dakikasında sakatlanarak oyundan çıktı. Muslera ve Babel gibi milli takımdan sakat olarak dönecek tecrübeli stoperin durumu İstanbul'da yapılacak kontrollerden sonra netleşecek.</h2>
      <address>
        <time datetime="2019-11-18T18:35:17+00:00">18 Nov 2019, 18:35</time>
      </address>
      <p><u><a href="https://www.fotomac.com.tr/haberleri/galatasaray?id=7ee000f1-c426-40df-a1b1-da9cd165c102">Galatasaray</a></u>'da sakatlık kabusu sürüyor. <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12. haftasında <u><a href="https://www.fotomac.com.tr/haberleri/medipol-basaksehir?id=b36488f3-fb07-4392-9cc7-2894df244015">Medipol Başakşehir</a></u>'i konuk edecek Galatasaray'da, bir sakatlık şoku daha yaşanıyor.</p>
      <p>Falcao ve Andone'nin ardından Babel ile Muslera'nın sakatlanmasıyla sarsılan sarı-kırmızılılarda sakatlık kervanına Luyindama da katıldı.</p>
      <p>Galatasaray'ın Demokratik Kongolu stoperi Christian Luyindama, ülkesinin Gambiya ile oynadığı karşılaşmanın 65. dakikasında sakatlanarak oyunu terk etti.</p>
      <p>
        <b>SAKATLIK RAPORU</b>
      </p>
      <p><b>Ryan Babel: </b>Sakatlandığı açıklandı; net durumu bugün belli olacak.</p>
      <p><b>Fernando Muslera: </b>Sakatlandığı açıklandı; net durumu bugün belli olacak.</p>
      <p><b>Emre Akbaba: </b>Kaval kemiği kırıldı. Güçlendirme çalışmaları yapıyor. İkinci yarıda takıma katılması planlanıyor.</p>
      <p><b>Radamel Falcao: </b>Aşil tendonunda zorlanmaya bağlı şikayetleri var. Madrid'de tedavisine devam edilecek. Dönüşü belirsiz.</p>
      <p><b>Florin Andone: </b>Sağ diz iç yan bağlarında yırtık var. İlk yarıyı kapattı. Tedavisi devam ediyor.</p>
      <p><b>Belhanda:</b> Sol topuğunda ağrı olduğu gerekçesiyle idmanlara çıkmıyor.</p>
      <p><b>Şener: </b>Sağ arka adalesinde ileri derece zorlanma var.</p>
      <p><b>Luyindama: </b>Milli takımda sakatlandı ve oyundan çıktı. MR'ı çekilecek.</p>
      <figure>
        <a href="https://www.fotomac.com.tr/webtv/videoizle/babel-ve-muslera-basaksehir-macinda-oynayacak-mi-iste-cevabi">
          <img src="https://iaftm.tmgrup.com.tr/aa8e17/644/381/30/0/1233/712?u=https://iftm.tmgrup.com.tr/2019/11/18/babel-ve-muslera-basaksehir-macinda-oynayacak-mi-iste-cevabi-1574092172519.jpeg"/>
        </a>
        <figcaption>Babel ve Muslera Başakşehir maçında oynayacak mı? İşte cevabı</figcaption>
      </figure>
    </article>
  </body>
</html>