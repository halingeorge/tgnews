<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/proyekt-povidomlennya-pro-pidozru-poroshenku-ye-sproboyu-revanshu-parubiy/"/>
    <meta property="og:site_name" content="Прямий"/>
    <meta property="article:published_time" content="2019-11-18T18:43:00+00:00"/>
    <meta property="og:title" content="Проєкт повідомлення про підозру Порошенку є спробою реваншу - Парубій"/>
    <meta property="og:description" content="Політичне переслідування п’ятого президента України – це демонстрація слабкості і розгубленості нової влади. Звинувачення – абсурдні, а дії їхні – смішні,"/>
  </head>
  <body>
    <article>
      <h1>Проєкт повідомлення про підозру Порошенку є спробою реваншу - Парубій</h1>
      <address>
        <time datetime="2019-11-18T18:43:00+00:00">18 Nov 2019, 18:43</time>
      </address>
      <p>
        <b>Політичне переслідування п’ятого президента України – це демонстрація слабкості і розгубленості нової влади. Звинувачення – абсурдні, а дії їхні – смішні,</b>
      </p>
      <p>Про це на сторінці у <a href="https://www.facebook.com/andriy.parubiy/posts/2702233759842790">Facebook</a> зауважив народний депутат з фракції "Європейська Солідарність" <b>Андрій Парубій.</b></p>
      <p>"Державне бюро розслідувань України направило у Генеральну прокуратуру проект повідомлення про підозру п’ятому президенту України Петрові Порошенку.</p>
      <p>Абсурдність звинувачень прочитується у кожному слові повідомлення ДБР, зокрема: "щодо можливого неправомірного впливу на проведення конкурсу з добору кандидатів для призначення членів Вищої ради правосуддя у березні-травні 2019 року", – підкреслив політик.</p>
      <p>Народний депутат наголосив, що інакше як політичним переслідуванням та спробою реваншу і залякування всіх тих, хто опонує теперішньому режиму, це не назвеш.</p>
      <p>"Але всім завзятим слугам слуг порекомендую: не метушіться! Марно стараєтесь, бо як би ви не намагалися виглядати страшними, виглядаєте смішними", – написав Парубій.</p>
      <p>Нагадаємо, Петро Порошенко під час брифінгу заявив, що <a href="https://prm.ua/kuryam-na-smih-petro-poroshenko-prokomentuvav-pidozru-dbr/">метою так званої "підозри" п’ятому президенту України Петру Порошенку, яку ДБР нібито направило у Генпрокуратуру, є зупинити політичну боротьбу за європейське і євроатлантичне майбутнє України.</a></p>
      <p>
        <a href="https://prm.ua/advokat-poroshenka-vidreaguvav-na-tak-zvanu-pidozru-konvulsii-trubi-pered-vidstavkoyu/">ПРЕССЛУЖБА ПОРОШЕНКА ВІДРЕАГУВАЛА НА ТАК ЗВАНУ "ПІДОЗРУ": КОНВУЛЬСІЇ ТРУБИ ПЕРЕД ВІДСТАВКОЮ</a>
      </p>
      <p>Ветеран АТО, народний депутат VIII скликання <a href="https://prm.ua/peresliduvannya-poroshenka-tse-peredsmertna-agoniya-kerivnitstva-dbr-lapin/">Ігор Лапін назвав справу проти Петра Порошенка передсмертною агонією керівництва ДБР</a>.</p>
      <related>
        <h4>Схожі новини</h4>
        <a href="https://prm.ua/kuryam-na-smih-petro-poroshenko-prokomentuvav-pidozru-dbr/"/>
        <a href="https://prm.ua/glavu-ukreksimbanku-zvilnili-pid-zastavu-mayzhe-3-mln-griven/"/>
        <a href="https://prm.ua/peresliduvannya-poroshenka-tse-peredsmertna-agoniya-kerivnitstva-dbr-lapin/"/>
      </related>
    </article>
  </body>
</html>