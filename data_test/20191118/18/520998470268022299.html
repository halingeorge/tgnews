<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/life/cook/zapravka-dlya-borschu-na-zimu-pokrokoviy-recept-380493"/>
    <meta property="og:site_name" content="Погляд"/>
    <meta property="article:published_time" content="2019-11-18T18:35:00+00:00"/>
    <meta property="og:title" content="Заправка для борщу на зиму: покроковий рецепт"/>
    <meta property="og:description" content="Заправка для борщу на зиму"/>
  </head>
  <body>
    <article>
      <h1>Заправка для борщу на зиму: покроковий рецепт</h1>
      <h2>Заправку можна використовувати одразу або зберігати на зиму</h2>
      <address>
        <time datetime="2019-11-18T18:35:00+00:00">18 Nov 2019, 18:35</time>
      </address>
      <p>Уже готова заправка для борщу зекономить час для господині, яка зможе приготувати смачний та ситний обід за лічені хвилини.</p>
      <p>Пропонуємо рецепт ароматної заправки для борщу, яку можна використовувати одразу або зберігати на зиму.</p>
      <h3>Заправка для борщу на зиму</h3>
      <p>Перед тим, як куховарити, заздалегідь підготуйте 8 півлітрових банок.</p>
      <p><b>Інгредієнти: </b>1, 5 кг капусти; 1,5 кг буряка; 500 г моркви; 500 г помідорів; 500 г ріпчастої цибулі; 500 г червоного болгарського перцю (за бажанням); 2 столові ложки солі; 100 г цукру; 500 мл рослинної олії; 2 столові ложки оцтової есенції 70%.</p>
      <p>
        <b>Рецепт приготування заправки для борщу на зиму</b>
      </p>
      <p>Тонко наріжте капусту, тоді візьміть грубу терку і подрібніть буряк і моркву. Наріжте помідори, цибулю і перець невеликими шматочками.</p>
      <p>Викладіть подріблені овочі у велику каструлю. Додайте сіль, цукор і олію та ретельно перемішайте.</p>
      <p>Поставте каструлю на середній вогонь і доведіть до кипіння. Додайте оцтову есенцію і готуйте, помішуючи, ще 7 хвилин. Розкладіть гарячу заправку по стерилізованих банках.</p>
      <p>Ретельно закрийте банки кришками, переверніть і накрийте будь-якою теплою тканиною, наприклад, рушником. Коли банки повністю охолонуть, перенесіть їх в темне прохолодне місце.</p>
      <p>
        <b>Як використовувати готову заправку для борщу</b>
      </p>
      <p>У каструлю з киплячою водою чи м'ясним бульйоном викладіть картоплю. Відваріть її майже до готовності.</p>
      <p>Тоді додайте заправку, перемішайте і варіть не більше 5 хвилин. Додайте в борщ сіль та перець.</p>
      <figure>
        <img src="https://24tv.ua/resources/photos/news/620_DIR/201810/1047022_3812806.jpg?201810152517"/>
      </figure>
      <footer>Джерело: <a href="https://24tv.ua/">Канал новин 24</a></footer>
      <related>
        <h4>Схожі записи</h4>
        <a href="https://pogliad.ua/news/life/cook/yak-prigotuvati-pisniy-borsch-bez-kartopli-recept-vid-olgi-sumskoyi-376430"/>
        <a href="https://pogliad.ua/news/life/cook/gotuemo-pisniy-borsch-za-receptami-dosvidchenogo-kuharya-172724"/>
        <a href="https://pogliad.ua/news/life/cook/zapashni-bulochki-z-makom-recept-smachnoyi-vipichki-380428"/>
        <a href="https://pogliad.ua/news/life/cook/yak-prigotuvati-zefir-recepti-prigotuvannya-v-domashnih-umovah-380319"/>
      </related>
    </article>
  </body>
</html>