<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=958268"/>
    <meta property="og:site_name" content="Andhrajyothy"/>
    <meta property="article:published_time" content="2019-11-18T18:14:41+00:00"/>
    <meta property="og:title" content="శివసేనతో మైత్రీబంధం వద్దు : సోనియాకు ముస్లింల లేఖలు"/>
    <meta property="og:description" content="ADVT న్యూఢిల్లీ : ఎట్టి పరిస్థితుల్లోనూ శివసేనతో మైత్రీబంధం కుదుర్చుకోకూడదని ముస్లిం సంఘాలు కాంగ్రెస్ అధ్యక్షురాలు సోనియా గాంధీకి సోమవారం లేఖలు రాశాయి. ఎన్సీపీ అధినేత శరద్ పవార్, సోనియా గాంధీ మధ్య ప్రభుత్వ ఏర్పాటుపై చర్చలు జరుగుతున్న సమయంలో ముస్లిం సంఘాలు ఈ లేఖలు రాయడం ప్రాధాన్యాన్ని సంతరించుకుంది. మహారాష్ట్రలో బీజేపీ, శివసేన మధ్య మైత్రీబంధం తెగిపోవడంతో శివసేనతో కలిసి ప్రభుత్వాన్ని ఏర్పాటు చేయాలని ఎన్సీపీ, కాంగ్రెస్ భావిస్తున్నాయి. కొన్ని రోజులుగా శివసేన పొత్తుపైనే ఎన్సీపీ, కాంగ్రెస్ మధ్య ఎగతెగని చర్చలు కూడా నడుస్తున్నాయి.  హిందూత్వ పార్టీ అయిన శివసేనతో కలిస్తే ఎప్పటికైనా ఇబ్బందులు తప్పవని కాంగ్రెస్‌లోని ఓ వర్గం ముందునుంచి వాదిస్తూనే ఉంది. కాంగ్రెస్ అధినేత్రి సోనియా గాంధీ కూడా ఈ విషయంపై ఎటూ తేల్చడం లేదు. చర్చల మీద చర్చలు జరుపుతూనే వున్నారు. ఒకవేళ శివసేనతో కలిసి ప్రభుత్వాన్ని ఏర్పాటు చేస్తే తాము మాత్రం బయటి నుంచే మద్దతిస్తామని కాంగ్రెస్ స్పష్టం చేసిన రోజులు కూడా ఉన్నాయి.  ముందునుంచి కూడా కాంగ్రెస్ శివసేనతో పొత్తు విషయంపై ఆచితూచి వ్యవహరిస్తోంది. మరోవైపు ఎన్సీపీ అధినేత శరద్ పవార్ మాత్రం ఎలాగైనా కాంగ్రెస్‌తో శివసేనకు…"/>
  </head>
  <body>
    <article>
      <h1>శివసేనతో మైత్రీబంధం వద్దు : సోనియాకు ముస్లింల లేఖలు</h1>
      <address>
        <time datetime="2019-11-18T18:14:41+00:00">18 Nov 2019, 18:14</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>న్యూఢిల్లీ :</b> ఎట్టి పరిస్థితుల్లోనూ శివసేనతో మైత్రీబంధం కుదుర్చుకోకూడదని ముస్లిం సంఘాలు కాంగ్రెస్ అధ్యక్షురాలు సోనియా గాంధీకి సోమవారం లేఖలు రాశాయి. ఎన్సీపీ అధినేత శరద్ పవార్, సోనియా గాంధీ మధ్య ప్రభుత్వ ఏర్పాటుపై చర్చలు జరుగుతున్న సమయంలో ముస్లిం సంఘాలు ఈ లేఖలు రాయడం ప్రాధాన్యాన్ని సంతరించుకుంది. మహారాష్ట్రలో బీజేపీ, శివసేన మధ్య మైత్రీబంధం తెగిపోవడంతో శివసేనతో కలిసి ప్రభుత్వాన్ని ఏర్పాటు చేయాలని ఎన్సీపీ, కాంగ్రెస్ భావిస్తున్నాయి. కొన్ని రోజులుగా శివసేన పొత్తుపైనే ఎన్సీపీ, కాంగ్రెస్ మధ్య ఎగతెగని చర్చలు కూడా నడుస్తున్నాయి.  హిందూత్వ పార్టీ అయిన శివసేనతో కలిస్తే ఎప్పటికైనా ఇబ్బందులు తప్పవని కాంగ్రెస్‌లోని ఓ వర్గం ముందునుంచి వాదిస్తూనే ఉంది. కాంగ్రెస్ అధినేత్రి సోనియా గాంధీ కూడా ఈ విషయంపై ఎటూ తేల్చడం లేదు. చర్చల మీద చర్చలు జరుపుతూనే వున్నారు. ఒకవేళ శివసేనతో కలిసి ప్రభుత్వాన్ని ఏర్పాటు చేస్తే తాము మాత్రం బయటి నుంచే మద్దతిస్తామని కాంగ్రెస్ స్పష్టం చేసిన రోజులు కూడా ఉన్నాయి.  ముందునుంచి కూడా కాంగ్రెస్ శివసేనతో పొత్తు విషయంపై ఆచితూచి వ్యవహరిస్తోంది. మరోవైపు ఎన్సీపీ అధినేత శరద్ పవార్ మాత్రం ఎలాగైనా కాంగ్రెస్‌తో శివసేనకు జైకొట్టించేలా కాంగ్రెస్‌పై రోజురోజుకీ ఒత్తిడి పెంచుతున్నారు. ఈ నేపథ్యంలోనే ముస్లిం సంఘాలు సోనియా గాంధీకి లేఖలు రాయడం ప్రాధాన్యాన్ని సంతరించుకుంది.</p>
    </article>
  </body>
</html>