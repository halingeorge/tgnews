<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/lifestyle/tina-silig-yak-dosyagti-uspihu-v-kar-yeri-novini-svitu-50053773.html"/>
    <meta property="og:site_name" content="НВ"/>
    <meta property="article:published_time" content="2019-11-18T18:20:00+00:00"/>
    <meta property="og:title" content="Ентузіазм vs скепсис. Викладачка Стенфорда розповіла, як підштовхнути свою компанію до радикальних змін"/>
    <meta property="og:description" content="Викладачка Стенфордського університету, фахівець з креативності Тіна Сіліг розповіла, що робити працівникам, чий керівник не готовий до позитивних змін в компанії."/>
  </head>
  <body>
    <article>
      <h1>Ентузіазм vs скепсис. Викладачка Стенфорда розповіла, як підштовхнути свою компанію до радикальних змін</h1>
      <h2>Викладачка Стенфордського університету, фахівець з креативності Тіна Сіліг розповіла, що робити працівникам, чий керівник не готовий до позитивних змін в компанії.</h2>
      <address>
        <time datetime="2019-11-18T18:20:00+00:00">18 Nov 2019, 18:20</time>
      </address>
      <p>Така ситуація часто виникає в компаніях, і тоді в них збирається невелика група ініціативних працівників, які стають агентами змін, розповіла Сіліг в інтерв'ю екс-торговому представнику — заступнику міністра економрозвитку України Наталії Микольській для спільного з НВ проєкту <a href="https://nv.ua/ukraine/blestyashchie-umy.html">Блискучі уми</a>.</p>
      <p>«Скажімо, якщо у вас є skunkwork-проєкт [той, що розробляється невеликою групою людей з метою радикальних змін, — Ред.], невеличка група людей, яка каже: «Знаєте, у мене я ідея, що, на мою думку, спрацює. Давайте попрацюємо над цим потайки, поки у нас не буде чогось, що ми зможемо продемонструвати», — пояснює експертка.</p>
      <p>Після того, як подібна ініціативна група має «на руках» певні напрацювання, вона демонструє їх колегам — після чого ті можуть розділити їхнє бачення, і це в корені змінить ситуацію всередині компанії, відзначає викладачка креативності.</p>
      <p>У той же час Сіліг попереджає, що такий підхід може спрацювати не скрізь.</p>
      <p>«Ви маєте пам’ятати: не кожна організація готова [до змін], і навіть якщо ви дивитеся на свою маленьку роль у компанії з оптимізмом, що ви зможете щось змінити, інколи це дійсно як котити камінь в гору. Тоді, можливо, варто спробувати втілити ці зміни десь в іншому місці», — підсумовує вона.</p>
      <p>
        <i>Повне інтерв'ю з Тіною Сіліг буде опубліковано в <a href="https://nv.ua/ukraine/blestyashchie-umy.html">розділі проєкту Блискучі уми</a> на сайті НВ.</i>
      </p>
    </article>
  </body>
</html>