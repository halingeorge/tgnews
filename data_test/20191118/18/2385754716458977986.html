<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597983/quotxtypao-tatouaz-se-sympaiktes-mou-ston-panaitolikoquot"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T18:38:00+00:00"/>
    <meta property="og:title" content="&quot;Χτυπάω τατουάζ σε συμπαίκτες μου στον Παναιτωλικό&quot;"/>
    <meta property="og:description" content="Ο Αυστριακός γκολκίπερ του Παναιτωλικού, Κρίστοφερ Κνετ, αναφέρθηκε στην τρέλα του για τα τατουάζ και υποστήριξε ότι έχει κάνει σε μερικούς συμπαίκτες του..."/>
  </head>
  <body>
    <article>
      <h1>"Χτυπάω τατουάζ σε συμπαίκτες μου στον Παναιτωλικό"</h1>
      <address><time datetime="2019-11-18T18:38:00+00:00">18 Nov 2019, 18:38</time> by <a rel="author">Sigmalivesports</a></address>
      <p>Ο Αυστριακός γκολκίπερ του Παναιτωλικού, Κρίστοφερ Κνετ, αναφέρθηκε στην τρέλα του για τα τατουάζ και υποστήριξε ότι έχει κάνει σε μερικούς συμπαίκτες του στην ομάδα του Αγρινίου.<br/> <br/>Ο Κρίστοφερ Κνετ ήλθε στην Ελλάδα κατά την παρελθούσα (θερινή) μεταγραφική περίοδο για να υπερασπιστεί την εστία του Παναιτωλικού. Ο 29χρονος Αυστριακός γκολκίπερ ξεκίνησε βασικός, αλλά εν μέσω κακής απόδοσης και τραυματισμού έχασε τη θέση του από τον Νίκο Γιαννακόπουλο.<br/> <br/>Μιλώντας στη σελίδα της πατρίδας του, 11 Freunde, ο πρώην γκολκίπερ των Σόνενχοφ, Αούστρια Λουστενάου και Βάκερ Ίνσμπρουκ αναφέρθηκε στην τρέλα του για τα τατουάζ και υποστήριξε ότι έχει χτυπήσει κάποια σε συμπαίκτες του στην ομάδα του Αγρινίου.<br/> <br/>"Θέλω ν' ανοίξω ένα tattoo studio με τη γυναίκα μου. Πάντα μου άρεσε η ζωγραφική και στα 16 μου έκανα το πρώτο μου τατουάζ. Είχα σχέση με το ποδόσφαιρο. Αργότερα προστέθηκαν κι άλλα. Έχω ένα λιοντάρι, το ζώδιό μου και τον Ιησού. Πριν από δύο χρόνια ξεκίνησα να κάνω και σε άλλους. Τότε ήμουν στην Βάκεκ Ινσμπουργκ και οι μισοί συμπαίκτες μου είχαν κάνει τατουάζ στον Σλιμέλι, tattoo artist που έκανε στον Αρναούτοβιτς, τον Σνάιντερ, τον Μπαλοτέλι και άλλους. Του έδειξα τα σχέδιά μου και του είπα πως θέλω να κάνω και εγώ.<br/> <br/>Έχω φέρει τα μηχανήματα στην Ελλάδα και έχω χτυπήσει τατουάζ σε συμπαίκτες μου στον Παναιτωλικό. Κυρίως θρησκευτικά τατουάζ, σταυρούς, χέρια που προσεύχονται. Δεν παίρνω χρήματα. Εάν κάποιος μου δώσει, του είμαι ευγνώμων. Εάν όχι, είναι όλα οκ!", υποστήριξε ο Κρίστοφερ Κνετ ο οποίος έχει υπερασπιστεί σε τέσσερα ματς την εστία του Παναιτωλικού.<br/> <br/>Πηγή: sport24.gr</p>
    </article>
  </body>
</html>