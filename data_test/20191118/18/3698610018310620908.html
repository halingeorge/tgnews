<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/kurt-volker-mig-zbrehati-kongresu-pro-prichetnist-do-tisku-trampa-na-ukrayinu-330065_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T18:36:00+00:00"/>
    <meta property="og:title" content="Курт Волкер міг збрехати Конгресу про причетність до тиску Трампа на Україну"/>
    <meta property="og:description" content="Показання 11 інших чиновників на слуханнях у Палаті представників суперечать тому, що Волкер сказав Конгресу."/>
  </head>
  <body>
    <article>
      <h1>Курт Волкер міг збрехати Конгресу про причетність до тиску Трампа на Україну</h1>
      <h2>Показання 11 інших чиновників на слуханнях у Палаті представників суперечать тому, що Волкер сказав Конгресу.</h2>
      <address>
        <time datetime="2019-11-18T18:36:00+00:00">18 Nov 2019, 18:36</time>
      </address>
      <p>Колишній спецпредставник Держдепартаменту США по Україні Курт Волкер стикається з серйозною проблемою довіри до себе через те, що він заперечує свою причетність до спроб президента країни Дональда Трампа та його адвоката Руді Джуліані чинити тиск на Україну для розслідування справи проти Джо Байдена, пише професор права Нью-Йоркського університету Райан Гудман для <a href="https://www.justsecurity.org/67314/chart-side-by-side-comparison-of-kurt-volkers-vs-other-witnesses-testimony-in-impeachment-inquiry/">Just Security</a>.</p>
      <p>Він також, схоже, збрехав про вирішальну зустріч 10 липня в Білому домі та інші пов'язані з цим питання. Волкер також стикається з серйозною проблемою юридичної відповідальності. Він зробив ці очевидні неправдиві заяви Конгресу під присягою.</p>
      <p>Автор пише, що показання 11 інших чиновників на слуханнях у Палаті представників суперечать тому, що Волкер сказав Конгресу.</p>
      <p>Нагадаємо, в п'ятницю, 15 листопада, публічні свідчення давали<b><a href="https://zn.ua/WORLD/shokirovana-i-opustoshena-yovanovich-pochuvstvovala-ugrozu-v-slovah-trampa-v-ee-adres-336282_.html"> </a><a href="https://dt.ua/WORLD/shokovana-i-spustoshena-yovanovich-vidchula-zagrozu-v-slovah-trampa-v-yiyi-adresu-329877_.html">колишній посол США в Україні Марі Йованович</a></b>, а наступного тижня повинні виступити наступні свідки: помічник віце-президента Майка Пенси Дженніфер Вільямс; підполковник Олександр Віндман, який очолює департамент у справах Європи у Раді національної безпеки; колишній спецпредставник Держдепартаменту Курт Волкер; співробітник Ради національної безпеки Тім Моррісон; посол США в Євросоюзі Гордон Сондланд; заступник помічника міністра оборони у справах Росії, України та Євразії Лора Купер; заступник держсекретаря з політичних питань Девід Гейл і старший директор Ради національної безпеки у справах Європи і Росії Фіона Хілл.</p>
      <p>Лідер більшості в Сенаті республіканець Мітч Макконнелл запропонував у середу, 13 листопада, що <b><a href="https://dt.ua/POLITICS/senat-ne-pripinit-rozglyad-spravi-schodo-impichmentu-trampa-politico-329611_.html">Верхня палата Конгресу США не припинить судовий процес щодо імпічменту</a></b> президента Сполучених Штатів Дональда Трампа.</p>
      <p>"Правила імпічменту дуже зрозумілі, коли справа доходить до суду. Я вважаю, що ми повинні дати людям можливість порушити справу, у Палати представників будуть доповідачі, а президента, без сумніву, також будуть представляти юристи", - сказав Макконнелл.</p>
      <p>13 листопада, в нижній палаті Конгресу США почалися публічні слухання у справі про імпічмент. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>Докладніше читайте в статті Олександра Хари <b><a href="https://dt.ua/international/impichment-mayzhe-oficiyno-328209_.html">"Імпічмент. Майже офіційно"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>