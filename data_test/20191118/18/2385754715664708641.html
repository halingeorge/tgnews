<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597977/apallaxthike-o-kougias-apo-tis-katigories"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T18:07:00+00:00"/>
    <meta property="og:title" content="Απαλλάχθηκε ο Κούγιας από τις κατηγορίες!"/>
    <meta property="og:description" content="Έπειτα από την απαλλαχτική απόφαση του Πρωτοβάθμιου Μονομελούς Πειθαρχικού Οργάνου της Σούπερ Λιγκ 1, ο μεγαλομέτοχος της ΑΕΛ, Αλ. Κούγιας, ανακοίνωσε ότι..."/>
  </head>
  <body>
    <article>
      <h1>Απαλλάχθηκε ο Κούγιας από τις κατηγορίες!</h1>
      <address><time datetime="2019-11-18T18:07:00+00:00">18 Nov 2019, 18:07</time> by <a rel="author">Sigmalivesports</a></address>
      <p>Έπειτα από την απαλλαχτική απόφαση του Πρωτοβάθμιου Μονομελούς Πειθαρχικού Οργάνου της Σούπερ Λιγκ 1, ο μεγαλομέτοχος της ΑΕΛ, Αλ. Κούγιας, ανακοίνωσε ότι θα προχωρήσει σε μήνυση κατά του διαιτητή Κομίνη ενώπιον της Εισαγγελίας Πλημμελειοδικών Λάρισας, για το αδίκημα της συκοφαντικής δυσφημήσης και θα καταθέσει εις βάρος του αγωγή για προσβολή προσωπικότητας ενώπιον του Πρωτοδικείου Λάρισας.  <br/> <br/>Ο Κομίνης, διαιτητής στον αγώνα ΑΕΛ – ΟΦΗ, είχε αποβάλει τον Κούγια, που βρέθηκε στον αγωνιστικό χώρο με την ιδιότητα του διερμηνέα, επειδή όπως έγραψε στο φύλλο αγώνα ο μεγαλομέτοχος της ΑΕΛ διαμαρτυρόμενος για την ακύρωση του γκολ του Ουάρντα του είπε: «Τι συμμόρια είστε εσείς που ήρθατε σήμερα εδώ να μας γαμ@@@@» και «Ως πότε θα είσαι στα γήπεδα βρε βρωμιάρη παλιοαλήτη».<br/> <br/>Στο σκεπτικό της δικαστίνας, αναφέρεται ότι ο Κούγιας απαλλάσσεται λόγω αμφιβολιών επειδή α) όσα αναφέρονται  στο φύλλο αγώνα, δεν περιλαμβάνονται στην έκθεση του παρατηρητή, β) υπήρξαν καταθέσεις ανθρώπων του πάγκου της ΑΕΛ, οι οποίοι υποστήριξαν ότι ο Κούγιας διαμαρτυρήθηκε αλλά χωρίς να εξυβρίσει τον Κομίνη και γ) επειδή λόγω της αποβολής από το διαιτητή θα τιμωρηθεί ούτως ή άλλως με απαγόρευση εισόδου στους αγωνιστικούς χώρους για μία αγωνιστική.  <br/> <br/>sdna.gr</p>
    </article>
  </body>
</html>