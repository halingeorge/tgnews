<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kosmos-nea/1560690/oklahoma-sunagermos-apo-purovolismous-se-eboriko-kedro-plirofories-gia-3-nekrous/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-18T18:46:00+00:00"/>
    <meta property="og:title" content="Οκλαχόμα: Συναγερμός από πυροβολισμούς σε εμπορικό κέντρο - Πληροφορίες για 3 νεκρούς"/>
    <meta property="og:description" content="Επεισόδιο με πυροβολισμούς σε εμπορικό κέντρο έθεσε σε συναγερμό της Αρχές"/>
  </head>
  <body>
    <article>
      <h1>Οκλαχόμα: Συναγερμός από πυροβολισμούς σε εμπορικό κέντρο - Πληροφορίες για 3 νεκρούς</h1>
      <address>
        <time datetime="2019-11-18T18:46:00+00:00">18 Nov 2019, 18:46</time>
      </address>
      <p>
        <b>Επεισόδιο με πυροβολισμούς σε εμπορικό κέντρο έθεσε σε συναγερμό της Αρχές</b>
      </p>
      <p>Συναγερμός έχει σημάνει αυτή την ώρα στην Οκλαχόμα, των ΗΠΑ, με τις αναφορές να κάνουν λόγο για τουλάχιστον τρεις νεκρούς από πυροβολισμούς.</p>
      <p>Σύμφωνα με τις πρώτες αναφορές από αμερικανικά Μέσα ενημέρωσης, υπάρχουν πολλοί τραυματίες από περιστατικό πυροβολισμών σε πολυκατάστημα της Walmart, στις ΗΠΑ, με κάποιες πηγές να μιλούν ήδη και για τρεις νεκρούς.</p>
      <p>Σύμφωνα με πληροφορίες που μεταδίδει το Fox 25 TV, επικαλούμενο πηγές της τοπικής αστυνομίας, τρία άτομα δέχθηκαν πυρά στο κατάστημα, το οποίο βρίσκεται στο Ντάνκαν την Οκλαχόμα.</p>
      <p>Ο δράστης φέρεται να ήταν ντυμένος στα μαύρα και αυτή την ώρα έχει στηθεί ένα ανθρωποκυνηγητό για τον εντοπισμό και την σύλληψή του.</p>
      <p>Αστυνομικοί και ασθενοφόρα έχουν σπεύσει στο σημείο, με την πρώτη ενημέρωση που είχαν πριν ακόμη φτάσουν, να αναφέρει πως τρεις άνθρωποι έχουν χάσει την ζωή τους, ενώ υπάρχει και άγνωστος αριθμός τραυματιών.</p>
      <p>Όλα τα σχολεία της περιοχής εκκενώθηκαν, σύμφωνα με το <a href="https://www.newsit.gr/kosmos/oklaxoma-neo-makeleio-me-treis-nekrous-se-emporiko-kentro/2918403/?utm_medium=Referral&amp;utm_source=Notification"><b>newsit.gr</b></a>, ωστόσο λίγο αργότερα δόθηκε εντολή να ανοίξουν ξανά. Να σημειωθεί πως σε καταστήματα της Walmart δεν είναι η πρώτη φορά που σημειώνεται ένα παρόμοιο, αιματηρό περιστατικό.</p>
      <p>Στις 3 Αυγούστου, ένας ακροδεξιός είχε ανοίξει πυρ σε κατάστημα της αλυσίδας στο Ελ Πάσο, στο Τέξας, σκοτώνοντας τότε 22 ανθρώπους και τραυματίζοντας ακόμη 24, σε μια από τις πλέον αιματηρές ένοπλες επιθέσεις στην ιστορία των ΗΠΑ.</p>
      <p>Λίγες μέρες νωρίτερα, δύο ακόμη άνθρωποι σκοτώθηκαν όταν ένας πρώην συνάδελφός τους άνοιξε πυρ σε κατάστημα της αλυσίδας στο Mississippi.</p>
      <figure>
        <iframe data-src="https://twitter.com/BNONews/status/1196463191863283712?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>