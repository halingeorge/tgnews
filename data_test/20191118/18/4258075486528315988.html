<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/entertainment/audience-mesmerized-by-an-unique-programme-of-music-by-srabanai-sen-s-academy-dgtl-1.1072311"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-18T18:35:06+00:00"/>
    <meta property="og:title" content="হৈমন্তিক সন্ধ্যায় রবীন্দ্রসঙ্গীতের অনন্য আসর"/>
    <meta property="og:description" content="এ বছর এই প্রতিষ্ঠান পাঁচ বছর পূর্ণ করল। সেই উপলক্ষে পাঁচ বার শঙ্খধ্বনি দিয়ে শ্রাবণী সেনের প্রায় ছ’শো ছাত্রছাত্রীর সমবেত পরিবেশন ‘তুমি যে সুরের আগুন ছড়িয়ে দিলে মোর প্রাণে’ অনুষ্ঠানের সূচনা হল।"/>
  </head>
  <body>
    <article>
      <h1>হৈমন্তিক সন্ধ্যায় রবীন্দ্রসঙ্গীতের অনন্য আসর</h1>
      <address><time datetime="2019-11-18T18:35:06+00:00">18 Nov 2019, 18:35</time> by <a rel="author">নিজস্ব প্রতিবেদন</a></address>
      <p>শ্রাবণী সেন মিউজিক অ্যাকাডেমির বার্ষিক অনুষ্ঠান সম্প্রতি অনুষ্ঠিত হল। গত ১৩ নভেম্বর পি সি চন্দ্র গার্ডেনে বসেছিল অনুষ্ঠানের আসর। এ বছর এই প্রতিষ্ঠান পাঁচ বছর পূর্ণ করল।</p>
      <p>সেই উপলক্ষে পাঁচ বার শঙ্খধ্বনি দিয়ে শ্রাবণী সেনের প্রায় ছ’শো ছাত্রছাত্রীর সমবেত পরিবেশন ‘তুমি যে সুরের আগুন ছড়িয়ে দিলে মোর প্রাণে’ দিয়ে অনুষ্ঠানের সূচনা হল।</p>
      <p>পর পর দশটি শাখার ছাত্রছাত্রীরা <a href="https://www.anandabazar.com/topic/rabindranath-tagore">সঙ্গীত</a> পরিবেশন করেন। দর্শকাসনে ছিলেন শ্রাবণী সেনের মা সঙ্গীতশিল্পী সুমিত্রা সেন এবং দিদি ইন্দ্রাণী সেন। পাশাপাশি অনুষ্ঠানে উপস্থিত ছিলেন শ্রীকান্ত আচার্য, সুরজিৎ চট্টোপাধ্যায়-সহ আরও অনেক বিশিষ্ট জন।</p>
      <figure>
        <img src="https://www.anandabazar.com/polopoly_fs/1.1072314.1574082848!/image/image.jpg"/>
      </figure>
      <p>পি সি চন্দ্র গার্ডেনে বসেছিল অনুষ্ঠানের আসর। ছবি: সংগৃহীত</p>
      <p>অনুষ্ঠানের আরও একটি আকর্ষণ ছিল অলকানন্দা রায় পরিচালিত প্রেসিডেন্সি সংশোধনাগারের বন্দিদের অভিনীত ‘বাল্মীকি প্রতিভা’।</p>
      <p>
        <b>আরও পড়ুন: <a href="https://www.anandabazar.com/entertainment/my-health-condition-is-better-now-had-asthma-attack-says-nusrat-jahan-dgtl-1.1072279">‘ভাল আছি আমি! কেউ চিন্তা কোরো না’, হাসপাতাল থেকে বললেন নুসরত</a></b>
      </p>
      <p>
        <b>আরও পড়ুন: <a href="https://www.anandabazar.com/entertainment/exclusive-interview-of-siddharth-malhotra-1.1071919">পরিবার আমার কাজের প্রশংসা করে না, বলছেন সিদ্ধার্থ মলহোত্র</a></b>
      </p>
    </article>
  </body>
</html>