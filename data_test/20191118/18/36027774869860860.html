<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/18/germaniyaning-frankfurt-aeroportida-ikki-yolovchi-samolyoti-toqnashdi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-18T18:01:00+00:00"/>
    <meta property="og:title" content="Germaniyaning Frankfurt aeroportida ikki yo‘lovchi samolyoti to‘qnashdi"/>
    <meta property="og:description" content="Janubiy Koreyaning Boeing 777 havo kemasi Air Namibia samolyoti bilan qo‘ngandan so‘ng to‘qnash kelgan"/>
  </head>
  <body>
    <article>
      <h1>Germaniyaning Frankfurt aeroportida ikki yo‘lovchi samolyoti to‘qnashdi</h1>
      <address>
        <time datetime="2019-11-18T18:01:00+00:00">18 Nov 2019, 18:01</time>
      </address>
      <p>Germaniyaning Frankfurt aeroportida manyovr chog‘ida ikki yo‘lovchi samolyoti to‘qnashdi. Bu haqda “Korrespondent.net” <a href="https://korrespondent.net/world/4161438-dva-passazhyrskykh-samoleta-stolknulys-v-aeroportu-v-hermanyy">xabar bermoqda</a>.</p>
      <figure>
        <img src="https://s.daryo.uz/wp-content/uploads/2019/11/c675603833596f310c4b5b6296b57e23-680x357.jpeg"/>
        <figcaption>Foto: DW</figcaption>
      </figure>
      <p>Janubiy Koreyaning Boeing 777 havo kemasi Air Namibia samolyoti bilan qo‘ngandan so‘ng to‘qnash kelgan. Bu payt ikkinchi samolyot yerda kichik tezlikda harakatlanayotgan bo‘lgan.</p>
      <p>Koreya samolyotida gorizontal stabilizator shikastlangan, Namibiya samolyotining qanotiga biroz shikast yetgan. Seulga qaytib ketishi lozim bo‘lgan Boeing 777 hodisadan so‘ng parvoz qilolmadi va yo‘lovchilarga mehmonxonada qolish taklif etildi.</p>
    </article>
  </body>
</html>