<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/spania-anunta-ca-il-va-extrada-pe-fostul-sef-al-informatiilor-militare-din-venezuela_3059518.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-18T18:21:10+00:00"/>
    <meta property="og:title" content="Spania anunță că îl va extrăda pe fostul şef al informaţiilor militare din Venezuela"/>
    <meta property="og:description" content="Înalta Curte din Spania a anunţat luni că îl va extrăda în SUA pe fostul şef al informaţiilor militare din Venezuela, anulând o decizie anterioară de a refuza cererea, relatează Reuters.Hugo Carvajal, un fost colaborator al liderului socialist decedat Hug"/>
  </head>
  <body>
    <article>
      <h1>Spania anunță că îl va extrăda pe fostul şef al informaţiilor militare din Venezuela</h1>
      <address><time datetime="2019-11-18T18:21:10+00:00">18 Nov 2019, 18:21</time> by <a rel="author">PUBLIKA.MD</a></address>
      <p><b>Înalta Curte din Spania a anunţat luni că îl va extrăda în SUA pe fostul şef al informaţiilor militare din Venezuela, anulând o decizie anterioară de a refuza cererea, relatează Reuters.</b><br/><br/>Hugo Carvajal, un fost colaborator al liderului socialist decedat Hugo Chavez, este dat în urmărire de autorităţile americane sub suspiciunea de trafic de droguri. El a negat acuzaţiile care îi sunt aduse, potrivit cărora ar fi colaborat cu gherila marxistă Forţele Armate Revoluţionare din Columbia (FARC) pentru a introduce ilegal cocaină în SUA, scrie <a href="https://www.agerpres.ro/mondorama/2019/11/18/spania-il-va-extrada-in-sua-pe-fostul-sef-al-informatiilor-militare-din-venezuela--404999">agerpres.ro</a>.<br/><br/>Instanţa a precizat în verdictul scris că "există suficiente dovezi pentru a justifica extrădarea".<br/><br/>Documentul mai precizează că a existat "un comportament continuat şi organizat în legătură cu traficul de droguri timp de 20 de ani care reprezintă infracţiunea de apartenenţă la o organizaţie criminală şi de colaborare cu o organizaţie teroristă".<br/><br/>Carvajal a fost arestat de poliţia spaniolă la solicitarea autorităţilor americane în luna aprilie. În septembrie, Înalta Curte a emis verdictul că el ar trebui eliberat şi cererea de extrădarea refuzată.<br/><br/>Media spaniole au relatat săptămâna trecută că el a dispărut şi poliţia spaniolă a confirmat că îl caută, fără a preciza de ce sau de cât timp. Avocatul său nu a putut fi contactat pentru a comenta informaţia.</p>
    </article>
  </body>
</html>