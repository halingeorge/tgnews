<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/meteo-allerta-maltempo-19-novembre-tregua-mercoledi-3118579/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T18:58:36+00:00"/>
    <meta property="og:title" content="Meteo, martedì 19 allerta maltempo sull’Italia: tregua da mercoledì"/>
    <meta property="og:description" content="ROMA – Una nuova perturbazione arriva sull’Italia e martedì 19 novembre sarà all’insegna di piogge e forti temporali, soprattutto su Liguria e versante Tirrenico. Una tregua dal maltempo arriverà solo mercoledì 20 novembre, ma durerà poco: giovedì 21 e venerdì 22 torneranno le piogge. Martedì di maltempo sull’Italia con rischio di forti piogge e temporali soprattutto su Liguria, settore tirrenico fino alla Campania e nordest. Temporali anche in Sicilia. Neve molto abbondante su Alpi e Prealpi con elevato pericolo valanghe. Campi Bisenzio, neonata abbandonata in una borsa accanto alla farmacia: è mortaCesare Battisti, fine pena mai: la Cassazione non cancella l’ergastolo Queste le previsioni per domani di Meteo Expert secondo cui “l’inizio della settimana prosegue all’insegna del maltempo, con un nuovo peggioramento in arrivo: entro domani l’ennesima perturbazione atlantica, la numero 7 di questo mese, investirà di nuovo il Centro-Nord e la Sardegna, con i fenomeni più intensi ancora una volta in Liguria, sulle…"/>
  </head>
  <body>
    <article>
      <h1>Meteo, martedì 19 allerta maltempo sull’Italia: tregua da mercoledì</h1>
      <address><time datetime="2019-11-18T18:58:36+00:00">18 Nov 2019, 18:58</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/maltempo-pioggia-ansa-1024x683.jpg"/>
        <figcaption>Foto archivio ANSA</figcaption>
      </figure>
      <p>ROMA – Una nuova perturbazione arriva sull’Italia e martedì 19 novembre sarà all’insegna di piogge e forti temporali, soprattutto su Liguria e versante Tirrenico. Una tregua dal <a href="http://www.blitzquotidiano.it/ambiente/meteo-maltempo-weekend-piogge-3117310/"><b>maltempo</b></a> arriverà solo mercoledì 20 novembre, ma durerà poco: giovedì 21 e venerdì 22 torneranno le piogge.</p>
      <p>Martedì di maltempo sull’Italia con rischio di forti piogge e temporali soprattutto su Liguria, settore tirrenico fino alla Campania e nordest. Temporali anche in Sicilia. Neve molto abbondante su Alpi e Prealpi con elevato pericolo valanghe. </p>
      <figure>
        <a href="https://www.blitzquotidiano.it/cronaca-italia/campi-bisenzio-neonata-abbandonata-borsa-farmacia-3118898/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/campi-bisenzio-neonata-abbandonata-borsa-farmacia-3118898/">
          <img src="https://static.blitzquotidiano.it/wp/wp-content/uploads/2019/11/farmacia-comunale-farmapiana-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/campi-bisenzio-neonata-abbandonata-borsa-farmacia-3118898/">Campi Bisenzio, neonata abbandonata in una borsa accanto alla farmacia: è morta</a>
      </h3>
      <figure>
        <a href="https://www.blitzquotidiano.it/cronaca-italia/cesare-battisti-ergastolo-3118877/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/cesare-battisti-ergastolo-3118877/">
          <img src="https://static.blitzquotidiano.it/wp/wp-content/uploads/2019/11/battisti_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/cesare-battisti-ergastolo-3118877/">Cesare Battisti, fine pena mai: la Cassazione non cancella l’ergastolo</a>
      </h3>
      <p>Queste le previsioni per domani di Meteo Expert secondo cui “l’inizio della settimana prosegue all’insegna del maltempo, con un nuovo peggioramento in arrivo: entro domani l’ennesima perturbazione atlantica, la numero 7 di questo mese, investirà di nuovo il Centro-Nord e la Sardegna, con i fenomeni più intensi ancora una volta in Liguria, sulle regioni centrali tirreniche e al Nord-Est. Altra neve è prevista sulle Alpi, dove le abbondanti nevicate degli ultimi giorni determinano un elevato pericolo valanghe, fino ad un grado 3 (marcato) o 4 (forte) sulla scala da 1 a 5”.</p>
      <p>Mercoledì la perturbazione tenderà ad allontanarsi favorendo un miglioramento del tempo e una giornata di sostanziale tregua dalle forti precipitazioni. Giovedì una nuova perturbazione, meno intensa rispetto alle precedenti, lentamente coinvolgerà il Nordovest, la Sardegna, le coste toscane e laziali.</p>
      <p>Per giovedì e venerdì la tendenza parla di “influsso di una debole area di bassa pressione per con centro sul Mediterraneo occidentale. Saranno probabili alcune precipitazioni – affermano a Meteo Expert – soprattutto su Piemonte, Ponente ligure, fascia centrale tirrenica. Non dovrebbero verificarsi eventi potenzialmente critici. Le temperature oscilleranno attorno a valori normali per il periodo”.</p>
      <p>E concludono: “Durante il fine settimana lo scenario che attualmente appare più probabile indica ancora precipitazioni significative per la giornata di sabato su Piemonte e Ponente ligure, con qualche rovescio anche in Sardegna. Tra sabato sera e domenica venti tiepidi e umidi di Scirocco in deciso rinforzo sullo Ionio potrebbero innescare rovesci e temporali anche forti sulla Sicilia e sulle regioni meridionali”. (Fonte ANSA)</p>
    </article>
  </body>
</html>