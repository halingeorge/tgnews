<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/259724/oklaxoma-pyrovolismoi-se-emporiko-kentro-plirofories-gia-nekroys"/>
    <meta property="og:site_name" content="LiFO"/>
    <meta property="article:published_time" content="2019-11-18T18:53:00+00:00"/>
    <meta property="og:title" content="Οκλαχόμα: Πυροβολισμοί σε εμπορικό κέντρο - Πληροφορίες για νεκρούς"/>
    <meta property="og:description" content="Επεισόδιο με πυροβολισμούς σημειώθηκε σε εμπορικό κέντρο στην Οκλαχόμα"/>
  </head>
  <body>
    <article>
      <h1>Οκλαχόμα: Πυροβολισμοί σε εμπορικό κέντρο - Πληροφορίες για νεκρούς</h1>
      <h2>Επεισόδιο με πυροβολισμούς σημειώθηκε σε εμπορικό κέντρο στην Οκλαχόμα</h2>
      <address><time datetime="2019-11-18T18:53:00+00:00">18 Nov 2019, 18:53</time> by <a rel="author">NEWSROOM</a></address>
      <p>
        <b>Επεισόδιο με <a href="https://www.lifo.gr/tags/%CE%A0%CF%85%CF%81%CE%BF%CE%B2%CE%BF%CE%BB%CE%B9%CF%83%CE%BC%CE%BF%CE%AF">πυροβολισμούς</a> σημειώθηκε νωρίτερα σήμερα σε εμπορικό κέντρο στην πόλη Ντάνκαν στην <a href="https://www.lifo.gr/tags/%CE%9F%CE%BA%CE%BB%CE%B1%CF%87%CF%8C%CE%BC%CE%B1">Οκλαχόμα</a>.</b>
      </p>
      <p>Σύμφωνα με όσα μεταδίδουν τα αμερικανικά ΜΜΕ υπάρχουν νεκροί, χωρίς ωστόσο, έως τώρα να υπάρχει επίσημη επιβεβαίωση. Το foxnews αναφέρει ότι πρόκειται για κατάστημα της αλυσίδας Walmart. Τον Αύγουστο σε κατάστημα Walmart στο Ελ Πάσο του Τέξας <a href="https://www.lifo.gr/now/world/247107/teksas-20-nekroi-apo-tin-enopli-epithesi-sto-walmart">είκοσι άνθρωποι σκοτώθηκαν και 26 τραυματίστηκαν μετά από ένοπλη επίθεση</a>. Το Ντάνκαν βρίσκεται σε απόσταση 75 μιλίων από την Οκλαχόμα Σίτι, πρωτεύουσα της Πολιτείας.</p>
      <p>Σύμφωνα με νεότερη ενημέρωση, τρεις άνθρωποι έχασαν τη ζωή τους ανάμεσά τους και ο δράστης. Ο αρχηγός της αστυνομίας, Ντάνι Φορντ, τον οποίο επικαλείται το τοπικό τηλεοπτικό δίκτυο TNN-ABC, επιβεβαίωσε ότι οι τρεις άνθρωποι σκοτώθηκαν έξω από το σούπερ μάρκετ. Οι εκπαιδευτικές αρχές της πόλης αναφέρουν ότι η αστυνομία ζήτησε από τις διοικήσεις να αποκλείσουν την πρόσβαση στα σχολεία της περιοχής.</p>
      <p>
        <i>Με πληροφορίες από foxnews.com/bnonews.com</i>
      </p>
    </article>
  </body>
</html>