<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/duncan-w-oklahomie-strzaly-w-supermarkecie-zabici,986400.html"/>
    <meta property="og:site_name" content="TVN24"/>
    <meta property="article:published_time" content="2019-11-18T18:01:53+00:00"/>
    <meta property="og:title" content="Strzały przy supermarkecie. Trzy osoby nie żyją"/>
    <meta property="og:description" content="Trzy osoby zginęły w ataku z użyciem broni palnej w poniedziałek w supermarkecie w Duncan (stan Oklahoma) - potwierdziła miejscowa policja. Wśród zastrzelonych najprawdopodobniej jest napastnik."/>
  </head>
  <body>
    <article>
      <h1>Strzały przy supermarkecie. Trzy osoby nie żyją</h1>
      <address><time datetime="2019-11-18T18:01:53+00:00">18 Nov 2019, 18:01</time> by <a rel="author">rzw</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/abeda204-e47d-4cb9-88a4-8b69843e88db-480p.mp4" autoplay="" loop=""/>
        <figcaption>Do ataku w supermarkecie doszło w mieście Duncan w stanie Oklahoma<cite>Foto: Google Maps | Video: Google Earth</cite></figcaption>
      </figure>
      <h3>Trzy osoby zginęły w ataku z użyciem broni palnej w poniedziałek w supermarkecie w Duncan (stan Oklahoma) - potwierdziła miejscowa policja. Wśród zastrzelonych najprawdopodobniej jest napastnik.</h3>
      <related>
        <a href="https://www.tvn24.pl/wiadomosci-ze-swiata,2/bezsensowny-atak-zabici-i-ranni-w-czasie-rodzinnego-przyjecia,986234.html"/>
      </related>
      <p>Danny Ford, szef policji w Duncan potwierdził miejscowym mediom, że trzy osoby zostały zastrzelone w poniedziałek rano lokalnego czasu w pobliżu supermarketu Walmart. Wcześniej informowano, że do incydentu doszło wewnątrz sklepu.</p>
      <p>Wszystko wskazuje na to, że jednym z zabitych jest osoba podejrzewana o dokonanie ataku. Nie podano informacji, czy sprawca został zastrzelony przez policję. Policja twierdzi, że był uzbrojony w pistolet.</p>
      <p>Funkcjonariuszy wezwano na miejsce zdarzenia tuż przed godziną 10 (godz. 17 polskiego czasu).</p>
      <p>Wszystkie szkoły w mieście zostały zamknięte do czasu odwołania alarmu przez policję.</p>
      <h3>Duncan w stanie Oklahoma</h3>
      <p>Duncan to liczące około 25 tysięcy mieszkańców miasto w hrabstwie Stephens, prawie 130 km na południe od Oklahoma City.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/952d06c8-fd57-4f71-88db-a00c5d2e19f7.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Do ataku w supermarkecie doszło w mieście Duncan (Oklahoma)<cite>Źródło: Google Maps</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-z-kraju,3/ambasador-mosbacher-odpowiada-na-slowa-macrona-o-nato,986331.html"/>
        <a href="https://www.tvn24.pl/wiadomosci-ze-swiata,2/bezsensowny-atak-zabici-i-ranni-w-czasie-rodzinnego-przyjecia,986234.html"/>
        <a href="https://www.tvn24.pl/wiadomosci-ze-swiata,2/amerykanie-potepiaja-uzycie-smiercionosnej-sily-w-iranie-odpowiedz-teheranu,986222.html"/>
        <a href="https://www.tvn24.pl/wiadomosci-ze-swiata,2/porazka-republikanow-w-luizjanie-nie-pomoglo-wsparcie-trumpa,986099.html"/>
        <a href="https://www.tvn24.pl/wiadomosci-ze-swiata,2/byl-dobrym-cichym-dzieckiem-zabil-dwoch-uczniow-ostatnia-kule-zostawil-dla-siebie,985994.html"/>
      </related>
    </article>
  </body>
</html>