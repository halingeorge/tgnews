<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bizarno/clanek/hiso-zgradil-iz-ladijskih-zabojnikov-243487"/>
    <meta property="og:site_name" content="Slovenske novice"/>
    <meta property="article:published_time" content="2019-11-18T18:58:00+00:00"/>
    <meta property="og:title" content="Hišo zgradil iz ladijskih zabojnikov"/>
    <meta property="og:description" content="Na videz zares ni videti kot sanjsko domovanje, toda Will Breaux, izkušeni notranji oblikovalec, vztraja, da je njegova trietažna mojstrovina prav to. Hiša v teksaškem Houstonu je sestavljena iz l..."/>
  </head>
  <body>
    <article>
      <h1>Hišo zgradil iz ladijskih zabojnikov</h1>
      <h2>Kontejnerji sestavljajo trietažno konstrukcijo. Navzven robustno, notri elegantno.</h2>
      <address><time datetime="2019-11-18T18:58:00+00:00">18 Nov 2019, 18:58</time> by <a rel="author">E. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/28/1647149.jpg"/>
          <figcaption>Brez skrbi, videz vara!</figcaption>
        </figure>
        <figure>
          <img src="https://www.slovenskenovice.si/images/slike/2019/10/28/1647150.jpg"/>
          <figcaption>Dvomljivci običajno utihnejo ob pogledu na notranjost.</figcaption>
        </figure>
      </slideshow>
      <p>Na videz zares ni videti kot sanjsko domovanje, toda <b>Will Breaux</b>, izkušeni notranji oblikovalec, vztraja, da je njegova trietažna mojstrovina prav to.<br/>Hiša v teksaškem Houstonu je sestavljena iz ladijskih zabojnikov in ne, ne gre za cenovno ugoden izhod v sili, temveč za dolgoletni projekt, ki je plod oblikovalčeve resnično bujne domišljije.</p>
      <figure>
        <img src="https://www.slovenskenovice.si/images/slike/2019/10/28/1647150.jpg"/>
        <figcaption>Dvomljivci običajno utihnejo ob pogledu na notranjost.</figcaption>
      </figure>
      <p>Vseh 11 kontejnerjev so mojstri z žerjavom zložili v enem samem dnevu, Breaux, ki mu izvirnosti resnično ne primanjkuje, pa se je potem sam lotil prenove in urejanja notranjih prostorov. Prvi dve etaži sta po nekaj letih končani in resnično vredni ogleda ter občudovanja, vrhnja pa bo v kratkem, je ponosen novi lastnik.<br/><br/>»Vse delam povsem sam, zato dela potekajo počasi, a pri tem neizmerno uživam,« je pojasnil Breaux, ki se samo smeje kritikam nepoznavalcev, ko odprtih ust buljijo v njegovo konstrukcijo, ta, roko na srce, pošteno izstopa v soseski, polni klasičnih gradenj.<br/> </p>
      <h3>Nenavadna zunanjost, osupljiva notranjost</h3>
      <p>Toda Breaux vsakomur rad pojasni, da je ideja za dom iz zabojnikov zrasla na njegovem zelniku ter da je rezultat inovativnosti in dolgoletnih izkušenj pri notranjem oblikovanju, gradbenim strokovnjakom in inšpektorjem pa prav tako zna dokazati, da gre za nadvse varno in ustrezno izolirano ter povsem stabilno domovanje, ki ustreza vsem normativom, pa čeprav je nekoliko nenavadno.</p>
      <blockquote>11<br/>kontejnerjev sestavlja zanimivo domovanje.</blockquote>
      <p>Pa še, njegova hiša je trdnejša in odpornejša proti orkanom, požarom in drugim naravnim katastrofam, poudarja mladi oblikovalec, ki na svojem blogu redno objavlja napredek pri urejanju doma in gradbene posege. Če kdo podvomi o estetiki, ko si ogleduje zunanjost zgradbe, nedvomno obmolkne, ko uzre katerega od čudovito urejenih notranjih prostorov. Kaj menite vi? </p>
    </article>
  </body>
</html>