<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/open-kinisi-mat-me-ton-alexi-tsipra-sto-kanali-toy-savvidi/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-18T18:14:19+00:00"/>
    <meta property="og:title" content="Open: «Κίνηση ματ» με τον Αλέξη Τσίπρα στο κανάλι του Σαββίδη"/>
    <meta property="og:description" content="Ηχηρό «χτύπημα» ετοιμάζει το Open αύριο Τρίτη 19 Νοεμβρίου, το πρωί, αφού το κεντρικό δελτίο ειδήσεων του καναλιού θα φιλοξενήσει τον Αλέξη Τσίπρα."/>
  </head>
  <body>
    <article>
      <h1>Open: «Κίνηση ματ» με τον Αλέξη Τσίπρα στο κανάλι του Σαββίδη</h1>
      <address>
        <time datetime="2019-11-18T18:14:19+00:00">18 Nov 2019, 18:14</time>
      </address>
      <p>Ηχηρό «χτύπημα» ετοιμάζει το <a href="https://neaselida.gr/tag/open-tv/"><b>Open</b></a> αύριο Τρίτη 19 Νοεμβρίου, το πρωί, αφού το κεντρικό δελτίο ειδήσεων του καναλιού θα φιλοξενήσει τον <a href="https://neaselida.gr/tag/alexis-tsipras/"><b>Αλέξη Τσίπρα</b></a>.</p>
      <h3>Αναλυτικά το δελτίο Τύπου του Open</h3>
      <p>Ο <b>Πρόεδρος του ΣΥΡΙΖΑ</b> ανοίγει τα χαρτιά του στη <b>Νίκη Λυμπεράκη</b> σε μία αποκλειστική συνέντευξη εφ’ όλης της ύλης. Η επόμενη ημέρα για τον ΣΥΡΙΖΑ, το στοίχημα της διεύρυνσης, τα νέα μέλη και η εκλογή από τη βάση.</p>
      <p>Τι απαντά ο<b> Αλέξης Τσίπρας</b> για τη νέα αντιπολιτευτική στρατηγική και την ατζέντα «Νόμος και Τάξη».</p>
      <p>Ποιες είναι οι θέσεις του <b>ΣΥΡΙΖΑ</b> για το προσφυγικό, τα εθνικά θέματα και την προεδρική εκλογή;</p>
      <p>Ο Αλέξης Τσίπρας μιλάει για όλα τα θέματα της επικαιρότητας στο <b>κεντρικό δελτίο</b> του <b>OPEN</b>, με τη Νίκη Λυμπεράκη, αύριο Τρίτη 19 Νοεμβρίου στις 18:55.</p>
      <h3>Open: Μπαράζ εξελίξεων με τη Μαρία Μπακοδήμου – Έρχονται αλλαγές</h3>
      <figure>
        <img src="https://neaselida.gr/nsmedia/uploads/2019/11/open-mpakodimou.jpg"/>
      </figure>
      <p>Καταιγιστικές είναι οι εξελίξεις στο <a href="https://neaselida.gr/tag/kanali/"><b>κανάλι</b> </a>του <b><a href="https://neaselida.gr/tag/ivan-savvidis/">Ιβάν Σαββίδη</a>,</b> με την <b><a href="https://neaselida.gr/tag/parousiastria/">παρουσιάστρια </a><a href="https://neaselida.gr/tag/maria-bakodimou/">Μαρία Μπακοδήμου</a></b> και τον ρόλο που θα έχει στον σταθμό.</p>
      <p>Όπως έγινε γνωστό το Σάββατο 16 Νοεμβρίου το <b>«<a href="https://neaselida.gr/tag/dikastirio-modas/">Δικαστήριο μόδας</a>»,</b> που ήταν σχεδιασμένο να παρουσιάζει η <b>Μαρία Μπακοδήμου,</b> μπαίνει στο συρτάρι και δεν θα βγει τελικά στο άμεσο διάστημα, καθώς το κανάλι έκρινε πως <b>στην παρούσα φάση κάτι τέτοιο θα ήταν δύσκολο.</b></p>
      <p>Οι αλλαγές, όμως για τη <b>Μαρία Μπακοδήμου</b> στο <b>Open</b> δεν σταματούν εδώ. Σύμφωνα με τη Real Life, μετά από λίγες εβδομάδες στον αέρα, αποφασίστηκε <b>να αλλάξει όλη η βασική ομάδα συντελεστών που εργάζεται πίσω από τις κάμερες για το «<a href="https://neaselida.gr/tag/enas-gia-oloys/">Ένας για όλους</a>».</b></p>
      <p>Ο λόγος δεν έχει γίνει ακόμα γνωστός, αν έχει να κάνει με την τηλεθέαση που συγκεντρώνει το τηλεπαιχνίδι ή αν υπάρχει κάποια άλλη αιτία, στο… ενδότερα του καναλιού.</p>
      <h3>Open: Η απάντηση του καναλιού για την αγωγή «βόμβα» κατά Νίκου Μουτσινά</h3>
      <figure>
        <img src="https://neaselida.gr/nsmedia/uploads/2019/03/open_moutsinas.jpg"/>
      </figure>
      <p><b>Πριν από μερικές μέρες</b> δημοσιεύματα ήθελαν το <a href="https://neaselida.gr/tag/kanali/">κανάλι</a> <a href="https://neaselida.gr/tag/open/">Open</a>, ιδιοκτησίας <a href="https://neaselida.gr/tag/ivan-savvidi/">Ιβάν Σαββίδη</a>, να κατέθεσε <a href="https://neaselida.gr/tag/agogi/">αγωγή</a> στον παρουσιαστή <a href="https://neaselida.gr/tag/nikos-moutsinas/">Νίκο Μουτσινά</a>.</p>
      <p>Τα δημοσιεύματα ανέφεραν πως το <a href="https://neaselida.gr/tag/open/">Open</a> ζητούσε εκτός από το ποσό των <b>200.000 ευρώ,</b> που ήταν η ρήτρα για το «σπάσιμο» του συμβολαίου του, ζητούσε και αποζημίωση ύψους <b>2.500.000 εκατομμυρίων ευρώ</b> <b>για διαφυγόντα κέρδη</b>, από τον <a href="https://neaselida.gr/tag/nikos-moutsinas/">Νίκο Μουτσινά</a> που ανήκει από το καλοκαίρι στον <a href="https://neaselida.gr/tag/skai/">ΣΚΑΪ.</a></p>
      <p><b>Ωστόσο,</b> η πραγματικότητα είναι διαφορετική και σας στην παρουσιάζει αποκλειστικά η <b>«Νέα Σελίδα»</b>. <b>Επικοινωνώντας</b> με στελέχη του <a href="https://neaselida.gr/tag/open/">σταθμού</a>, <b>μας μετέφεραν</b> ότι η αγωγή περιορίζεται στο ποσό που <b>αναφερόταν στη ρήτρα του συμβολαίου και ότι δεν υπάρχει κάτι άλλο πέρα από αυτό.</b></p>
      <related>
        <a href="https://neaselida.gr/h-alli-selida/open-prosopo-kleidi-sto-kanali-toy-ivan-savvidi/"/>
      </related>
    </article>
  </body>
</html>