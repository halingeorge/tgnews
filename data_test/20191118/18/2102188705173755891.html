<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/18/653840/"/>
    <meta property="og:site_name" content="Економічна правда"/>
    <meta property="article:published_time" content="2019-11-18T18:05:00+00:00"/>
    <meta property="og:title" content="IFC: &quot;Укргазбанк&quot; стає все більш привабливим для стратегічних інвестицій"/>
    <meta property="og:description" content="IFC (Міжнародна фінансова корпорація) розглядає можливість надання “Укргазбанку” доприватизаційного конвертованого боргового інструменту."/>
  </head>
  <body>
    <article>
      <h1>IFC: "Укргазбанк" стає все більш привабливим для стратегічних інвестицій</h1>
      <address>
        <time datetime="2019-11-18T18:05:00+00:00">18 Nov 2019, 18:05</time>
      </address>
      <p>
        <b>PROMOTED</b>
      </p>
      <p>IFC (Міжнародна фінансова корпорація) розглядає можливість надання "Укргазбанку" доприватизаційного конвертованого боргового інструменту.</p>
      <p>Про це в інтерв'ю <a href="https://finance.liga.net/all/interview/donbass-banki-i-metro-na-troeschinu-kuda-budet-vkladyvat-dengi-ifc-v-ukraine-intervyu?fbclid=IwAR0zD0-jhowyuXWVydsEmOwHbbrWgKQP3HMroymaerop1gwyyVYUlvLtqDI">LIGA.net</a> розповів керівник офісу IFC в Україні, Молдові та Білорусі Джейсон Пеллмар.</p>
      <p>За словами Пеллмара, IFC розглядає можливість довгострокового партнерства з "Укргазбанком" в рамках Глобальної програми торговельного фінансування (GTFP).</p>
      <p><i>"Нещодавно ліміт GTFP банку збільшився в кілька разів, до $ 70 млн. Ми почали з консалтингу, зокрема, надавали консультації з питань кредитування, задоволені, що "Укргазбанк" став набагато конкурентоспроможним - зараз це четвертий за розміром держбанк в країні. Наступний етап - приватизація ",</i> - зазначив він.</p>
      <p>Джейсон Пеллмар також додав, що в даний момент IFC працює над залученням в "Укргазбанк" "сильного стратегічного інвестора".</p>
      <p>У свою чергу, директор IFC щодо Climate Business Альжбета Клайн зазначає, що "Укргазбанк" вже перейшов в "зелену економіку".</p>
      <p><i>"Україна має можливість створювати зелені стійкі інвестиції особливо в агробізнесі та банківському секторі ... Ми не можемо змусити їх (банки - прим.ред.) перейти в зелений бізнес, але можемо пояснити, що це таке, і як можна фінансувати енергоефективність. Згодом вони розуміють, що в цьому є бізнес, і справа не в тільки в "етиці", а в "бізнес-пропозиції". Далі вони розробляють "зелені" активи, а ми допомагаємо їм випускати зелені облігації. Як правило, банк розробляє багато інших ініціатив, пов'язаних з екологічно чистим бізнесом. Все це, в кінцевому підсумку, робить його більш привабливим для стратегічних інвестицій",</i> - каже Клайн.</p>
      <p>У свою чергу, екс-міністр фінансів Ігор Уманський відзначає, що на сьогодні "Укргазбанк" став одним із провідних банків України - як за результатами своєї фінансової діяльності, так і за обсягом активів.</p>
      <p><i>"З усіх українських держбанків тільки "Укргазбанк" показує позитивні результати. Більш того, як наслідок, останні 3 роки "Укргазбанк" не потребує докапіталізації. Відповідно, кейс Укргазбанку - хороший приклад ефективного управління та ефективної роботи державного активу, і тим більше активу, який працює в середовищі та в умовах так званої банківської чистки"</i>, - говорить експерт.</p>
      <p>Уманський нагадує про те, що з моменту входження держави в капітал "Укргазбанку" пройшло 10 років.</p>
      <p><i>"Розуміння того, що в майбутньому "Укргазбанк" має бути приватизований, авжеж, було. Зрозуміло, тоді його націоналізація відбувалася виключно щоб вирівняти ситуацію на ринку, повернути довіру людей та згладити негативні настрої в країні. І нам тоді вдалося "згасити" ситуацію та не допустити такої критичної ситуації на ринку, яку допустили в 2014 році. Хоча, економічна ситуація в 2009 році була значно гіршою. Тоді ми бачили горизонт в 10-15 років до виходу в приватизацію - початку публічного процесу з приватизацією банку. І, безумовно, той шлях, коли першим в держбанк заходить один з ключових міжнародних фінансових інститутів, - дуже успішний. Навіть після цього держава залишиться мажоритарним акціонером, але прийняття рішень та подальша приватизація</i> <i>державного пакета, який залишиться, враховуючи, що у держави в цьому банку є такий партнер, для будь-якого іншого інвестора буде додатковим сигналом та додатковим мотиватором прийняти позитивне рішення і, відповідно, дати більшу ціну за цей актив"</i>, - резюмував ексміністр.</p>
    </article>
  </body>
</html>