<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/premier-andrej-babis-netusil-jsem-ze-za-komunismu-se-nemohlo-cestovat"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T18:04:00+00:00"/>
    <meta property="og:title" content="Premiér Andrej Babiš: Netušil jsem, že za socialismu se nemohlo cestovat"/>
    <meta property="og:description" content="Premiér Andrej Babiš (65) přiznal, že nevěděl, že lidé nemohli za socialismu bez výjezdní doložky cestovat do zahraničí. Tehdy působil jako obchodní delegát podniku Petrimex v Maroku a dle jeho vlastních slov mu o obtížnosti cestování neměl kdo říct."/>
  </head>
  <body>
    <article>
      <h6 class="kicker">revoluce</h6>
      <h1>Premiér Andrej Babiš: Netušil jsem, že za socialismu se nemohlo cestovat</h1>
      <address><time datetime="2019-11-18T18:04:00+00:00">18 Nov 2019, 18:04</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/19/fb/19fb4a3-247113-75233339-1671539589649345-859835-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>
            <cite>Facebook</cite>
          </figcaption>
        </figure>
        <figure>
          <img src="https://www.extra.cz/images/thumbs/49/c1/49c1c53-247112-74224179-1673777942758843-428305-2560x0-shrink.jpg"/>
          <figcaption>Premiér Babiš prý nevěděl, že k cestování potřebuje výjezdní doložku.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/22/0c/220c618-247111-74911456-1674943659308938-429136-2560x0-shrink.jpg"/>
          <figcaption>Netušil, jak bylo cestování za komunismu těžké – prý mu to nikdo neřekl.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/a6/97/a69757d-246992-profimedia-0483331982-2560x0-shrink.jpg"/>
          <figcaption>Andrej Babiš se v poslední době dopouští spousty přešlapů.<cite>profimedia.cz</cite></figcaption>
        </figure>
        <figcaption>
          <a href="https://www.extra.cz/premier-andrej-babis-netusil-jsem-ze-za-komunismu-se-nemohlo-cestovat/galerie/4">+ Další 4 fotografie</a>
        </figcaption>
      </slideshow>
      <p>
        <b>Premiér Andrej Babiš (65) přiznal, že nevěděl, že lidé nemohli za socialismu bez výjezdní doložky cestovat do zahraničí. Tehdy působil jako obchodní delegát podniku Petrimex v Maroku a dle jeho vlastních slov mu o obtížnosti cestování neměl kdo říct.</b>
      </p>
      <p>V rozhovoru pro MF Dnes premiér <a href="https://www.extra.cz/tema/andrej-babis">Andrej Babiš</a> poznamenal, že součástí výstavy v Národním muzeu je i výjezdní doložka, kterou lidé za socialismu potřebovali k tomu, aby mohli vycestovat mimo spřátelené socialistické země. Tehdy bylo potřeba o ni předem zažádat a i tak byla jen malá šance, že bude člověku vystavena.</p>
      <p><b>„Tehdy jsem jako pracovník zahraničního obchodu, jehož pracovní náplní bylo cestovat do zahraničí, ani nevěděl, že bez toho lidi nemohou vycestovávat do zahraničí,“</b> uvedl Babiš v rozhovoru. <b>„Kdo nám to měl říct? Neměl jsem se to odkud dozvědět,“</b> dodal premiér, který se tou dobou živil jako obchodní delegát.</p>
      <related>
        <a href="https://www.extra.cz/ostudny-preslap-andreje-babise-ruska-trikolora-na-kravate-misto-ceske"/>
      </related>
      <p>Když premiér dostal doplňující otázku, jak je možné, že o potřebě výjezdní doložky nevěděl, neboť tehdy bylo všeobecně známo, že je k vycestování nutná, odpověděl velmi stroze. <b>„Jak se to vědělo? Kdo mi to měl říct?“</b></p>
    </article>
  </body>
</html>