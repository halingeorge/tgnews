<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ba%ce%bf%cf%81%ce%bf%cf%8a%ce%b4%ce%b5%cf%8d%ce%b5%ce%b9-%cf%84%ce%bf%ce%bd-%ce%ba%cf%8c%cf%83%ce%bc%ce%bf-%ce%bf-%cf%84%cf%83%ce%b1%ce%b2%ce%bf%cf%8d%cf%83%ce%bf%ce%b3%ce%bb%ce%bf%cf%85-%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T18:14:32+00:00"/>
    <meta property="og:title" content="Κοροϊδεύει τον κόσμο ο Τσαβούσογλου: Απειλεί με «νέες» επιχειρήσεις στη Συρία, ενώ η εθνοκάθαρση των Κούρδων συνεχίζεται"/>
    <meta property="og:description" content="Ο υπουργός Εξωτερικών της Τουρκίας Μεβλούτ Τσαβούσογλου δήλωσε ότι η Άγκυρα θα ξεκινήσει εκ νέου τις στρατιωτικές επιχειρήσεις στη βορειοανατολική Συρία, εάν η περιοχή δεν εκκαθαριστεί από τους Κούρδους μαχητές, μετέδωσαν σήμερα το τουρκικό τηλεοπτικό δίκτυο Haberturk και η εφημερίδα Yeni Safak."/>
  </head>
  <body>
    <article>
      <h1>Κοροϊδεύει τον κόσμο ο Τσαβούσογλου: Απειλεί με «νέες» επιχειρήσεις στη Συρία, ενώ η εθνοκάθαρση των Κούρδων συνεχίζεται</h1>
      <address>
        <time datetime="2019-11-18T18:14:32+00:00">18 Nov 2019, 18:14</time>
      </address>
      <p>
        <b>Ο υπουργός Εξωτερικών της Τουρκίας Μεβλούτ Τσαβούσογλου δήλωσε ότι η Άγκυρα θα ξεκινήσει εκ νέου τις στρατιωτικές επιχειρήσεις στη βορειοανατολική Συρία, εάν η περιοχή δεν εκκαθαριστεί από τους Κούρδους μαχητές, μετέδωσαν σήμερα το τουρκικό τηλεοπτικό δίκτυο Haberturk και η εφημερίδα Yeni Safak.</b>
      </p>
      <p>O Τσαβούσογλου είπε ότι οι ΗΠΑ και η Ρωσία δεν έχουν κάνει όσα προβλέπονταν από τις συμφωνίες βάσει των οποίων η Άγκυρα τερμάτισε τις στρατιωτικές επιχειρήσεις της εναντίον της κουρδικής πολιτοφυλακής YPG στη βορειοανατολική Συρία τον περασμένο μήνα.</p>
      <blockquote>«<i>Οι ΗΠΑ και η Ρωσία απέτυχαν να κάνουν τα απαραίτητα βήματα (βάσει των συμφωνιών με την Άγκυρα). Εάν τα εδάφη δεν εκκαθαριστούν (από τις κουρδικές μονάδες), θα επαναλάβουμε την επιχείρηση</i>», διαβεβαίωσε ο Τούρκος ΥΠΕΞ όπως μεταδίδουν το Haberturk και η Yeni Safak.</blockquote>
      <p>Ο Τσαβούσολγου υπογράμμισε ότι η χώρα του θέλει να «ξεφορτωθεί την τρομοκρατική απειλή».</p>
      <p>Βάσει της συμφωνίας προβλεπόταν ότι οι YPG, τους οποίους η Τουρκία θεωρεί τρομοκρατική οργάνωση, θα απομακρυνθούν από μια μεγάλη περιοχή που συνορεύει με την Τουρκία, στη βορειοανατολική Συρία.</p>
      <p>Πηγή: ΑΠΕ-ΜΠΕ</p>
    </article>
  </body>
</html>