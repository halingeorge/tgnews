<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2577107/sogodni-rosijska-federacia-peredala-ukraini-tri-ranise-zatrimanih-korabli"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-18T18:30:00+00:00"/>
    <meta property="og:title" content="Сьогодні Російська Федерація передала Україні три раніше затриманих кораблі"/>
    <meta property="og:description" content="РФ передала Україні затримані кораблі"/>
  </head>
  <body>
    <article>
      <h1>Сьогодні Російська Федерація передала Україні три раніше затриманих кораблі</h1>
      <address><time datetime="2019-11-18T18:30:00+00:00">18 Nov 2019, 18:30</time> by <a rel="author">Тетяна Питак</a></address>
      <p>
        <i>Сьогодні Міністерство закордонних справ Росії заявило, що передало Україні кораблі, затримані в Керченській протоці в листопаді 2018 року.</i>
      </p>
      <p>Про це повідомляють сайт МЗС РФ і пресцентр Командування Військово-Морських Сил України. Зазначають <a href="http://argumentua.com/novosti/rf-peredala-ukra-n-zatriman-korabl">Аргументи</a>.</p>
      <p>"18 листопада відбулася передача українській стороні трьох кораблів ВМФ України, які в листопаді 2018 року порушили кордон Російської Федерації під час навмисної провокації Києва в районі Керченської протоки і були затримані російськими правоохоронними органами".</p>
      <p>У МЗС РФ відзначили, що зазначені кораблі є речовими доказами кримінальному процесі про незаконний перетин кордону, який ще триває в Росії.</p>
      <p>Але слідчі дії щодо кораблів завершили, тому зараз стала можливою передача суден "на відповідальне зберігання українській стороні".</p>
      <p>Згодом пресцентр Командування Військово-Морських Сил України повідомив у Facebook, що катери "Нікополь", "Бердянськ" та буксир "Яни Капу" прямують додому:</p>
      <p>"18 листопада в акваторії Чорного Моря розпочато процес щодо повернення українських катерів "Нікополь", "Бердянськ" та буксиру "Яни Капу". Наразі українські буксири "Тітан", "Гайдамаки" та пошуково-рятувальне судно "Сапфір" разом з катерами та буксиром розпочали рух в напрямку материкової України".</p>
      <p>Нагадаємо, що 25 листопада 2018 року в Керченській протоці російські військові обстріляли і захопили українські катери "Бердянськ" і "Нікополь" і буксир "Яни Капу" з екіпажами, які прямували з Одеси до Маріуполя.</p>
      <p>Троє українських моряків отримали поранення.</p>
      <p>24 полоненим українцям пред'явили звинувачення за ч.3 ст.322 КК Росії (незаконний перетин кордону). Вони провели в російському СІЗО 10 місяців.</p>
      <p>7 вересня 2019 року моряків обміняли і повернули в Україну.</p>
    </article>
  </body>
</html>