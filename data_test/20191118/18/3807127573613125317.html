<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/1-lubov_and_sex/55501-3-zodii-koito-gi-ochakva-razdiala-do-kraia-na-meseca/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-18T18:00:00+00:00"/>
    <meta property="og:title" content="3 зодии, които ги очаква раздяла до края на месеца"/>
    <meta property="og:description" content="Вижте кои са те"/>
  </head>
  <body>
    <article>
      <h1>3 зодии, които ги очаква раздяла до края на месеца</h1>
      <h2>Вижте кои са те</h2>
      <address><time datetime="2019-11-18T18:00:00+00:00">18 Nov 2019, 18:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>Краят на месеца ще донесе известно напрежение за някои от зодиакалните знаци. От 21 ноември Меркурий вече няма да е ретрограден в Скорпион, но щетите, които е нанесъл за периода от Хелоуин до 20 ноември, ще си кажат думата. Част от зодиите разбраха някои неща за своя партньор, бяха разкрити определени тайни, а и отношенията им се влошиха. Ето и кои може да очакват раздяла след 20-и ноември.</p>
      <p>
        <b>Близнаци</b>
      </p>
      <p>Те са много социални, и през последните месеци бяха в стихията си. Попаднаха в нова среда, сприятелиха се с доста хора - просто са си такива по природа. За съжаление, изоставиха своя приятелски кръг, не прекарваха много време с партньора и дори го игнорираха заради новите си познати. Не можеше да се разчита на Близнаците през последните седмици. Те не са искали да наранят половинката или да я разкарат, но я пренебрегваха и дори сега не се поправят. Просто може да им е доскучало във връзката и да действат импулсивно. Или нараненият партньор ще ги отреже, или те ще извършат предателство и ще оставят гаджето.</p>
      <p>
        <b>Стрелец</b>
      </p>
      <p>Тези зодии трудно поддържат сериозни връзки. Не изглеждат стабилни и отговорни партньори, защото забравят редовно да пишат и звънят на гаджето, не правят много често планове за срещи и забравят да предупредят къде ще ходят. Стрелците се възползват от всяка възможност, не отказват покани и не се притесняват да флиртуват, дори когато имат човек до себе си. Просто не могат да бъдат укротени и да са постоянни. Партньорът ще им се разсърди, че се държат така и това ще ядоса Стрелците. Така ще се чувстват натоварени и ще решат, че е по-добре да са сами, а не някой да им държи сметка. Много ценят независимостта си и им е трудно да останат моногамни, затова ще зарежат гаджето.</p>
      <p>
        <b>Козирог</b>
      </p>
      <p>Козирозите са много организирани, работливи и си имат приоритети. По принцип, те са много сериозни зодии и държат на партньора, но в момента любовта и връзките въобще не са им приоритет. Заети са и с други неща, постигат успехи в кариерата, или са се отдали на учене. Сега инвестират в себе си и своите мечти, опитват да постигнат свои цели и няма как да обръщат много внимание на половинката и да прекарват много време с нея. Отдадени са на задачите и целите си, а несериозните връзки не са за тях, затова ще решат, че е по-добре да се разделят с гаджето - а не да го залъгват и подценяват. Не искат да се отнасят некоректно с него - уважават го, но в следващите месеци няма как любовта да им бъде приоритет.</p>
      <related>
        <a href="https://www.teenproblem.net/a/1-lubov_and_sex/55408-4-zodii-koito-shte-imat-kasmet-v-lubovta-do-kraia-na-esenta/"/>
      </related>
    </article>
  </body>
</html>