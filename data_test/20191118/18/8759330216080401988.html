<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904253/martinez-kondigt-wissels-aan-in-dat-licht-zie-ik-ook-de-match-van-morgen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T18:12:00+00:00"/>
    <meta property="og:title" content="Martinez kondigt wissels aan: &quot;Interessant te zien of bepaalde spelers klaar zijn&quot;"/>
    <meta property="og:description" content="Roberto Martinez gaat enkele wijzigingen doorvoeren voor de laatste kwalificatiematch van dinsdag tegen Cyprus. Specifieke namen gaf de bondscoach nog niet, maar over Dries Mertens is er alvast goed nieuws. De flankaanvaller heeft geen blessure overgehouden aan de match tegen Rusland."/>
  </head>
  <body>
    <article>
      <h1>Martinez kondigt wissels aan: "Interessant te zien of bepaalde spelers klaar zijn"</h1>
      <address>
        <time datetime="2019-11-18T18:12:00+00:00">18 Nov 2019, 18:12</time>
      </address>
      <p>
        <b>Roberto Martinez gaat enkele wijzigingen doorvoeren voor de laatste kwalificatiematch van dinsdag tegen Cyprus. Specifieke namen gaf de bondscoach nog niet, maar over Dries Mertens is er alvast goed nieuws. De flankaanvaller heeft geen blessure overgehouden aan de match tegen Rusland.</b>
      </p>
      <p>België kan woensdag een historische 30 op 30 pakken in de kwalificatieronde. Iets waar Martinez ook mee bezig is. "Die 30 op 30 zou een mooi en historisch figuur zijn, maar veel interessanter vind ik dat we zien of bepaalde spelers er 'klaar' voor zijn", vertelde Martinez volgens <a href="https://www.hln.be/sport/voetbal/rode-duivels/martinez-kondigt-enkele-wijzigingen-in-basiself-aan-dries-mertens-keerde-zonder-averij-terug~aff57bf5/?utm_source=vpclubsectie&amp;utm_medium=facebookclub&amp;utm_campaign=fball"><i>Het Laatste Nieuws</i></a> tijdens een persconferentie.</p>
      <p>"Dat ook zij progressie geboekt hebben. Daarnaast is het ook belangrijk om te winnen opdat we 2019 kunnen afsluiten als het nummer één van de wereld. En ten slotte moet de match ook in het belang van de fans staan. We willen hen bedanken omdat ze zo dicht bij de ploeg staan. Als je ziet met hoeveel ze zaterdag ook weer in Sint-Petersburg waren..."</p>
      <p><b>Gegroeid<br/></b>De kwalificatiematchen waren een wandeling in het park voor de Rode Duivels. Toch denkt Martinez dat zijn ploeg de voorbije wedstrijden gegroeid is. "Op elke positie hebben we nu twee spelers van haast hetzelfde niveau, dankzij het doorgroeien van jongens als Tielemans, Thorgan Hazard en Castagne. Er zijn jonge spelers die op deur bonken. Ik vind ons ook meer synchroon. En ik heb meer info rond spelers die minder gespeeld hebben. In dat licht zie ik ook de match van van morgen", besloot Martinez.</p>
      <aside>Lees meer<br/><a href="https://www.voetbalprimeur.be/nieuws/904239/hazard-zet-kbvb-aan-het-werk-met-maximaal-vertrouwen-naar-het-ek-.html?itm_source=www.voetbalprimeur.be&amp;itm_medium=highlighted-content">Hazard zet KBVB aan het werk: "Met maximaal vertrouwen naar het EK"</a></aside>
    </article>
  </body>
</html>