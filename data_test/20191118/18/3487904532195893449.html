<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/kalosorisma-tepits-se-irakli-sto-ivanofio-video"/>
    <meta property="og:site_name" content="Metrosport.gr"/>
    <meta property="article:published_time" content="2019-11-18T18:15:00+00:00"/>
    <meta property="og:title" content="Καλωσόρισμα Ηρακλή σε Τέπιτς στο Ιβανώφειο (video)"/>
    <meta property="og:description" content="Ο Σέρβος φόργουορντ ξεκίνησε προπονήσεις με τον Γηραιό"/>
  </head>
  <body>
    <article>
      <h1>Καλωσόρισμα Ηρακλή σε Τέπιτς στο Ιβανώφειο (video)</h1>
      <h2>Ο Σέρβος φόργουορντ ξεκίνησε προπονήσεις με τον Γηραιό</h2>
      <address><time datetime="2019-11-18T18:15:00+00:00">18 Nov 2019, 18:15</time> by <a rel="author">Στέλιος  Παρθενάκης</a></address>
      <p>
        <b>Την πρώτη του προπόνηση με τον Ηρακλή πραγματοποίησε ο Σέρβος φόργουορντ, Μιλένκο Τέπιτς.</b>
      </p>
      <p>Ο νέος παίκτης του Ηρακλή καλωσορίστηκε από τον τεχνικό της ομάδας, Γιάννη Καστρίτη, και δήλωσε χαρούμενος που ήρθε στον Ηρακλή.</p>
      <p>«Ήταν πολύ ευχάριστο για μένα πως με το που έλυσα τη συνεργασία μου με τη Βαρέζε, όπου ξεκίνησα τη χρονιά, χτύπησε το τηλέφωνό μου και ήταν ο κόουτς του Ηρακλής. Η επιθυμία να συνεργαστούμε ήταν κάτι σημαντικό για μένα και καθώς γνωρίζω καλά την πόλη, έχοντας ξαναπαίξει εδώ, δε χρειάστηκε και πολύς χρόνος για να αποφασίσω.</p>
      <p>Ο Ηρακλής είναι μια ιστορική ομάδα, απ' ότι έμαθα και είδα, είναι και η πιο σταθερή ομάδα της πόλης, καθώς οι άλλοι δύο σύλλογοι έχουν προβλήματα, έχει μια γενικά αισιόδοξη εικόνα, και οικονομικά και αγωνιστικά και έχοντας μάθει και από παιδιά που έπαιξα παλιότερα μαζί τους τι ισχύει, ήρθα άμεσα. Δεν είχα τη δυνατότητα να μιλήσω τεχνικά με τον κόουτς ακόμη, πιστεύω ότι όλοι ξέρουν τι μπορώ να προσφέρω σε άμυνα και επίθεση και απλά χρειάζεται σκληρή δουλειά απ' όλους μας.</p>
      <p>Ο κόσμος μας είναι εξαιρετικός, έχω δει τι συμβαίνει στο γήπεδο μας και είναι ένα μεγάλο όπλο για εμάς. Στο μπάσκετ και στον αθλητισμό υπάρχουν και οι ωραίες και οι συγκλονιστικές στιγμές, αλλά υπάρχουν και οι λύπες, έτσι είναι και στη ζωή. Ο Ηρακλής είναι μια καλή ομάδα που πιστεύω ότι μπορεί να φέρνει πιο πολλές χαρές και γι' αυτό θέλω να βοηθήσω κι εγώ όσο μπορώ".</p>
      <p>Δείτε το βίντεο του Metrosport.gr:</p>
      <figure>
        <iframe src="https://www.youtube.com/embed/lPRf-Ic7cXk" width="560" height="315" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/avrio-tepits-sti-thessaloniki-gia-ton-irakli"/>
        <a href="http://www.metrosport.gr/article/korifeos-kavvadas-stin-itta-tou-irakli-apo-tin-aek"/>
        <a href="http://www.metrosport.gr/article/kastritis-kata-99-gkaret-ine-ektos-omadas"/>
        <a href="http://www.metrosport.gr/article/palepse-alla-den-ta-katafere-iraklis-kontra-stin-aek"/>
        <a href="http://www.metrosport.gr/article/to-tromero-koreo-ton-opadon-tou-irakli-pic"/>
        <a href="http://www.metrosport.gr/article/ektakto-choris-gkaret-iraklis-kontra-stin-aek"/>
      </related>
    </article>
  </body>
</html>