<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/turkiye-de-suriye-icin-abd-ve-rusya-ya-elestiri-eger-buralar-temizlenmezse-harekat-baslar"/>
    <meta property="og:site_name" content="euronews"/>
    <meta property="article:published_time" content="2019-11-18T18:04:54+00:00"/>
    <meta property="og:title" content="Bakan Çavuşoğu'ndan ABD ve Rusya'ya Suriye mesajı: Anlaşmaya uyun"/>
    <meta property="og:description" content="Dışişleri Bakanı Çavuşoğlu Amerika Birleşik Devletleri (ABD) ve Rusya'nın Suriye'nin kuzeyi için imzalanan mutabakatlara uymadığını söyledi. Bakan Çavuşoğlu, &quot;Eğer buralar temizlenmezse harekatı başlatacağız&quot; dedi.."/>
  </head>
  <body>
    <article>
      <h1>Bakan Çavuşoğu'ndan ABD ve Rusya'ya Suriye mesajı: Anlaşmaya uyun</h1>
      <address><time datetime="2019-11-18T18:04:54+00:00">18 Nov 2019, 18:04</time> by <a rel="author">Euronews </a></address>
      <p>Türkiye Dışişleri Bakanı Ahmet Çavuşoğlu Amerika Birleşik Devletleri (ABD) ve Rusya'nın Suriye'nin kuzeyi için imzalanan mutabakatlara uymadığını belirterek, "Eğer buralar temizlenmezse harekatı başlatacağız" diye konuştu.</p>
      <p>Bakan Çavuşoğlu, TBMM Plan ve Bütçe Komisyonunda, Dışişleri Bakanlığının 2020 bütçesi üzerinde milletvekillerinin soru ve eleştirilerini yanıtladı. Çavuşoğlu, Türkiye'nin Suriye politikasına ilişkin yapılan eleştireler üzerine, "Suriye konusunda da hep Türkiye'yi suçluyorsunuz. Suriye'yi ve sorunu, Arap Baharı'nı biz mi başlattık? Mısır'da Arap Baharı'nı biz mi başlattık? Mısır'da Arap Baharı'nı biz başlatmadık. Tunus'ta da biz başlatmadık ve diğer tarafta da biz başlatmadık." ifadelerini kullandı.</p>
      <p>Bakan Çavuşoğlu konuya ilişkin, "Sonuçta burada biz iki ülkeyle de beş gün içinde mutabakata vardık. ABD ve Rusya mutabakatın gereğini yaptılar mı hayır yapmadılar. Yapılması lazım çünkü biz üzerimize düşeni yaptık. Burada netice alamazsak tıpkı Amerika ile yaptığımız gibi yine gereğini yapacağız terör tehdidini mutlaka temizlememiz lazım. Bağdadi'nin yakın adamı İthavi'yi yakalayıp Irak'a verdik, Bağdadi'nin nerede olduğunu o gösterdi" diye de sözlerine ekledi.</p>
      <p>Türkiye, Suriye'nin kuzey bölgesine yaptığı Barış Pınarı Harekatı'nı önce ABD, ardından da Rusya ile yaptığı anlaşmalarla sonlandırmıştı.</p>
      <p>Cumhurbaşkanı Recep Tayyip Erdoğan ve ABD Başkanı Donald Trump geçtiğimiz hafta Beyaz Saray'da görüşmüş ve Suriye konusunu yeniden ele almıştı.</p>
      <p>Trump yönetimi Suriye'nin kuzeyinde başlattığı operasyonlar nedeniyle Türkiye'ye 14 Ekim'de getirilen yaptırımları kaldırdığını açıklamıştı.</p>
      <ul>
        <li>
          <b>
            <a href="https://tr.euronews.com/2019/11/15/abd-11-eylul-den-sonra-savaslara-ve-ic-cat-smalara-6-trilyon-dolar-harcad-800-bin-kisi-old">ABD 11 Eylül'den sonra savaşlara ve iç çatışmalara 6 trilyon dolar harcadı, 800 bin kişi öldü</a>
          </b>
        </li>
        <li>
          <b>
            <a href="https://tr.euronews.com/2019/11/15/abd-turkiye-ye-yaptirim-tasarisinda-geri-adim-atti">ABD, Türkiye'ye yaptırım tasarısında geri adım attı</a>
          </b>
        </li>
        <li>
          <b>
            <a href="https://tr.euronews.com/2019/11/17/rus-savas-ucaklar-n-n-idlib-e-hava-sald-r-s-duzenledi">Rus savaş uçakları İdlib'e hava saldırısı düzenledi</a>
          </b>
        </li>
      </ul>
    </article>
  </body>
</html>