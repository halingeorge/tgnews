<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152458-scho-zrobyly-z-tryufelem-iakogo-neschodavno-znajshly-na-rivnenschyni"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T18:12:00+00:00"/>
    <meta property="og:title" content="Що зробили з трюфелем, якого нещодавно знайшли на Рівненщині"/>
    <meta property="og:description" content="Журналісти дізналися про долю чорного трюфеля, знахідку рівнянина, яка наробила фурору серед поціновувачів високої кухні."/>
  </head>
  <body>
    <article>
      <h1>Що зробили з трюфелем, якого нещодавно знайшли на Рівненщині</h1>
      <address>
        <time datetime="2019-11-18T18:12:00+00:00">18 Nov 2019, 18:12</time>
      </address>
      <p>Журналісти дізналися про долю чорного трюфеля, знахідку рівнянина, яка наробила фурору серед поціновувачів високої кухні.<br/><br/>Нагадаємо, <a href="http://www.volynpost.com/news/152296-cholovik-znajshov-u-lisi-na-rivnenschyni-gryb-iakyj-koshtuie-4-tysiachi-ievro-foto">днями рівнянка Галина Чижевська похвалилася у соцмережах знахідкою свого чоловіка Віталія – грибом різновиду чорний трюфель</a>, один кілограм якого коштує 4 тисячі євро, - пише <a href="https://rivnepost.rv.ua/news/shcho-simeystvo-rivnyan-zrobilo-z-naydorozhchim-hribom-u-sviti">«Рівне Вечірнє».</a><br/><br/>Тож журналісти поцікавилися долею гриба.<br/><br/>"Ми вирішили його не продавати, а з’їсти. Так, можливо, і виручили б за нього 400 чи 500 євро. Але подумали собі, що в житті нам більше може не пощастити натрапити на таку знахідку ще раз. За все життя його можна так і не спробувати. Так, у ресторанах подають страви з чорним трюфелем, та звідки знати, що це справді цей гриб? До того ж ресторани зазвичай використовують чорні трюфелі, які вирощуються штучно, як і шампіньйони. Особливу цінність має саме лісовий", - розповіла жінка.<br/><br/>За словами Галини Чижевської, частину гриба вона використала для приготування спеціальної олії, якою можна потім заправляти салати. Іншу – для приготування пасти, якою сім’я поласувала на вечерю.</p>
    </article>
  </body>
</html>