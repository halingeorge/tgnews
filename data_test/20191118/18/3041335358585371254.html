<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/sports/tepits-thelo-na-voithiso-oso-mporo-ton-irakli/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T18:47:08+00:00"/>
    <meta property="og:title" content="Τέπιτς: «Θέλω να βοηθήσω όσο μπορώ τον Ηρακλή»"/>
    <meta property="og:description" content="Την πρώτη του προπόνηση και τις πρώτες του δηλώσεις με τη φανέλα του Ηρακλή πραγματοποίησε σήμερα ο Μιλένκο Τέπιτς."/>
  </head>
  <body>
    <article>
      <h1>Τέπιτς: «Θέλω να βοηθήσω όσο μπορώ τον Ηρακλή»</h1>
      <h2>Την πρώτη του προπόνηση και τις πρώτες του δηλώσεις με τη φανέλα του Ηρακλή πραγματοποίησε σήμερα ο Μιλένκο Τέπιτς.</h2>
      <address><time datetime="2019-11-18T18:47:08+00:00">18 Nov 2019, 18:47</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Την πρώτη του προπόνηση και τις πρώτες του δηλώσεις με τη φανέλα του Ηρακλή πραγματοποίησε σήμερα το νέο μεταγραφικό απόκτημα του «Γηραιού» ο Μιλένκο Τέπιτς.</p>
      <p>Αναλυτικά:</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <p>«Ήταν πολύ ευχάριστο για μένα πως με το που έλυσα τη συνεργασία μου με τη Βαρέζε, όπου ξεκίνησα τη χρονιά, χτύπησε το τηλέφωνό μου και ήταν ο προπονητής του Ηρακλή. Η επιθυμία να συνεργαστούμε, ήταν κάτι σημαντικό για μένα, καθώς γνωρίζω καλά την πόλη. Έχοντας ξαναπαίξει εδώ, δε χρειάστηκε πολύς χρόνος για να αποφασίσω.</p>
      <p>Ο Ηρακλής είναι μια ιστορική ομάδα, απ’ ότι έμαθα και είδα. Είναι η πιο σταθερή ομάδα της πόλης, καθώς οι άλλοι δύο σύλλογοι έχουν προβλήματα, έχει μια γενικά αισιόδοξη εικόνα και οικονομικά και αγωνιστικά.</p>
      <p>Έχοντας μάθει και από παιδιά που έπαιξα παλιότερα μαζί τους τι ισχύει, ήρθα άμεσα. Δεν είχα τη δυνατότητα να μιλήσω τεχνικά με τον προπονητή ακόμη, πιστεύω, όμως, ότι όλοι ξέρουν τι μπορώ να προσφέρω σε άμυνα και επίθεση και απλά, χρειάζεται σκληρή δουλειά απ’ όλους μας.</p>
      <p>Ο κόσμος μας είναι εξαιρετικός, έχω δει τι συμβαίνει στο γήπεδο μας και είναι ένα μεγάλο «όπλο» για εμάς. Στο μπάσκετ και στον αθλητισμό υπάρχουν οι ωραίες και οι συγκλονιστικές στιγμές, αλλά υπάρχουν και οι λύπες, έτσι είναι και στη ζωή.</p>
      <p>Ο Ηρακλής, είναι μια καλή ομάδα που πιστεύω ότι μπορεί να φέρνει πιο πολλές χαρές και γι’ αυτό θέλω να βοηθήσω κι εγώ όσο μπορώ».</p>
      <p>
        <a href="https://www.tanea.gr/2019/11/18/greece/i-tyfli-gata-pou-kakopoiithike-sti-folegandro-vrike-zesti-agkalia/">Η τυφλή γάτα που κακοποιήθηκε στη Φολέγανδρο βρήκε ζεστή αγκαλιά</a>
      </p>
    </article>
  </body>
</html>