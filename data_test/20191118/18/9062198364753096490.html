<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378742/fenerbahceye-dev-stoper-bedavaya-gelecek"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T18:09:00+00:00"/>
    <meta property="og:title" content="Fenerbahçe'ye dev stoper: 'Bedavaya gelecek'"/>
    <meta property="og:description" content="Fenerbahçe, gözüne Bosna Hersek'in as stoperi Adnan Kovacevic'i kestirdi. Ersun Yanal'ın da onay verdiği dev stoper, Fenerbahçe'ye bedavaya gelebileceği belirtiliyor."/>
  </head>
  <body>
    <article>
      <h1>Fenerbahçe'ye dev stoper: 'Bedavaya gelecek'</h1>
      <h2>Fenerbahçe, gözüne Bosna Hersek'in as stoperi Adnan Kovacevic'i kestirdi. Ersun Yanal'ın da onay verdiği dev stoper, Fenerbahçe'ye bedavaya gelebileceği belirtiliyor.</h2>
      <address>
        <time datetime="2019-11-18T18:09:00+00:00">18 Nov 2019, 18:09</time>
      </address>
      <p>Süper Lig'de geride kalan 11 haftada ikinci sırada yer alan Fenerbahçe, Ocak ayı transfer döneminin yaklaşmasıyla da harekete geçti. Sarı lacivertli kulübün Sportif Direktörü Damien Comolli'nin sezon sonunda kontratı bitecek oyuncular üzerine yaptığı çalışmalardaki isimlerden biri basına sızdı.</p>
      <p>Ersun Yanal'ın da onay verdiği oyuncu için görüşmelere başlanıyor. Başarılı oyuncunun temsilcisinin de transfere olumlu yaklaştığı öğrenilirken transferin yakın zamanda resmi olarak bitmesi bekleniyor.</p>
      <p>Sarı lacivertliler kadro kalitesini artırmak ve yedeklerin de en az ilk 11 seviyesinde oyuncular olması için düğmeye basmıştı. Fenerbahçe, gözüne Bosna Hersek'in as stoperi Adnan Kovacevic'i kestirdi.</p>
      <p>Fotomaç'ın haberine göre bir süredir Kovacevic'i scoutlara izleten Fenerbahçe Sportif Direktörü Damien Comolli, 26 yaşındaki stoper hakkında daha fazla bilgiye ulaşmak amacında. Bosna Hersek ile İtalya arasındaki maçı tribünden izleten Damien Comolli, gözlemcileriyle maç sonrası telefondan görüştü.</p>
      <p>2017 yazında Sarajevo'dan Polonya Ekstraklasa takımı Korona Kielce'ye transfer olan Adnan Kovacevic, bu sezon takımının oynadığı 15 lig maçının tamamında forma giydi.</p>
      <p>Kielce'nin ligde düşme hattında olması ve takımının savunma problemlerinin de yüksek olması nedeniyle Kovacevic transferine temkinli yaklaşan Fenerbahçe'nin kurmayları, 'İrtibatta kalmaya ve görüşmelere devam edelim daha sonra ise emin olup teklifimizi yapalım." kararında uzlaştı. Oyuncunun transferinin bedavaya biteceği belirtiliyor.</p>
    </article>
  </body>
</html>