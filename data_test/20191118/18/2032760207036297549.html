<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89948"/>
    <meta property="og:site_name" content="Denník politika"/>
    <meta property="article:published_time" content="2019-11-18T18:35:03+00:00"/>
    <meta property="og:title" content="Za uplynulý týždeň prišli na koľajniciach o život štyria ľudia, všetky obete zrazili vlaky"/>
    <meta property="og:description" content="18.11.2019 (Webnoviny.sk) – Na koľajniciach počas minulého týždňa zomreli štyria ľudia. Informoval o tom hovorca Železníc Slovenskej republiky (ŽSR) Michal Lukáč. Nešťastia sa stali minulý utorok a v stredu, všetky obete zrazili vlaky."/>
  </head>
  <body>
    <article>
      <h1>Za uplynulý týždeň prišli na koľajniciach o život štyria ľudia, všetky obete zrazili vlaky</h1>
      <address><time datetime="2019-11-18T18:35:03+00:00">18 Nov 2019, 18:35</time> by <a rel="author">Webnoviny</a></address>
      <p>18.11.2019 (Webnoviny.sk) – Na koľajniciach počas minulého týždňa zomreli štyria ľudia. Informoval o tom hovorca Železníc Slovenskej republiky (ŽSR) Michal Lukáč. Nešťastia sa stali minulý utorok a v stredu, všetky obete zrazili vlaky.</p>
      <h3>Trasy, na ktorých zomreli štyria ľudia</h3>
      <p>V utorok 12. novembra vlak zrazil a usmrtil muža na hlavnom ťahu Košice – Poprad v úseku Spišské Vlachy – Markušovce. Totožnosť osoby je neznáma.</p>
      <p>V stredu 13. novembra zaznamenali ŽSR tri zrážky vlaku s osobou. Prvá z nehôd sa stala na hlavnom ťahu medzi Leopoldovom a Piešťanmi v úseku Leopoldov – Veľké Kostoľany, ďalšia na trati do Dunajskej Stredy v úseku Bratislava-Nové Mesto – Podunajské Biskupice a posledná na úseku Púchov – Lúky pod Makytou, po ktorej jazdia expresy cez valašský región zo Žiliny do Prahy.</p>
      <h3>Nastala aj zrážka vlaku s autom</h3>
      <p>Správca železničnej infraštruktúry ŽSR zaznamenal uplynulý týždeň aj jednu zrážku vlaku s autom. Stala sa v pondelok 11. novembra krátko po poludní v Trnovci nad Váhom, ktorý leží na hlavnom ťahu medzi Bratislavou a Novými Zámkami. Nikomu sa nič nestalo, dodávajú ŽSR.</p>
      <p>Viac k témam: <a href="https://www.webnoviny.sk/tag/vlak/"><u>vlak</u></a>, <a href="https://www.webnoviny.sk/tag/vlakova-doprava/"><u>vlaková doprava</u></a>, <a href="https://www.webnoviny.sk/tag/zrazka-vlaku-s-autom/"><u>zrážka vlaku s autom</u></a>, <a href="https://www.webnoviny.sk/tag/zrazka-vlaku-s-osobou/"><u>zrážka vlaku s osobou</u></a>, <a href="https://www.webnoviny.sk/tag/zsr-zeleznice-slovenskej-republiky/"><u>ŽSR Železnice Slovenskej republiky</u></a><br/>Zdroj: Webnoviny.sk – <a href="https://www.webnoviny.sk/za-uplynuly-tyzden-prisli-na-kolajniciach-o-zivot-styria-ludia-vsetky-obete-zrazili-vlaky/"><u>Za uplynulý týždeň prišli na koľajniciach o život štyria ľudia, všetky obete zrazili vlaky</u></a> © SITA Všetky práva vyhradené.</p>
    </article>
  </body>
</html>