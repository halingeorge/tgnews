<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/konyorogtem-hogy-oljenek-meg-20-ev-utan-vallott-az-aldozat-a-hat-oran-at-tarto-eroszakrol-18/186865"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T18:00:00+00:00"/>
    <meta property="og:title" content="Könyörögtem, hogy öljenek meg - 20 év után vallott az áldozat a hat órán át tartó erőszakról - 18+"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Könyörögtem, hogy öljenek meg - 20 év után vallott az áldozat a hat órán át tartó erőszakról - 18+</mark>
      </h1>
      <address><time datetime="2019-11-18T18:00:00+00:00">18 Nov 2019, 18:00</time> by <a rel="author">Bors</a></address>
      <p>
        <b>Több mint egy tucat férfi élte ki perverz vágyait az akkor 16 éves lányon. </b>
        <b>Több mint egy tucat férfi élte ki perverz vágyait az akkor 16 éves lányon.</b>
      </p>
      <p>2000 augusztusában - és szeptemberének legelején - több nőt is megtámadott és megerőszakolt egy banda. A szervezetet egy testvérpár irányította. A vezetőjüket, Bilaf Skafot 55 évre ítélte akkor az ausztrál bíróság a Sydney-ben elkövetett szörnyűségekért.</p>
      <p><b>A hatóságok végül a 14 elkövető közül csak kilencet tudtak elítélni - ők összesen 240 év börtönbüntetést kaptak.</b> A rendőrség úgy sejtette, a csoportnak több áldozata is lehetett, mint amennyiről tudnak. Egy nő most, két évtizeddel az őt ért szörnyűségek után állt elő, hogy elmesélje történetét. Mint magyarázta: azt reméli, ha kiadja magából, talán végre képes lesz felejteni és továbblépni.</p>
      <h3>Hat órán át tartott az erőszak</h3>
      <p>Jessica mindössze 16 éves volt 1999 novemberében, amikor Skaf és 15 társa elkapta egy parkban, és egy nyilvános öltözőbe zárta Sydney délnyugati részén. <i>“Egy fickó a hajamnál fogva rángatott be az öltözőbe, és orális szexre kényszerített. Aztán ez folytatódott órákon keresztül. Végül már könyörögtem, hogy öljenek meg”</i> - idézte fel a rémségeket az asszony.</p>
      <figure>
        <img src="http://media.borsonline.hu/cikk/20/192465/gallery-picture/645w/2027174_jess1.jpg"/>
        <figcaption>Jessica 20 év után döntött úgy, hogy beszél az átélt rémségekről</figcaption>
      </figure>
      <p>Jessica elmondása szerint legalább hat órán keresztül tartották ott. Eközben folyamatosan érkeztek az újabb és újabb férfiak, hogy megerőszakolják.</p>
      <p>
        <b>Kamaszként képtelen volt elképzelni, hogy élhet tovább ezzel a szörnyű traumával - így könyörgött támadóinak, hogy végezzenek vele, vessenek véget a szenvedéseinek.</b>
      </p>
      <p>Mindez hónapokkal a Skaf-banda hírhedt erőszaksorozata előtt történt.</p>
      <p>Végül elengedték. Jessica azonnal elment a rendőrségre, ahol egy szakértő már fel is készült rá, hogy megvizsgálja, és bizonyítékokat gyűjtsön be - az akkor 16 éves lány azonban végül meggondolta magát. <b>Csak felejteni akart.</b></p>
      <figure>
        <img src="http://media.borsonline.hu/cikk/20/192465/gallery-picture/645w/2027176_jess2.jpg"/>
        <figcaption>Kamaszlány volt, amikor elkapták, és órákon át zaklatták. Azóta szenved poszttraumás stresszben. Azt reméli, az, hogy beszél a történtekről, segít neki feldolgozni a traumát</figcaption>
      </figure>
      <p>Erre azonban a mai napig nem képes. Még a frissen nyírt fű illata is rémképeket idéz benne - azt a parkot juttatja eszébe ugyanis, ahol a szörnyűségek történtek - írja a 9 Now oldala.</p>
      <h3>Volt olyan lány, akit negyvenszer erőszakoltak meg</h3>
      <p>A banda számos nőt támadott meg, egytől egyig tiniket. Egy 18 éves lányt összesen negyvenszer erőszakoltak meg tizennégyen. Két 16 éves lányt egy vonatállomásról vittek el: őket öt órán keresztül erőszakolták. Az egyik tettes mindeközben azt mondta a lányoknak: <i>“Megérdemlitek, mert Ausztrálok vagytok!”</i></p>
      <p>Michael Finnane bíró az eseményeket úgy jellemezte, mint <b>amik legfeljebb csak a legszörnyűbb háborús övezetekben történnek meg</b>. A banda célja szerinte egyértelműen az volt, hogy rettegést szítsanak a közösségben, és féljék a nevüket. A tárgyalások során mindvégig úgy vélte, <b>jóval több áldozat lehet, mint akikről tudnak</b> - írja a Daily Mail.</p>
    </article>
  </body>
</html>