<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%86%ce%b1%ce%af%cf%81%ce%b5%cf%82-%ce%bc%ce%b5-%cf%84%ce%bf-%cf%84%cf%83%ce%bf%cf%85%ce%b2%ce%ac%ce%bb%ce%b9-%cf%80%ce%b1%cf%84%ce%ad%cf%81%ce%b1%cf%82-%ce%ba%ce%b1%ce%b9-%ce%b3%ce%b9%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T18:25:36+00:00"/>
    <meta property="og:title" content="Σφαίρες με το τσουβάλι: Πατέρας και γιος έτοιμοι για πόλεμο! – Οι απίστευτες εικόνες μετά την έφοδο των αστυνομικών"/>
    <meta property="og:description" content="Από Καλάσνικοφ, μέχρι χειροβομβίδες και αλεξίσφαιρα γιλέκα. Πατέρας και γιος μπήκαν σε περιπέτειες μετά τον έλεγχο της αστυνομίας…"/>
  </head>
  <body>
    <article>
      <h1>Σφαίρες με το τσουβάλι: Πατέρας και γιος έτοιμοι για πόλεμο! – Οι απίστευτες εικόνες μετά την έφοδο των αστυνομικών</h1>
      <address>
        <time datetime="2019-11-18T18:25:36+00:00">18 Nov 2019, 18:25</time>
      </address>
      <p>
        <b>Από Καλάσνικοφ, μέχρι χειροβομβίδες και αλεξίσφαιρα γιλέκα. Πατέρας και γιος μπήκαν σε περιπέτειες μετά τον έλεγχο της αστυνομίας…</b>
      </p>
      <p>Συνελήφθησαν, χθες το μεσημέρι (16-11-2019) σε περιοχή του δήμου Χερσονήσου στο Ηράκλειο, κατά τη διάρκεια αστυνομικής έρευνας, δύο άνδρες ηλικίας 69 και 39 ετών, κατηγορούμενοι για κατοχή και διακίνηση ναρκωτικών ουσιών και παραβάσεις της Νομοθεσίας περί όπλων.</p>
      <p>Στο πλαίσιο της επιχείρησης, σε υπαίθριους χώρους απόκρυψης ναρκωτικών ουσιών, στα σπίτια τους, αλλά και σε ποιμνιοστάσια ιδιοκτησίας τους, βρέθηκαν και κατασχέθηκαν 27 αυτοσχέδιες συσκευασίες που περιείχαν συνολικά 4 κιλά και 691 γραμμάρια χασίς.</p>
      <p>Επιπλέον, μεταξύ των κατασχεθέντων υπήρχαν δύο πολεμικά τυφέκια τύπου Kalasnikov, μια αμυντική χειροβομβίδα, 15,3 γραμμάρια κοκαΐνης, δύο πιστόλια με τους γεμιστήρες τους, χίλια πενήντα φυσίγγια, και δύο κυνηγετικά όπλα.</p>
      <p>Επίσης, κατασχέθηκε το χρηματικό ποσό των 6.625 ευρώ, ένα αλεξίσφαιρο γιλέκο, τρεις ηλεκτρονικές ζυγαριές ακριβείας, τρία Ι.Χ.Φ και ένα Ι.Χ.Ε.αυτοκίνητο.</p>
      <p>Η προανάκριση διενεργείται από το Τμήμα Δίωξης Ναρκωτικών της Υποδιεύθυνσης Ασφαλείας Ηρακλείου, ενώ οι συλληφθέντες θα οδηγηθούν στον Εισαγγελέα Πλημμελειοδικών Ηρακλείου</p>
      <figure>
        <img src="https://www.pentapostagma.gr/wp-content/uploads/2019/11/17112019hrakleio004.jpg"/>
      </figure>
      <figure>
        <img src="https://www.pentapostagma.gr/wp-content/uploads/2019/11/17112019hrakleio002.jpg"/>
      </figure>
      <figure>
        <img src="https://www.pentapostagma.gr/wp-content/uploads/2019/11/17112019hrakleio001.jpg"/>
      </figure>
    </article>
  </body>
</html>