<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/kakva-ofanziva-dragana-bokana-nije-samo-kilpatrik-buducnost-sprema-jos-jednu-bombu-393113.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T18:25:00+00:00"/>
    <meta property="og:title" content="Kakva ofanziva Dragana Bokana, nije samo Kilpatrik, Budućnost sprema još jednu ''bombu''!"/>
    <meta property="og:description" content="Nema sumnje, Podgoričani rešeni da ponove šampionsku sezonu 2017/18."/>
  </head>
  <body>
    <article>
      <h1>Kakva ofanziva Dragana Bokana, nije samo Kilpatrik, Budućnost sprema još jednu ''bombu''!</h1>
      <h2>Nema sumnje, Podgoričani rešeni da ponove šampionsku sezonu 2017/18.</h2>
      <address><time datetime="2019-11-18T18:25:00+00:00">18 Nov 2019, 18:25</time> by <a rel="author">Darko Mitrović</a></address>
      <p>I dok Partizan bezuspešno već nedeljama pokušava da dovede još jedno pojačanje iz inostranstva na bekovskim pozicijama, uprava podgoričke Budućnosti je ovih dana mnogo konkretnija. <br/><br/>Danas je odjeknula vest da je <b>Šon Kilpatrik</b>, bivši košarkaš Panatinaikosa i više NBA klubova, koji se prethodnih dana dovodio u vezu sa Partizanom, <anchor name=""/><a href="https://www.sportske.net/vest/kosarka/zvanicno-kilpatrik-stigao-na-jadran-393088.htmlhttps://www.vijesti.me/sport/kosarka/buducnost-u-pregovorima-sa-bivsim-igracem-barselone">odlučio da prihvati ponudu Budućnosti</a>, ali ni to nije sve! <br/><br/>Podgoričke ''<anchor name=""/><a href="https://www.sportske.net/vest/kosarka/zvanicno-kilpatrik-stigao-na-jadran-393088.htmlhttps://www.vijesti.me/sport/kosarka/buducnost-u-pregovorima-sa-bivsim-igracem-barselonehttps://www.vijesti.me/sport/kosarka/buducnost-u-pregovorima-sa-bivsim-igracem-barselone">Vijesti</a>'' prenose da je nova meta Budućnosti bivši košarkaš Barselone <b>Kevin Serafan</b>! <br/><br/>Ovaj 208 cm visoki Francuz u decembru će napuniti 30 godina, a u Podgoricu bi trebalo da stigne iz Kine, gde je pronašao angažman u Ćinđijangu po odlasku iz Barselone. <br/><br/>U Kini je proveo nekoliko meseci, ali sada navodno želi da se vrati na evropsku scenu i Budućnost to želi da iskoristi. <br/><br/>Poput Kilpatrika, i Serafan ima višegodišnje NBA iskustvo, petgodina je proveo u Vašingtonu, a po jednu u Indijani i Njujorku. <br/><br/>Podsetimo, tokom leta se i on pominjao kao potencijalno pojačanje Partizana, ali ni taj transfer nije realizovan.<br/>-</p>
      <figure>
        <iframe src="https://www.youtube.com/embed/f6UNOkEihdc" width="650" height="345" data-service="Youtube" scrolling="no"/>
      </figure>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/zvanicno-kilpatrik-stigao-na-jadran-393088.html"/>
        <a href="https://www.sportske.net/vest/kosarka/podgoricani-slavili-u-aleksandrovcu-392950.html"/>
        <a href="https://www.sportske.net/vest/kosarka/aba-raspucana-buducnost-se-vratila-na-vrh-tabele-392357.html"/>
        <a href="https://www.sportske.net/vest/kosarka/evrokup-buducnost-ispustila-pobedu-prvi-trijumf-cedevita-olimpije-virtus-slavio-posle-velikog-preokreta-392099.html"/>
        <a href="https://www.sportske.net/vest/kosarka/nismo-navikli-na-ovakvu-megu-novi-debakl-391735.html"/>
      </related>
    </article>
  </body>
</html>