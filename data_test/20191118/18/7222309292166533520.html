<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/polisen-redovisar-veckoslutets-saldo-124-misstanks-for-rattfylleri/"/>
    <meta property="og:site_name" content="HBL"/>
    <meta property="article:published_time" content="2019-11-18T18:35:00+00:00"/>
    <meta property="og:title" content="Polisen redovisar veckoslutets saldo: 124 misstänks för rattfylleri"/>
    <meta property="og:description" content="Polisen lät cirka 27 000 bilförare blåsa i en alkoholmätare under veckoslutet. Lite fler körde berusade än under fjolårets intensivövervakning, rapporterar polisen."/>
  </head>
  <body>
    <article>
      <h1>Polisen redovisar veckoslutets saldo: 124 misstänks för rattfylleri</h1>
      <h2>Polisen lät cirka 27 000 bilförare blåsa i en alkoholmätare under veckoslutet. Lite fler körde berusade än under fjolårets intensivövervakning, rapporterar polisen.</h2>
      <address><time datetime="2019-11-18T18:35:00+00:00">18 Nov 2019, 18:35</time> by <a rel="author">SPT</a></address>
      <p>Polisen tror att många förare kör alkoholpåverkade hem från julfestligheter. Därför intensivövervakar man trafiken under två veckoslut i november.</p>
      <p>På veckoslutet kunde polisen gripa 124 personer som misstänks för rattfylleri. Polisen kunde också gripa 28 personer som misstänks för andra brott och 30 efterlysta personer.</p>
      <p>Polisen uppmanar alla bilister att hålla sig nyktra i trafiken. Kampanjen fortsätter ännu nästa veckoslut.</p>
      <p>– Genom övervakning och genom att informera om att vi gör det försöker polisen förhindra att det sker allvarliga rattfylleriolyckor, säger <b>Timo</b> <b>Ajaste</b>, polisinspektör vid Polisstyrelsen, i ett pressmeddelande.</p>
    </article>
  </body>
</html>