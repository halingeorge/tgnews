<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/neos-kwdikas-topiki-aytodioikisi-perilambanei-a-113532.html"/>
    <meta property="og:site_name" content="Epoli.gr"/>
    <meta property="article:published_time" content="2019-11-18T18:12:00+00:00"/>
    <meta property="og:title" content="Νέος Κώδικας για την Τοπική Αυτοδιοίκηση - Τι θα περιλαμβάνει"/>
    <meta property="og:description" content="«Μέσα στον προγραμματισμό που έχουμε κάνει σίγουρα μέσα είναι και ο Νέος Κώδικας της Τοπικής Αυτοδιοίκησης. Η εμπειρία μου 17 χρόνια ως δημάρχου είναι ότι η πολυνομία, οι εγκύκλιοι αλλά και οι μεταρρυθμίσεις στην αυτοδιοίκηση έχουν τόσο μεγάλες αντιφατικές αποφάσεις, νομοθετήματα που είναι πολύ δύσκολο σήμερα για να οδηγηθεί σε μία πρόταση και ένα αποτέλεσμα να βρει την οδό της επίλυσης του όποιου προβλήματος», τόνισε μεταξύ άλλων ο Γενικός Γραμματέας του ΥΠΕΣ Μιχάλης Σταυριανουδάκης, μιλώντας στην εκπομπή Δημοσκοπήσεις του Atticatv με τον Γιώργο Λαιμό."/>
  </head>
  <body>
    <article>
      <h1>Νέος Κώδικας για την Τοπική Αυτοδιοίκηση - Τι θα περιλαμβάνει</h1>
      <address>
        <time datetime="2019-11-18T18:12:00+00:00">18 Nov 2019, 18:12</time>
      </address>
      <p>«Μέσα στον προγραμματισμό που έχουμε κάνει σίγουρα μέσα είναι και ο Νέος Κώδικας της Τοπικής Αυτοδιοίκησης. Η εμπειρία μου 17 χρόνια ως δημάρχου είναι ότι η πολυνομία, οι εγκύκλιοι αλλά και οι μεταρρυθμίσεις στην αυτοδιοίκηση έχουν τόσο μεγάλες αντιφατικές αποφάσεις, νομοθετήματα που είναι πολύ δύσκολο σήμερα για να οδηγηθεί σε μία πρόταση και ένα αποτέλεσμα να βρει την οδό της επίλυσης του όποιου προβλήματος», τόνισε μεταξύ άλλων ο Γενικός Γραμματέας του ΥΠΕΣ Μιχάλης Σταυριανουδάκης, μιλώντας στην εκπομπή Δημοσκοπήσεις του Atticatv με τον Γιώργο Λαιμό.</p>
      <p>«Έτσι στόχος της ηγεσίας του Υπουργείου Εσωτερικών είναι να οδηγηθούμε σε έναν Κώδικα Τοπικής Αυτοδιοίκησης, που αφού ξεκαθαρίσει το μέχρι σήμερα νομοθετικό πλαίσιο που υλοποιείται, να οδηγήσει σε μια κωδικοποίηση όλων αυτών, ώστε να είναι λειτουργικό για όλες τις διοικήσεις των δήμων», επεσήμανε.</p>
      <p>Αναφερόμενος στο εκλογικό σύστημα ο κ. Σταυριανουδάκης τόνισε: «Όπως έχουμε δεσμευτεί θα αλλάξει το εκλογικό σύστημα, δεν μπορεί να συνεχιστεί να υφίσταται η παρούσα εκλογική διαδικασία που έφερε τόσα παράλογα αποτελέσματα».</p>
      <p>Σχετικά με τη νέα δημοτική και περιφερειακή θητεία ο Γενικός Γραμματέας του ΥΠΕΣ τόνισε: «Κανένα ευρώ από αυτά που ανήκουν στους δήμους δεν θα χαθεί. Το υπουργείο είναι δίπλα σε όλους τους δήμους, ούτως ώστε να μπορέσουμε να τους στηρίξουμε».</p>
      <figure>
        <iframe src="https://www.youtube.com/embed/Ogjm4IgnDCs" width="560" height="315" data-service="Youtube" scrolling="no"/>
      </figure>
    </article>
  </body>
</html>