<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/politikh/mpakogiannis-aspida-stin-gkagkaki-para-tin-paraitisi/2918455/"/>
    <meta property="og:site_name" content="Newsit.gr"/>
    <meta property="article:published_time" content="2019-11-18T18:31:00+00:00"/>
    <meta property="og:title" content="Μπακογιάννης: “Ασπίδα” στην Γκαγκάκη παρά την παραίτηση"/>
    <meta property="og:description" content="Ο δήμαρχος Αθηναίων, Κώστας Μπακογιάννης, στηρίζει την Κατερίνα Γκαγκάκη, παρά το ότι έκανε δεκτή την παραίτησή της μετά τον... τυφώνα Λιάγκα."/>
  </head>
  <body>
    <article>
      <h1>Μπακογιάννης: “Ασπίδα” στην Γκαγκάκη παρά την παραίτηση</h1>
      <h2>Ο δήμαρχος Αθηναίων, Κώστας Μπακογιάννης, στηρίζει την Κατερίνα Γκαγκάκη, παρά το ότι έκανε δεκτή την παραίτησή της μετά τον... τυφώνα Λιάγκα.</h2>
      <address><time datetime="2019-11-18T18:31:00+00:00">18 Nov 2019, 18:31</time> by <a rel="author">Newsit Newsroom</a></address>
      <p>Την αμέριστη στήριξή του στην Κατερίνα Γκαγκάκη εξέφρασε ο Δήμαρχος Αθηναίων, Κώστας Μπακογιάννης, ο οποίος σχολίασε <a href="https://www.newsit.gr/politikh/gkagkaki-episimo-paraitithike-meta-ton-salo-gia-tin-ekpompi-tou-liagka/2914901/">την παραίτησή της από τη θέση του προέδρου της «Τεχνόπολις»</a>, την οποία ο ίδιος είχε κάνει αποδεκτή τελικά.</p>
      <p>Μιλώντας στο Δημοτικό Συμβούλιο του Δήμου Αθηναίων, και σχολιάζοντας το ζήτημα της κας Ινές Αγγελή-Λυκούδη, ο κ. Μπακογιάννης θέλησε να αναφερθεί και στην περίπτωση της κας Γκαγκάκη. Όπως αποκάλυψε ο κ. Μπακογιάννης, η κα Γκαγκάκη<b> είχε θέσει στη διάθεσή του την παραίτησή της από την πρώτη στιγμή</b> που δημιουργήθηκε το ζήτημα με την εκπομπή του Γιώργου Λιάγκα και τον προκλητικό τρόπο με τον οποίο σχολιάστηκε το περιστατικό με την φοιτήτρια που δέχθηκε σεξουαλική παρενόχληση στη βιβλιοθήκη του ΑΠΘ.</p>
      <h3>«Από την πρώτη μέρα είχε θέση την παραίτησή της, αλλά δεν την είχα κάνει εγώ δεκτή» ανέφερε ο κ. Μπακογιάννης</h3>
      <p>Ο κ. Μπακογιάννης αναφέρθηκε στον επαγγελματισμό που έδειξε η κα Γκαγκάκη από την θέση της προέδρου της «Τεχνόπολις», στην αξιοσημείωτη επάρκειά της, ενώ τόνισε πως στο μικρό αυτό διάστημα βοήθησε πολύ στο ξεκίνημα της νέας διακυβέρνησης του Δήμου.</p>
      <p>«Δεν θα μιλήσω για το λάθος της», ανέφερε ο κ. Μπακογιάννης. «Θα ήθελα να πω όμως, προσωπικά, ότι όλοι οι άνθρωποι δικαιούνται μια δεύτερη ευκαιρία. Είναι πολύ εύκολο να στην εποχή των social media να κρεμάμε ανθρώπους στα μανταλάκια. Άλλα όλοι άνθρωποι είμαστε».</p>
      <p>Από την πλευρά του ο κ. Παύλος Γερουλάνος αναφέρθηκε και αυτός στην περίπτωση της κας Γκαγκάκη, απαντώντας στον κ. Μπακογιάννης. «Έκανε ένα λάθος και παραιτήθηκε. Δεν αναφέρθηκα σε αυτήν. Το φέρνεται ως ένα θέμα για μια δεύτερη ευκαιρία, αλλά δεν έχει ανοίξει τέτοιο θέμα», ανέφερε ο κ. Γερουλάνος.</p>
    </article>
  </body>
</html>