<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/finance/ethniki-trapeza-anavrasmos-gia-ypsiles-amoives-se-etaireies-symvoulous/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T18:00:38+00:00"/>
    <meta property="og:title" content="Εθνική Τράπεζα: Αναβρασμός για υψηλές αμοιβές σε εταιρείες – συμβούλους"/>
    <meta property="og:description" content="Σύμφωνα με πληροφορίες, το βράδυ της Δευτέρας ήταν σε εξέλιξη σύσκεψη στην τράπεζα για την έκδοση ανακοίνωσης, ώστε να δοθούν οι απαραίτητες εξηγήσεις"/>
  </head>
  <body>
    <article>
      <h1>Εθνική Τράπεζα: Αναβρασμός για υψηλές αμοιβές σε εταιρείες – συμβούλους</h1>
      <h2>Σύμφωνα με πληροφορίες, το βράδυ της Δευτέρας ήταν σε εξέλιξη σύσκεψη στην τράπεζα για την έκδοση ανακοίνωσης, ώστε να δοθούν οι απαραίτητες εξηγήσεις</h2>
      <address><time datetime="2019-11-18T18:00:38+00:00">18 Nov 2019, 18:00</time> by <a rel="author">ΤοΒΗΜΑ Team</a></address>
      <p>Αναβρασμός επικρατεί στη διοίκηση της Εθνικής Τράπεζας, καθώς έχουν διαρρεύσει πληροφορίες ότι έχει συνάψει συμβάσεις με εταιρείες συμβούλων, οι αμοιβές των οποίων αξιολογούνται ως υπερβολικές.<br/>Σύμφωνα με πληροφορίες, το βράδυ της Δευτέρας ήταν σε εξέλιξη σύσκεψη στην τράπεζα για την έκδοση ανακοίνωσης, ώστε να δοθούν οι απαραίτητες εξηγήσεις.<br/>Τραπεζικές πηγές που υποστηρίζουν πως έχουν εικόνα των συμβάσεων που έχουν υπογραφεί, σημειώνουν ότι το ύψος των εβδομαδιαίων αμοιβών της εταιρείας Oliver Wyman, που λειτουργεί ως σύμβουλος για το σχέδιο μετασχηματισμου του ομίλου, ανέρχεται σε 300.000 ευρώ.<br/>Οι ίδιοι κύκλοι αναφέρουν πως υπάρχει και δεύτερη σύμβαση με εξωτερικό σύμβουλο – εταιρεία, η ετήσια αμοιβή της οποίας διαμορφώνεται στα 3 εκατ. ευρώ.<br/>Σημειώνουν δε πως για τις σχετικές συμβάσεις είναι ενήμερο το Ταμείο Χρηματοπιστωτικής Σταθερότητας (ΤΧΣ), του οποίου ζητήθηκε πριν μερικούς μήνες η σύμφωνη γνώμη, καθώς αποτελεί το μεγαλύτερο βασικό μέτοχο της τράπεζας με ποσοστό 40%.<br/>Σήμερα Δευτέρα ή αύριο το αργότερο η Εθνική Τράπεζα θα εκδώσει ανακοίνωση.<br/><a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a></p>
    </article>
  </body>
</html>