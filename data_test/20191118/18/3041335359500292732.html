<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/greece/gnosti-dimosiografos-eipe-to-nai-se-vouleyti-tis-nd/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T18:38:03+00:00"/>
    <meta property="og:title" content="Γνωστή δημοσιογράφος είπε το «ναι» σε βουλευτή της ΝΔ"/>
    <meta property="og:description" content="Η ξανθιά καλλονή έγινε ευρέως γνωστή ως παρουσιάστρια γνωστής εκπομπής"/>
  </head>
  <body>
    <article>
      <h6 class="kicker">Στην Κηφισιά ο γάμος</h6>
      <h1>Γνωστή δημοσιογράφος είπε το «ναι» σε βουλευτή της ΝΔ</h1>
      <h2>Η ξανθιά καλλονή έγινε ευρέως γνωστή ως παρουσιάστρια γνωστής εκπομπής</h2>
      <address><time datetime="2019-11-18T18:38:03+00:00">18 Nov 2019, 18:38</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>«Σήμερα είμαι γεμάτη, ευτυχισμένη και ολοκληρωμένη ουσιαστικά! Εδώ και καιρό συναντήθηκαν οι δρόμοι μας με τον δικηγόρο Ανδρέα Πάτση. Ο Ανδρέας νιώθω ότι είναι ο άνδρας της ζωής μου» είχε δηλώσει η παρουσιάστρια.</p>
      <p>Η ξανθιά καλλονή έγινε ευρέως γνωστή όταν προσελήφθη στην ΕΡΤ παρουσιάζοντας την εκπομπή «Με αρετή και τόλμη» του Γενικού Επιτελείου Στρατού.</p>
      <p><a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη <br/></a>Η Βίκυ, που έκανε τον βουλευτή του Κυριάκου να πέσει ξερός από την ομορφιά της, είχε περιπλανηθεί επαγγελματικά σε πολλούς περιφερειακούς σταθμούς ως δημοσιογράφος έως το 2017, όταν της έγινε ξαφνικά και αναπάντεχα η πρόταση για την κρατική τηλεόραση. Μετά το τέλος της συνεργασίας της με την ΕΡΤ, υπήρξε ρεπόρτερ στο δελτίο ειδήσεων του Star και πλέον σήμερα στην προσωπική της ζωή απολαμβάνει τον έρωτά της με τον δικηγόρο και βουλευτή της Νέας Δημοκρατίας.</p>
      <figure>
        <img src="https://www.in.gr/wp-content/uploads/2019/11/viky_papaloyka.jpg"/>
      </figure>
      <p>Η εντυπωσιακή Βίκυ Παπαλουκά, που είναι μητέρα δύο παιδιών, ενός γιου 14 ετών και μιας κόρης πέντε ετών, έχει βρει, όπως φαίνεται, το «λιμάνι» της στον Γρεβενιώτη δικηγόρο και βουλευτή.</p>
      <p>H είδηση ότι οι δυο τους θα επισημοποιήσουν τη σχέση τους έγινε γνωστή μέσω της δημοσίευσης της αναγγελίας του γάμου τους σε καθημερινή εφημερίδα: «Ο Ανδρέας Πάτσης, γεννηθείς εις Αθήνας Αττικής, κάτοικος Κηφισιάς Αττικής, γιος του Κωνσταντίνου και της Ελένης, το γένος Βλάχου, και η Βασιλική Παπαλουκά, γεννηθείσα εις Αθήνας Αττικής, κάτοικος Κηφισιάς Αττικής, κόρη του Γεωργίου και της Μαρίας, το γένος Καμπόλη, πρόκειται να παντρευτούν. Ο γάμος θα γίνει στην Κηφισιά Αττικής».</p>
      <p>
        <a href="https://www.in.gr/2019/11/19/culture/vrethike-xryso-daxtylidi-tou-oskar-ouailnt-tin-arxaioelliniki-afierosi/">Βρέθηκε το χρυσό δαχτυλίδι του Οσκαρ Ουάιλντ με την αρχαιοελληνική επιγραφή</a>
      </p>
    </article>
  </body>
</html>