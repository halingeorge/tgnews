<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/japonyada-her-10-sirketten-birinde-topuklu-ayakkabi-giymek-zorunlu-2220310"/>
    <meta property="og:site_name" content="Posta"/>
    <meta property="article:published_time" content="2019-11-18T18:19:54+00:00"/>
    <meta property="og:title" content="Japonya’da her 10 şirketten birinde kadınların topuklu ayakkabı giymesi zorunlu"/>
    <meta property="og:description" content="Japonya’da yapılan bir araştırmada, ülkedeki her 10 şirketten birinde kadınların topuklu ayakkabı giymesinin zorunlu olduğu bildirildi."/>
  </head>
  <body>
    <article>
      <h1>Japonya’da her 10 şirketten birinde kadınların topuklu ayakkabı giymesi zorunlu</h1>
      <address>
        <time datetime="2019-11-18T18:19:54+00:00">18 Nov 2019, 18:19</time>
      </address>
      <h3>Japonya’da yapılan bir araştırmada, ülkedeki her 10 şirketten birinde kadınların topuklu ayakkabı giymesinin zorunlu olduğu bildirildi.</h3>
      <p>Japon Sendikalar Konfederasyonunun yaptığı araştırma kapsamındaki ankete katılan bin kişiden yüzde 12’si kılık kıyafet prosedürlerini "uygunsuz" buluyor. Katılımcıların yüzde 57’si, kıyafet ve benzeri düzenlemelere maruz kaldığını söylerken, yüzde 8’i kadınların makyaj yapma zorunluluğunun da bulunduğunu kaydetti. Ülkedeki her 10 şirketten birinde kadınların topuklu giymesinin zorunlu olduğuna işaret edilen araştırmada, kıyafet kurallarının yüzde 87 ile en fazla otel ve restoranlarda uygulandığı, finans ve sigorta sektörlerinde ise bu oranın yüzde 71 olduğu tespit edildi.</p>
      <h3>Erkek çalışanların takım elbise giyme zorunluğu</h3>
      <p>Araştırmada, Japonya’da yönetici pozisyonundaki <a href="https://www.posta.com.tr/haberler/kadin">kadın</a> oranının yüzde 13 olduğu vurgulandı. Araştırmada ayrıca, erkek çalışanların yüzde 11’inin takım elbise giyme zorunluğunun bulunduğu bilgisi paylaşıldı. Sendikadan bir yetkili Japan Times gazetesine verdiği demeçte, "Erkek ve kadınlar için ayrı kurallar koymanın cinsel ayrımcılığa neden olduğunu" belirtti. Kadın haklarının korunması ve desteklenmesiyle ilgili çalışmalar yürüten "Eşitlik Şimdi (Equality Now) isimli sivil toplum örgütünden Jacqui Hunt de "Kadınlar iş yeri aksesuarı değil. İş yerinde yüksek <a href="https://www.posta.com.tr/haberler/topuklu-ayakkabi">topuklu ayakkabı</a> giyme gerekliliği kadınları hedef alıyor ve yetenekleri yerine kıyafetleriyle tanımlıyor." ifadesini kullandı.</p>
      <p>Hunt, kuralları cinsiyetçi görüşlerin bir tezahürü olarak niteleyerek, "Yüksek topuklu ayakkabılar acı verici olabilir, uzun süreli fiziksel hasara ve kadınların hareketlerini de kısıtlayabilir. Bunları zorunlu kılmak, belirli bir ayakkabı türünü giymelerinde tıbbi veya fiziksel engeli bulunanlara karşı da ayrımcılık yapılması anlamına gelir." diye konuştu.</p>
      <h3>Kampanyalar düzenleniyor</h3>
      <p>Ülkede kadınlarla ilgili kıyafet düzenlemeleri hakkında sivil toplum örgütlerince bu yılın şubat ayından itibaren kampanyalar düzenleniyor. Bu kapsamda, 31 binden fazla kişi kuralların kaldırılması için başlatılan imza kampanyasına katıldı.</p>
      <p>Bazı işverenlerin kadınlara yüksek topuklu ayakkabı giymeyi zorunlu hale getirmesine kadınlar karşı çıkmış, Japonya Sağlık ve Çalışma Bakanı Takumi Nemoto da kadınların topuklu ayakkabı giymelerinin "uygun ve gerekli" olduğu yorumunu yapmıştı. Japonya’da bazı şirketlerin kadın çalışanlarından gözlük takmamalarını istediği yönündeki haberler de ülkede tartışma yaratmıştı.</p>
      <p>AA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/hazal-kaya-anne-oldu-2220326">
          <img src="https://i.pstimaj.com/img/100/180x95/5dd2ff4666a97c9403c282b8"/>
        </a>
      </figure>
      <p>
        <a href="https://www.posta.com.tr/hazal-kaya-anne-oldu-2220326">1 Hazal Kaya anne oldu</a>
      </p>
      <figure>
        <a href="https://www.posta.com.tr/omer-celikten-eyt-aciklamasi-2220325">
          <img src="https://i.pstimaj.com/img/100/180x95/5dd2fc5aae298bfd0e2938ab"/>
        </a>
      </figure>
      <p>
        <a href="https://www.posta.com.tr/omer-celikten-eyt-aciklamasi-2220325">2 Ömer Çelik'ten EYT açıklaması: Cumhurbaşkanımız son sö...</a>
      </p>
      <figure>
        <a href="https://www.posta.com.tr/rusya-disisleri-bakani-sergey-lavrov-abd-stratejik-istikrari-bilincli-olarak-bozuyor-2220324">
          <img src="https://i.pstimaj.com/img/100/180x95/5dd2fb07ae298bfd0e2938a6"/>
        </a>
      </figure>
      <p>
        <a href="https://www.posta.com.tr/rusya-disisleri-bakani-sergey-lavrov-abd-stratejik-istikrari-bilincli-olarak-bozuyor-2220324">3 Rusya Dışişleri Bakanı Sergey Lavrov: ABD, stratejik i...</a>
      </p>
      <figure>
        <a href="https://www.posta.com.tr/omer-celik-bu-hadsiz-ve-hudutsuz-saldiriyi-siddetle-kiniyoruz-2220323">
          <img src="https://i.pstimaj.com/img/100/180x95/5dd2f93866a97c93021a8f4e"/>
        </a>
      </figure>
      <p>
        <a href="https://www.posta.com.tr/omer-celik-bu-hadsiz-ve-hudutsuz-saldiriyi-siddetle-kiniyoruz-2220323">4 Ömer Çelik: Bu hadsiz ve hudutsuz saldırıyı şiddetle k...</a>
      </p>
      <figure>
        <a href="https://www.posta.com.tr/yildiz-kenter-besiktastan-son-yolculuguna-ugurlanacak-2220322">
          <img src="https://i.pstimaj.com/img/100/180x95/5dd2f51366a97c9301c79d16"/>
        </a>
      </figure>
      <p>
        <a href="https://www.posta.com.tr/yildiz-kenter-besiktastan-son-yolculuguna-ugurlanacak-2220322">5 Yıldız Kenter Beşiktaş’tan son yolculuğuna uğurlanacak</a>
      </p>
      <figure>
        <a href="https://www.posta.com.tr/muge-bozun-bebeginin-cinsiyeti-degil-ama-ismi-belli-oldu-2220321">
          <img src="https://i.pstimaj.com/img/100/180x95/5dd2f0be66a97c9403c282b4"/>
        </a>
      </figure>
      <p>
        <a href="https://www.posta.com.tr/muge-bozun-bebeginin-cinsiyeti-degil-ama-ismi-belli-oldu-2220321">6 Müge Boz'un bebeğinin cinsiyeti değil ama ismi belli o...</a>
      </p>
      <figure>
        <a href="https://www.posta.com.tr/dipsiz-gol-dogal-sit-alani-ilan-edilecek-2220309">
          <img src="https://i.pstimaj.com/img/100/180x95/5dd187f166a97c5c5637a93d"/>
        </a>
      </figure>
      <p>
        <a href="https://www.posta.com.tr/dipsiz-gol-dogal-sit-alani-ilan-edilecek-2220309">7 'Dipsiz Göl' doğal sit alanı ilan edilecek</a>
      </p>
      <figure>
        <a href="https://www.posta.com.tr/turkiye-genelindeki-denetimlerde-21-bin-789-hiz-ihlali-tespit-edildi-2220308">
          <img src="https://i.pstimaj.com/img/100/180x95/5dd2db30ae298bfdd7a1aed9"/>
        </a>
      </figure>
      <p>
        <a href="https://www.posta.com.tr/turkiye-genelindeki-denetimlerde-21-bin-789-hiz-ihlali-tespit-edildi-2220308">8 Türkiye genelindeki denetimlerde 21 bin 789 hız ihlali...</a>
      </p>
      <figure>
        <a href="https://www.posta.com.tr/eski-abdli-modelden-ingiltere-basbakani-johnsona-suclama-beni-kurtlarin-onune-atti-2220307">
          <img src="https://i.pstimaj.com/img/100/180x95/5dd2d7d166a97c9301c79ce2"/>
        </a>
      </figure>
      <p>
        <a href="https://www.posta.com.tr/eski-abdli-modelden-ingiltere-basbakani-johnsona-suclama-beni-kurtlarin-onune-atti-2220307">9 Eski ABD’li modelden İngiltere Başbakanı Johnson’a suç...</a>
      </p>
      <figure>
        <a href="https://www.posta.com.tr/iranda-benzin-zammi-protestolarinda-180-gosterici-gozaltina-alindi-2220306">
          <img src="https://i.pstimaj.com/img/100/180x95/5dd2d53466a97c9403c28279"/>
        </a>
      </figure>
      <p>
        <a href="https://www.posta.com.tr/iranda-benzin-zammi-protestolarinda-180-gosterici-gozaltina-alindi-2220306">10 İran'da benzin zammı protestolarında 180 gösterici göz...</a>
      </p>
      <figure>
        <img src="https://i.pstimaj.com/img/78/90x50/5dd2879266a97c816a5031d7"/>
      </figure>
      <p>SIRADAKİ HABER İranlı Hulk Sajad Gharibi Amerika'ya dövüşmeye gidiyor</p>
    </article>
  </body>
</html>