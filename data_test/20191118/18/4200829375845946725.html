<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/besiktas/2019/11/18/adem-ljajic-yeniden-kulubeye"/>
    <meta property="og:site_name" content="FotoMaç"/>
    <meta property="article:published_time" content="2019-11-18T18:08:10+00:00"/>
    <meta property="og:title" content="Adem Ljajic yeniden kulübeye"/>
    <meta property="og:description" content="Beşiktaş Teknik Direktörü Abdullah Avcı, Konyaspor maçının ilk 11'ini şekillendirmeye başladı... Başarılı teknik adamın Adem Ljajıc'i kulübeye çekmesi bekleniyor."/>
  </head>
  <body>
    <article>
      <h1>Adem Ljajic yeniden kulübeye</h1>
      <h2><u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u> Teknik Direktörü <u><a href="https://www.fotomac.com.tr/haberleri/abdullah-avci?id=31a0ea45-8333-4cbe-81ef-292e4319aa15">Abdullah Avcı</a></u>, <u><a href="https://www.fotomac.com.tr/haberleri/konyaspor?id=8e31f089-4f66-4715-b81a-7e930ef74788">Konyaspor</a></u> maçının ilk 11'ini şekillendirmeye başladı... Başarılı teknik adamın Adem Ljajıc'i kulübeye çekmesi bekleniyor.</h2>
      <address>
        <time datetime="2019-11-18T18:08:10+00:00">18 Nov 2019, 18:08</time>
      </address>
      <p><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in son 5 haftasında 13 puan toplayarak ayağa kalkan <u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>'ta, teknik direktör <u><a href="https://www.fotomac.com.tr/haberleri/abdullah-avci?id=31a0ea45-8333-4cbe-81ef-292e4319aa15">Abdullah Avcı</a></u> İttifak Holding <u><a href="https://www.fotomac.com.tr/haberleri/konyaspor?id=8e31f089-4f66-4715-b81a-7e930ef74788">Konyaspor</a></u> maçının ilk 11'ini şekillendirmeye başladı.</p>
      <p>Üst üste oynanan maçlar neticesinde yorgun olduğu için teknik heyet tarafından zaman zaman dinlendirilen Adem Ljajic'in, Konyaspor deplasmanında da kulübeye çekilebileceği ortaya çıktı.</p>
      <p>Abdullah Avcı, savunmayı <u><a href="https://www.fotomac.com.tr/haberleri/gokhan-gonul?id=c1f91758-ad67-4b03-b93f-a02a214b59e2">Gökhan Gönül</a></u>, Domagoj Vida, Victor Ruiz ve <u><a href="https://www.fotomac.com.tr/haberleri/caner-erkin?id=924179a9-daa6-46e7-9701-13ea1e3011b4">Caner Erkin</a></u>'den kurmayı planlıyor. Defans hattının önünde yetişmesi durumunda <u><a href="https://www.fotomac.com.tr/haberleri/atiba-hutchinson?id=2f9a0955-6348-47be-94a7-4dc6502e4208">Atiba Hutchinson</a></u> ve Mohamed Elneny'yi oynatacak olan Avcı, forvet arkasında yine Abdoulay Diaby'yi görevlendirmeyi düşünüyor.</p>
      <p>Kevin N'Koudou'nun sakatlıktan golle dönmesi nedeniyle sol kanatta sıkıntı yaşamayacak olan Avcı'nın, sağ kanatta <u><a href="https://www.fotomac.com.tr/haberleri/jeremain-lens?id=fce803ca-354f-452c-a3bb-c7f337ec468f">Jeremain Lens</a></u> ile Tyler Boyd arasında kararsız kaldığı öğrenildi.</p>
      <p>Forvette <u><a href="https://www.fotomac.com.tr/haberleri/burak-yilmaz?id=d2994c04-c41c-4742-ab0e-75ac0f06fbd1">Burak Yılmaz</a></u>'ı oynatacak olan Beşiktaş'ın teknik patronu rakip analizi konusunda da hazırlıklarını büyük bir titizlikle devam ediyor. Konyaspor'un bol pasa dayalı defansif oyun yapısından çekinen Abdullah Avcı, buna karşı bazı önlemler alacak.</p>
      <figure>
        <a href="https://www.fotomac.com.tr/webtv/videoizle/ljajic-yeniden-kulubeye">
          <img src="https://iaftm.tmgrup.com.tr/55bc39/644/381/23/0/1239/720?u=https://iftm.tmgrup.com.tr/2019/11/18/catchupasporhd720p2019111820191118191118182846-1574093526146.jpeg"/>
        </a>
        <figcaption>Ljajic yeniden kulübeye</figcaption>
      </figure>
    </article>
  </body>
</html>