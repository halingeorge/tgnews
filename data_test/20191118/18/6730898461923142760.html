<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/poznat_datum_izlaska_specifikacije_i_cene_novih_mac_pro_stanica-82124"/>
    <meta property="og:site_name" content="Benchmark"/>
    <meta property="article:published_time" content="2019-11-18T18:37:00+00:00"/>
    <meta property="og:title" content="Poznat datum izlaska, specifikacije i cene novih Mac Pro stanica"/>
    <meta property="og:description" content="Spremite kasice ili aplicirajte za novi kredit - stiže Apple Mac Pro 2019..."/>
  </head>
  <body>
    <article>
      <h1>Poznat datum izlaska, specifikacije i cene novih Mac Pro stanica</h1>
      <address>
        <time datetime="2019-11-18T18:37:00+00:00">18 Nov 2019, 18:37</time>
      </address>
      <figure>
        <img src="https://www.benchmark.rs/assets/img/news/main/a021103379dfd6503ab4d9041258d738.jpg"/>
      </figure>
      <p>Dugoočekivani <b><a href="https://www.benchmark.rs/tag/apple-46">Apple</a> <a href="https://www.benchmark.rs/tag/mac_pro-917">Mac Pro</a></b> (2019) je sada već izvestan. Profesionalci i kreatori sadržaja su jedva čekali vesti o izlasku svog omiljenog računara sa najaktuelnijim specifikacijama. Čekanje se isplati, a prema nepotvrđenim informacijama, trebao bi da se pojavi već tokom sledećeg meseca obzirom da je Apple kompletirao FCC postupak sertifikacije. Dakle, Deda Mraz je spremio iznenađenja za božićne i novogodišnje praznike.</p>
      <p>Mac Pro će biti dostupan u nekoliko konfiguracija. Osnovni model će biti baziran na 8 jezgarnom Intel Xeon W centralnom procesoru, AMD Radeon Pro 580X grafičkom procesoru i raspolagaće sa 32 GB RAM memorije. Cena ove konfiguracije biće oko 5.999,00 US$. Najjači model će imati dve AMD Radeon Pro Vega II grafičke karte, 28-jezgarni Intel Xeon CPU i 1.5 TB memorije. Za takav Mac Pro ćete morati dublje da zavučete ruku u džep i izbrojite 45.000,00 US$.</p>
      <h3>Pogledajte još: <a href="https://www.benchmark.rs/vesti/apple_predstavio_novi_mac_pro_i_pro_display_xdr_video-80339">Apple predstavio novi Mac Pro i Pro Display XDR (video)</a></h3>
      <p>Zajedno sa novom Mac Pro serijom izlaze i novi modeli Retina monitora. Apple Pro Display XDR dijagonale 32” startuje sa cenom od 4.999,00 US$. Prikazuje 6K rezoluciju od 6016x3384 piksela na 10-bitnom panelu u rasponu od 1.073 kolor nijansi, poštujući DCI-P3 standard. Apple Mac Pro sa 2019 specifikacijama će se proizvoditi u Teksasu, SAD.</p>
      <p>
        <i>Izvor: <a href="https://www.techradar.com/news/apple-mac-pro-finally-gets-a-release-date-sort-of">TechRadar</a></i>
      </p>
      <figure>
        <iframe src="https://www.youtube.com/embed/cYZ4FjVGWAc" width="600" height="450" data-service="Youtube" scrolling="no"/>
      </figure>
    </article>
  </body>
</html>