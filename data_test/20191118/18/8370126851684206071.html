<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/134926/akp-sozcusu-celik-acikladi-eytye-son-nokta-konuldu-mu"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-18T18:39:00+00:00"/>
    <meta property="og:title" content="AKP sözcüsü Çelik açıkladı: EYT'ye son nokta konuldu mu?"/>
    <meta property="og:description" content="AKP Sözcüsü Ömer Çelik MYK toplantısı sonrası açıklamalarda bulundu."/>
  </head>
  <body>
    <article>
      <h1>AKP sözcüsü Çelik açıkladı: EYT'ye son nokta konuldu mu?</h1>
      <h2>AKP Sözcüsü Ömer Çelik MYK toplantısı sonrası açıklamalarda bulundu.</h2>
      <address>
        <time datetime="2019-11-18T18:39:00+00:00">18 Nov 2019, 18:39</time>
      </address>
      <p> AKP Sözcüsü Ömer Çelik, "Sanki biz bu 'EYT' (Emeklilikte Yaşa Tıkalanlar) denilen kardeşlerimizin söylediklerine duyarsız davranıyoruz, sanki biz onlarla karşı karşıyayız gibisinden bir yaklaşım sergileniyor. Böyle bir şey söz konusu değil. Ama netice itibarıyla bahsedilen tedbirleri almanın, ya da bahsedilen politikaları uygulamanın ülkeye bir maliyeti vardır. Ve bu maliyet ülkenin altından kalkabileceği bir maliyet değildir. Cumhurbaşkanımız bunun altını çizmiştir. Netice itibarıyla bu noktada da Sayın Cumhurbaşkanımız son sözü söylemiştir" dedi.</p>
      <p>AK Parti Merkez Yönetim Kurulu (MYK) Cumhurbaşkanı Recep Tayyip Erdoğan başkanlığında toplandı. AK Parti Sözcüsü Çelik, toplantının gündemine ilişkin basın toplantısı düzenledi. Basın toplantısı sonrasında soruları yanıtlayan Çelik, emeklilikte yaşa takılanlar için düzenleme yapılmayacağını açıkladı. </p>
      <p>EYT konusunda Cumhurbaşkanı Erdoğan’ın yaptığı açıklamanın meseleye nokta koyup koymadığına ilişkin soruyu cevaplayan Çelik, "Herhangi bir noktada belli bir kesimi rahatlatmak için aşırı popülist bir uygulamaya gidildiği zaman toplumun tamamına zarar verildiği, aynı zamanda da o kesimdeki kardeşlerimizin çocuklarının geleceğine de zarar verildiği, Türkiye’nin geçmişinde çok yaşanmış bir şey. Sanki biz bu EYT’li denilen kardeşlerimizin söylediklerine duyarsız davranıyoruz, sanki biz onlarla karşı karşıyayız gibisinden bir yaklaşım sergileniyor. AK Parti bir tarafta, bu şekilde söylenen vatandaşlarımız karşı karşıya gibisinden. Böyle bir şey söz konusu değil. Tabii ki söylediklerini dinliyoruz, tabii ki sorunlarına duyarlıyız ama netice itibarıyla bahsedilen tedbirleri almanın, ya da bahsedilen politikaları uygulamanın ülkeye bir maliyeti vardır. Ve bu maliyet ülkenin altından kalkabileceği bir maliyet değildir. Cumhurbaşkanımız bunun altını çizmiştir. Netice itibarıyla bu noktada da Sayın Cumhurbaşkanımız son sözü söylemiştir. Şunun kesinlikle bilinmesi gerekir, bugün bazı partilerden açıklama yapılıyor. Onlar Türkiye’yi yönetme sorumluluğu altında değildir. Bu denklemleri görseler, bu elimizdeki tabloyu görseler, aynı yaklaşım içinde olacaklardır" açıklamasında bulundu.</p>
      <related>
        <h4>Bağlantılı Haberler</h4>
        <a href="https://www.gercekgundem.com/ekonomi/135083/fatih-altayli-tarafini-belli-etti-erdogan-gibi-dusunuyordum-ama"/>
        <a href="https://www.gercekgundem.com/siyaset/135057/yasar-okuyan-ve-zafer-sahin-arasinda-eyt-gerginligi"/>
        <a href="https://www.gercekgundem.com/ekonomi/134975/eytsydd-baskani-ozupak-asla-pes-etmek-yok"/>
        <a href="https://www.gercekgundem.com/guncel/134966/akp-kapiyi-kapatti-ama-eytliler-yilmiyor"/>
        <a href="https://www.gercekgundem.com/siyaset/134941/mhpli-vekilden-akpyi-kizdiracak-eyt-yorumu"/>
        <a href="https://www.gercekgundem.com/guncel/134892/hukumetin-veremedigi-eytli-sayisini-acikladi"/>
        <a href="https://www.gercekgundem.com/siyaset/134883/chpden-erdogana-eyt-yaniti-bu-kaynagi-bulamiyorsaniz-susacaksiniz"/>
        <a href="https://www.gercekgundem.com/ekonomi/134848/chpden-eyt-aciklamasi"/>
        <a href="https://www.gercekgundem.com/guncel/134766/erdoganin-eyt-aciklamasina-sendikalardan-ortak-tepki"/>
        <a href="https://www.gercekgundem.com/guncel/134592/eytlilerden-erdogana-yanit-son-sozu-eyt-soyleyecek"/>
      </related>
    </article>
  </body>
</html>