<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/stendardo-ex-calciatori-rischio-poverta-3118622/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T18:11:41+00:00"/>
    <meta property="og:title" content="Stendardo lancia l’allarme: “In Italia 6 ex calciatori su 10 sono a rischio povertà”"/>
    <meta property="og:description" content="ROMA – Guglielmo Stendardo, ex calciatore, avvocato dal 2012 e docente alla Luiss in diritto sportivo, è stato intervistato da Marco Lobasso per Leggo per parlare di un fenomeno che riguarda diversi giocatori dopo il loro ritiro dall’attività agonistica: «In Italia 6 ex calciatori su 10 sono a rischio povertà». Riportiamo di seguito, le dichiarazioni rilasciate da Stendardo a Leggo: «In Italia il giovane calciatore tende a trascurare l’istruzione e non si preoccupa di studiare e formarsi per il futuro. Quasi sempre, tra i 20 e i 35 anni, pensa a giocare solo al calcio. In più, fino a quando è in attività, tende a seguire un tenore di vita alto che i buoni guadagni gli permettono. Il ridimensionamento, poi, è complicato e iniziano i disastri.Sacile (Pordenone), allenatore esordienti dice terrone all’arbitro: Daspo di 1 annoJuventus, Platini difende Cristiano Ronaldo: “Reazione a Sarri? Umana e normale” È chiaro che non è solo un problema di istruzione e di tenore di vita esagerato – continua Stendardo -; nelle…"/>
  </head>
  <body>
    <article>
      <h1>Stendardo lancia l’allarme: “In Italia 6 ex calciatori su 10 sono a rischio povertà”</h1>
      <address><time datetime="2019-11-18T18:11:41+00:00">18 Nov 2019, 18:11</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/stendardo-ansa.jpg"/>
        <figcaption>Stendardo quando giocava a calcio con la maglia dell’Atalanta (foto Ansa)</figcaption>
      </figure>
      <p>ROMA – <b>Guglielmo Stendardo</b>, <a href="https://www.blitzquotidiano.it/sport/guglielmo-stendardo-federica-percassi-tra-lui-e-atalanta-2363777/">ex calciatore</a>, avvocato dal 2012 e docente alla Luiss in diritto sportivo, è stato intervistato da Marco Lobasso per Leggo per parlare di un fenomeno che riguarda diversi giocatori dopo il loro ritiro dall’attività agonistica: «In Italia 6 ex calciatori su 10 sono a rischio povertà».</p>
      <p>Riportiamo di seguito, le dichiarazioni rilasciate da Stendardo a Leggo: «In Italia il giovane calciatore tende a trascurare l’istruzione e non si preoccupa di studiare e formarsi per il futuro. Quasi sempre, tra i 20 e i 35 anni, pensa a giocare solo al calcio. In più, fino a quando è in attività, tende a seguire un tenore di vita alto che i buoni guadagni gli permettono. Il ridimensionamento, poi, è complicato e iniziano i disastri.</p>
      <figure>
        <a href="https://www.blitzquotidiano.it/sport/sacile-pordenone-allenatore-daspo-3118753/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/sacile-pordenone-allenatore-daspo-3118753/">
          <img src="https://static.blitzquotidiano.it/wp/wp-content/uploads/2019/11/daspo_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/sacile-pordenone-allenatore-daspo-3118753/">Sacile (Pordenone), allenatore esordienti dice terrone all’arbitro: Daspo di 1 anno</a>
      </h3>
      <figure>
        <a href="https://www.blitzquotidiano.it/sport/juventus-platini-cristiano-ronaldo-3118680/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/juventus-platini-cristiano-ronaldo-3118680/">
          <img src="https://static.blitzquotidiano.it/wp/wp-content/uploads/2019/11/PLATINI-ANSA-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/juventus-platini-cristiano-ronaldo-3118680/">Juventus, Platini difende Cristiano Ronaldo: “Reazione a Sarri? Umana e normale”</a>
      </h3>
      <p>È chiaro che non è solo un problema di istruzione e di tenore di vita esagerato – continua Stendardo -; nelle crisi finanziarie di tanti colleghi incidono anche i costi sanitari alti che i calciatori devono sostenere a fine carriera e la scarsa attenzione che mettono verso i problemi del Fisco.</p>
      <p>La scelta di un commercialista preparato e affidabile è alla base nell’attività del calciatore, sia dei big sia dei tanti atleti di serie B e di Prima divisione. Si tende ad attribuire poca importanza ai problemi fiscali, invece sono fondamentali. Trascurandoli tornano ingigantiti negli anni a venire e diventano micidiali.</p>
      <p>In troppi trascurano le più elementari regole degli investimenti. Spesso sono errori grossolani di valutazione, ma di frequente sono anche scelte di manager e agenti senza scrupoli che non fanno gli interessi dei giocatori ma li conducono a rovine finanziarie.</p>
      <p>Serve una rivoluzione culturale. Non è possibile che il 70% dei nostri giocatori abbia la terza media e solo l’1% sia laureato. Inoltre, serve un fondo di accantonamento per almeno 5 anni per dare serenità economica agli ex calciatori che iniziano una nuova attività; serve creare polizze vita che offrano rendite vitalizie per gli atleti. Spero che Figc e Lega vogliano imboccare questa strada, fondamentale per il futuro dei calciatori italiani. E bisogna fare presto, i dati sono già drammatici» (fonte Marco Lobasso per Leggo).</p>
    </article>
  </body>
</html>