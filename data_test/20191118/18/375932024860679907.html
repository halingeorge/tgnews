<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/penzugy/tozsde/london-kivetelevel-rossz-napot-zartak-a-fobb-europai-piacok-1876530/"/>
    <meta property="og:site_name" content="Világgazdaság"/>
    <meta property="article:published_time" content="2019-11-18T18:19:00+00:00"/>
    <meta property="og:title" content="London kivételével rossz napot zártak a főbb európai piacok"/>
    <meta property="og:description" content="A főbb európai piacok többsége csökkenéssel zárt, míg London szerény emelkedéssel, a BUX pedig 1 százalékos emelkedést ért el."/>
  </head>
  <body>
    <article>
      <h1>London kivételével rossz napot zártak a főbb európai piacok</h1>
      <address><time datetime="2019-11-18T18:19:00+00:00">18 Nov 2019, 18:19</time> by <a rel="author">MTI</a></address>
      <h4>Az európai piacok többsége csökkenéssel zárt, míg London szerény, a BUX pedig 1 százalékos emelkedést ért el.</h4>
      <p>London kivételével csökkenéssel, mérsékelt elmozdulással zártak a vezető nyugat-európai tőzsdék hétfőn.</p>
      <ul>
        <li>A londoni FTSE-100 mutató 0,07 százalékos szerény emelkedéssel,</li>
        <li>a frankfurti DAX-30 0,26 százalékos mínusszal,</li>
        <li>a párizsi CAC-40 mutató 0,16 százalékos csökkenéssel fejezte be a napot.</li>
      </ul>
      <p>Az euróövezeti vállalatok gyűjtőindexei közül az EuroStoxx50 0,18 százalékos veszteséggel zárta a kereskedést.</p>
      <table bordered="">
        <tr>
          <td><b>Jó napot zárt a BUX<br/></b>A Budapesti Értéktőzsde részvényindexe, a BUX 1,11 százalékos emelkedéssel, <a href="https://www.vg.hu/vilaggazdasag/vilaggazdasag-tozsde/jo-napot-zart-a-bux-3-1876416/">43 867,73 ponton zárt</a> hétfőn.</td>
        </tr>
      </table>
      <p>A befektetők a hétfői kereskedés során óvatosak voltak, az európai piacokon is részben az amerikai-kínai kereskedelmi konfliktusok rendeződésével szemben támasztott kételyek alakították a tőzsdei árfolyamokat.</p>
      <p>A nagyvállalatok között a nap egyik vesztese a német Volkswagen részvénye volt 4,1 százalékos veszteséggel, miután a vállalat rontotta középtávú eladási és profitelőrejelzését.</p>
      <p>Az európai tőzsdezárás után a New York-i tőzsdén a 30 vezető iparvállalat DJIA indexe 0,06 százalék pluszban, a részvények szélesebb körét felölelő S&amp;P500 index 0,02 százalék mínuszban volt, a technológiai papírok Nasdaq Composite mutatója pedig 0,06 százalék csökkenést jelzett.</p>
      <p>Az európai tőzsdezárás után az északi-tengeri Brent olajfajta hordónkénti ára 1 dollár 11 cent (1,75 százalék) mínusszal, 62,19 dolláron állt.</p>
      <p>Az arany unciánkénti ára 0,28 százalékkal, 4,05 dollárral 1472,55 dollárra emelkedett.</p>
      <p>A nemzetközi bankközi devizapiacon egy euróért 1,1079 dollárt adtak a délután fél négykor jegyzett 1,1064 dollár után</p>
    </article>
  </body>
</html>