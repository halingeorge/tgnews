<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/rajnikanths-entry-into-politics-likely-next-year-as-superstars-fan-club-set-to-become-a-party-123.html"/>
    <meta property="og:site_name" content="DoolNews"/>
    <meta property="article:published_time" content="2019-11-18T18:01:00+00:00"/>
    <meta property="og:title" content="അടുത്ത വര്‍ഷം രജനീകാന്തിന്റെ രാഷ്ട്രീയ പ്രവേശനം; ഫാന്‍സ് അസോസിയേഷന്‍ രാഷ്ട്രീയ പാര്‍ട്ടി ആകും"/>
    <meta property="og:description" content="Bjp Rajanikanth Tamilnadu Tamilnadu Politics India ന്യൂദല്‍ഹി: തമിഴ് സൂപ്പര്‍സ്റ്റാര്‍ രജനികാന്ത് അടുത്ത വര്‍ഷം മധ്യത്തോടെ രാഷ്ട്രീയത്തില്‍ പ്രവേശിക്കുമെന്ന് സൂചനകള്‍. 20"/>
  </head>
  <body>
    <article>
      <h1>അടുത്ത വര്‍ഷം രജനീകാന്തിന്റെ രാഷ്ട്രീയ പ്രവേശനം; ഫാന്‍സ് അസോസിയേഷന്‍ രാഷ്ട്രീയ പാര്‍ട്ടി ആകും</h1>
      <address><time datetime="2019-11-18T18:01:00+00:00">18 Nov 2019, 18:01</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: തമിഴ് സൂപ്പര്‍സ്റ്റാര്‍ രജനികാന്ത് അടുത്ത വര്‍ഷം മധ്യത്തോടെ രാഷ്ട്രീയത്തില്‍ പ്രവേശിക്കുമെന്ന് സൂചനകള്‍. 2021 ല്‍ നടക്കാനിരിക്കുന്ന നിയമസഭാ തെരഞ്ഞെടുപ്പിനു മുന്നോടിയായി അദ്ദേഹം തന്റെ രാഷ്ട്രീയ അജണ്ട രൂപപ്പെടുത്തും.</p>
      <p>രജനികാന്തിന്റെ ഫാന്‍സ് അസോസിയേഷനായ രജനി മക്കള്‍ മന്‍ട്രം അടുത്ത വര്‍ഷം ആഗ്‌സ്റ്റ്- സെപ്റ്റംബര്‍ മാസത്തോടെ പുതിയ പേരില്‍ രാഷ്ട്രീയപാര്‍ട്ടി ആകുമെന്നാണ് രജനികാന്തുമായി ബന്ധപ്പെട്ട അടുത്ത വൃത്തങ്ങള്‍ സൂചിപ്പിക്കുന്നതെന്ന് ടൈംസ് ഓഫ് ഇന്ത്യ റിപ്പോര്‍ട്ട് ചെയ്യുന്നു.</p>
      <related>
        <a href="https://www.doolnews.com/congress-and-shivsena-contest-at-bmc-mayor-post.html?utm_source=doolnews&amp;utm_medium=related"/>
      </related>
      <p>ഡി.എം.കെ പ്രസിഡന്റ് എം. കരുണാനിധിയുടെയും എ.ഐ.എ.ഡി.എം.കെ ജനറല്‍ സെക്രട്ടറി ജെ. ജയലതയുടെയും മരണം ഉണ്ടാക്കിയ വിടവിലാണ് രജനികാന്ത് രാഷ്ട്രീയത്തിലേക്ക് കടക്കുന്നത് . ഇതിനെക്കുറിച്ച അദ്ദേഹം നേരത്തെ സൂചിപ്പിരുന്നു.</p>
      <p>” തീര്‍ച്ചയായും രജനീകാന്ത് രാഷ്ട്രീയത്തില്‍ പ്രവേശിക്കും. അതില്‍ ഒരു സംശയവുമില്ല. 2021 ലെ നിയമസഭാ തെരഞ്ഞെടുപ്പിനായി അദ്ദേഹം സഖ്യത്തിന് നേതൃത്വം നല്‍കും, ”എഴുത്തുകാരന്‍ തമിഴരുവി മണിയന്‍ പറഞ്ഞു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>തിരുവള്ളുവറിന്റെ പ്രതിമയെ ചൊല്ലിയുള്ള തര്‍ക്കത്തിനിടയിലാണ് തന്നെ ‘കാവിവല്‍ക്കരിക്കാന്‍ ‘ വരയ്ക്കാന്‍ ശ്രമം നടക്കുന്നതായി പ്രശസ്ത തമിഴ് രജനികാന്ത് പറഞ്ഞിരുന്നു.</p>
      <p>‘തിരുവള്ളുവറിനെ കാവിവല്‍ക്കരിക്കാന്‍ ശ്രമിക്കുന്നതുപോലെത്തന്നെ എന്നെയും കാവിവല്‍ക്കരിക്കാനുള്ള ശ്രമം നടക്കുന്നുണ്ട്. തിരുവള്ളുവറും ഞാനും ഈ വിവാദത്തില്‍ അകപ്പെടില്ല,’ എന്നായിരുന്നു സംഭവത്തില്‍ അദ്ദേഹം മാധ്യമപ്രവര്‍ത്തകരോട് പ്രതികരിച്ചത്.</p>
      <p>രാഷ്ട്രീയ തന്ത്രങ്ങള്‍ തയ്യാറാക്കാന്‍ രണ്ട് ബി.ജെ.പി നേതാക്കളുമായി രജനികാന്ത് ബന്ധപ്പെടുന്നതായും റിപ്പോര്‍ട്ടുകള്‍ ഉണ്ട്.</p>
      <related>
        <a href="https://www.doolnews.com/no-major-role-for-me-in-bypolls-says-shivakumar-454.html?utm_source=doolnews&amp;utm_medium=related"/>
      </related>
      <p>രജനി മക്കള്‍ മന്‍ട്രത്തിന്റെ ഒരു യോഗത്തില്‍ ‘തലൈവറെ’ തമിഴ്‌നാട് മുഖ്യമന്ത്രി ആക്കണമെന്ന്<br/>പ്രതിജ്ഞയെടുത്ത് പ്രമേയം പാസ്സാക്കിയിരുന്നു.</p>
      <p>‘ദര്‍ബാര്‍’ ഉള്‍പ്പെടെ മൂന്ന് ചിത്രങ്ങളാണ് രജനീകാന്തിന്റെതായി വരാനിരിക്കുന്നത്. നിയമസഭാ തെരഞ്ഞെടുപ്പിന് മുന്നോടിയായി ശക്തമായ രാഷ്ട്രീയ സന്ദേശവുമായിട്ടാവും മൂന്നാമത്തെ ചിത്രം വരിക എന്ന് അടുത്ത വൃത്തങ്ങള്‍ അറിയിച്ചു.</p>
      <figure>
        <iframe src="https://www.youtube.com/embed/WOHPLaovcuQ" width="560" height="315" data-service="Youtube" scrolling="no"/>
      </figure>
    </article>
  </body>
</html>