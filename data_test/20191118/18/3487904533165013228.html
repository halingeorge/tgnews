<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/machitikos-apollonas-sta-giannena-katerrefse-sto-telos"/>
    <meta property="og:site_name" content="Metrosport.gr"/>
    <meta property="article:published_time" content="2019-11-18T18:55:00+00:00"/>
    <meta property="og:title" content="Μαχητικός Απόλλωνας στα Γιάννενα, κατέρρευσε στο τέλος"/>
    <meta property="og:description" content="Ο Απόλλων Πόντου κρατούσε τον βαθμό μέχρι το 78΄αλλά δεν τα κατάφερε στα Γιάννενα όπου ηττήθηκε με 3-0 από τον ΠΑΣ"/>
  </head>
  <body>
    <article>
      <h1>Μαχητικός Απόλλωνας στα Γιάννενα, κατέρρευσε στο τέλος</h1>
      <h2>Ο Απόλλων Πόντου κρατούσε τον βαθμό μέχρι το 78΄αλλά δεν τα κατάφερε στα Γιάννενα όπου ηττήθηκε με 3-0 από τον ΠΑΣ</h2>
      <address><time datetime="2019-11-18T18:55:00+00:00">18 Nov 2019, 18:55</time> by <a rel="author">Metrosport.gr Team</a></address>
      <p>Εξαρχής το έργο του Απόλλωνα Πόντου ήταν δύσκολο στην έδρα μίας εκ των καλύτερων ομάδων της φετινής Σούπερ Λιγκ 2.</p>
      <p>Ο Απόλλωνας το πάλεψε, ήταν καλύτερος στο πρώτο μέρος, αλλά μετά το 78΄κατέρρευσε, αφού πέντε λεπτά νωρίτερα είχα μείνει με δέκα παίκτες. Τελικά ο ΠΑΣ τον κέρδισε με 3-0 και παρέμεινε στον πάτο της βαθμολογίας χωρίς να έχει μαζέψει ακόμη βαθμό.</p>
      <p>Το ματς:</p>
      <p>Στο πρώτο μέρος ο Απόλλων ήταν αυτός που είχε την πρωτοβουλία των κινήσεων και τις μεγαλύτερες ευκαιρίες. Ο ΠΑΣ δεν είχε ούτε μια κλασική ευκαιρία στο ίδιο διάστημα. Στο 8΄έγινε η αρχή, με τον Θεολόγου να βρίσκει τον Ολαϊτάν, με τον Νιγηριανό να κάνει το σουτ όμως ο Σκόνδρας έβαλε την κόντρα τελευταία στιγμή και έδιωξε σε κόρνερ. Μεγάλη ευκαιρία στο 23' για τον Απόλλων Πόντου με τον Λουφάκη μετά από σύγχυση στην άμυνα του ΠΑΣ να κάνει το πλασέ και ο Χουτεσιώτης απέκρουσε σωτήρια με τα πόδια. Η μεγαλύτερη ευκαιρία για τον Απόλλωνα ήρθε στο 42ο λεπτό. Ο Μπρίτο επιχείρησε δυνατό σουτ αρκετά μέτρα έξω από την μεγάλη περιοχή με την μπάλα να τραντάζει το κάθετο δοκάρι και στην επαναφορά της μπάλας ο Λουφάκης δεν μπόρεσε σε κενή εστία να στείλει τη μπάλα στα δίχτυα.</p>
      <p>Η πρώτη καλή ευκαιρία στο παιχνίδι για τον ΠΑΣ ήρθε στο 46' με τον Ξύδα να μπαίνει από αριστερά να κάνει το σουτ όμως η μπάλα κατέληξε άουτ. Ο Ξύδας ήταν και στην επόμενη ευκαιρία του ΠΑΣ, όταν στο 69' έκανε το σουτ έξω από τη μεγάλη περιοχή με την μπάλα να φεύγει ψηλά άουτ. Τρία λεπτά αργότερα ήρθε μια φάση που άλλαξε την ροή του αγώνα. Ο Πορτουλίδης αντίκρισε στο 72' την δεύτερη κίτρινη κάρτα του διαιτητή για τράβηγμα στο Λέο και αποβλήθηκε. Η μεγάλη ευκαιρία ήρθε στο 77' για τον ΠΑΣ με τον Κρίζμαν να βγαίνει απέναντι από τον Πολίτη αλλά έκανε ένα άψυχο πλασέ με την μπάλα να καταλήγει εύκολα στα χέρια του τερματοφύλακα των «κοκκινόμαυρων».</p>
      <p>Ενα λεπτό αργότερα ήρθε το γκολ για τον ΠΑΣ με τον Παμλίδη. Ο Κατερινιώτης φορ βγάζει τα κάστανα από τη φωτιά στέλνοντας τη μπάλα στα δίχτυα του Πολίτη με ωραίο αριστερό σουτ που κόντραρε στον Γεωργιάδη. Στο 80΄ο ΠΑΣ διπλασίασε τα τέρματά του και «κλείδωσε» τη νίκη. Ο Κριζμάν με δυνατό σουτ έξω από τη μεγάλη περιοχή έστειλε τη μπάλα στα δίχτυα κάνοντας το 2-0. Η σεμνή τελετή έλαβε τέλος στο 85ο λεπτό, με τρίτο γκολ των γηπεδούχων. Ο Μπουκουβάλας κέρδισε την κόντρα έβγαλε τη μπαλιά στο Λέο και αυτός με δυνατό σουτ την<br/>έστειλε για τρίτη φορά στα δίχτυα του Πολίτη.</p>
      <p>ΠΑΣ Γιάννινα (Αργύρης Γιαννίκης): Χουτεσιώτης, Αποστολόπουλος, Μπουκουβάλας, Παντελάκης, Σκόνδρας (67΄Κάστρο), Σιόντης, Λιάσος (56΄Πίτου), Ξύδας, Παμλίδης, Νάουμετς (46΄Κριζμάν), Λέο.</p>
      <p>Απόλλων Πόντου (Δημήτρης Καλαιτζίδης): Πολίτης, Γεωργιάδης Μπρίτο, Χασομέρης, Ολαιτάν,<br/>Πορτουλίδης, Καλογέρης (52΄Καλαϊτζίδης), Λουφάκης (74΄Δόρης), Θεολόγου (34’ Θεολόγου), Αμαραντίδης, Σαμαράς</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/choris-tsoumani-sta-giannena-apollon-pontou"/>
        <a href="http://www.metrosport.gr/article/apollon-mploko-stin-ektamiefsi-tis-protis-dosis-logo-ofilon"/>
        <a href="http://www.metrosport.gr/article/kinite-nomika-kata-tou-apollona-ke-leonidas-kivelidis"/>
        <a href="http://www.metrosport.gr/article/club-rossoneri-de-tha-epitrepsoume-na-mas-xeftilizete"/>
        <a href="http://www.metrosport.gr/article/kaliteres-fasis-apo-to-apollon-pontou-platanias"/>
        <a href="http://www.metrosport.gr/article/apollon-den-tha-pesi-sta-cheria-kanenos-mistiriou-den-dorizete"/>
      </related>
    </article>
  </body>
</html>