<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/18/653848/"/>
    <meta property="og:site_name" content="Економічна правда"/>
    <meta property="article:published_time" content="2019-11-18T18:02:00+00:00"/>
    <meta property="og:title" content="Ліміт землі &quot;в одні руки&quot; буде переглядатися — Разумков"/>
    <meta property="og:description" content="Верховна Рада має намір переглянути обмеження щодо володіння землею при підготовці до другого читання законопроєкту про ринок землі."/>
  </head>
  <body>
    <article>
      <h1>Ліміт землі "в одні руки" буде переглядатися — Разумков</h1>
      <address>
        <time datetime="2019-11-18T18:02:00+00:00">18 Nov 2019, 18:02</time>
      </address>
      <p>Верховна Рада має намір переглянути обмеження щодо володіння землею при підготовці до другого читання законопроєкту про ринок землі.</p>
      <p>Про це розповів спікер ВР Дмитро Разумков під час брифінгу, повідомляє <a href="https://www.ukrinform.ua/rubric-economy/2820529-v-ukraini-mozut-pereglanuti-limit-na-volodinna-zemleu.html">Укрінформ</a>.</p>
      <p>"Максимальний ліміт на землю, скажімо так, в одні руки, він теж, скоріше за все, переглядатиметься під час підготовки законопроєкту між першим і другим читанням", - сказав Разумков.<br/><br/>Також раніше свою думку з цього приводу висловили представники Кабміну.</p>
      <p>"Микола Сольський (співавтор законопроєкту - ЕП) говорить, що ми зможемо зменшити таку кількість гектарів, якщо говоримо про одні руки, між першим і другим читанням", – прокоментувала ініціативу представниця Кабінету міністрів у Верховній Раді Ірина  Верещук.</p>
      <p>Верещук додала, що норма про дозвіл продажу до 200 тисяч гектарів землі після відкриття ринку землі в одні руки хвилює громадян і є небезпечною.</p>
      <p><b>Нагадаємо</b>: </p>
      <p>
        <i>13 листопада, Верховна Рада проголосувала  в першому читанні за законопроєкт <a href="http://w1.c1.rada.gov.ua/pls/zweb2/webproc4_2?id=&amp;pf3516=2178-10&amp;skl=10"><b>2178-10</b></a>, який<a href="https://www.epravda.com.ua/news/2019/11/13/653662/"> скасовує заборону на продаж </a><a href="https://www.epravda.com.ua/news/2019/11/13/653662/">земель</a> сільськогосподарського призначення.</i>
      </p>
      <p>
        <i>Згідно з законом концентрація землі у власності визначена на рівні 35% ОТГ, 8% області та 0,5% країни</i>
      </p>
      <p><b>Знати більше</b>: <a href="https://www.epravda.com.ua/publications/2019/11/16/653788/">"Спартанці", "медвечуківці", "соросята", "єжовщина" і не тільки: депутатські "перли" про земельну реформу</a></p>
      <p>
        <a href="https://www.epravda.com.ua/publications/2019/11/13/653650/">Рада голосує за ринок землі: чи вдалось Зеленському вмовити "своїх"</a>
      </p>
      <p>Економічна правда</p>
    </article>
  </body>
</html>