<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/tidigare-premier-league-talang-tranar-med-hacken-hade-absolut-varit-nojd-med-a/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-18T18:36:00+00:00"/>
    <meta property="og:title" content="Tidigare Premier League-talang tränar med Häcken: &quot;Hade absolut varit nöjd med att få komma hit&quot;"/>
    <meta property="og:description" content="Adnan Maric står utan kontrakt.Nu tränar den tidigare Swansea-spelaren med Häcken.- Jag hade absolut varit nöjd med att få komma hit, säger han till GP."/>
  </head>
  <body>
    <article>
      <h1>Tidigare Premier League-talang tränar med Häcken: "Hade absolut varit nöjd med att få komma hit"</h1>
      <address><time datetime="2019-11-18T18:36:00+00:00">18 Nov 2019, 18:36</time> by <a rel="author">Ludwig Billengren</a></address>
      <p>
        <b>Adnan Maric står utan kontrakt.<br/>Nu tränar den tidigare Swansea-spelaren med Häcken.<br/>- Jag hade absolut varit nöjd med att få komma hit, säger han till <a href="https://www.gp.se/sport/fotboll/h%C3%A4cken-testar-f%C3%B6rre-premier-league-talangen-1.20496799">GP</a>.</b>
      </p>
      <p>Adnan Maric, 22, lämnade år 2014 Gais för spel i den walesiska klubben Swansea, som då låg i Premier League. I somras löpte mittfältarens kontrakt ut med klubben, som numera ligger i Championship och mittfältaren valde att lämna.</p>
      <p>Sedan dess har Maric stått utan kontrakt, men nu får han chansen att visa upp sig hos en allsvensk klubb. GP skriver att 22-åringen provtränar med BK Häcken och att han kommer att spela med laget mot Norrby på torsdag.</p>
      <p>- Vi testar på det här. Det är en fin och en stabil klubb. Jag hade absolut varit nöjd med att få komma hit. Det är en fin klubb att ta nästa steg med och utvecklas i. Vi får helt enkelt se vad som händer, säger Maric till GP.</p>
      <p>Sportchefen Sonny Karlsson berättar för GP att klubben vill bilda sig en uppfattning om mittfältarens styrkor och svagheter.</p>
      <p>- Vi vill ha en egen känsla för hans kvaliteter. Det är en tuff position hos oss men vi vill ändå titta på honom, säger han till GP.</p>
    </article>
  </body>
</html>