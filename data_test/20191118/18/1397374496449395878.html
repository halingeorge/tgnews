<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/znate-li-zbog-cega-je-hrvatima-znacajan-besedinov-gol-protiv-srbije-393112.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T18:09:00+00:00"/>
    <meta property="og:title" content="Znate li zbog čega je Hrvatima značajan Besedinov gol protiv Srbije?"/>
    <meta property="og:description" content="Obradovao ih je..."/>
  </head>
  <body>
    <article>
      <h1>Znate li zbog čega je Hrvatima značajan Besedinov gol protiv Srbije?</h1>
      <h2>Obradovao ih je...</h2>
      <address><time datetime="2019-11-18T18:09:00+00:00">18 Nov 2019, 18:09</time> by <a rel="author">Darko Mitrović</a></address>
      <p>Reprezentacija Srbije nije uspela juče da se plasira na Evropsko prvenstvo kroz kvalifikacionu Grupu B, a osim toga ''Orlovi'' nisu stigli ni do utešne pobedde nad Ukrajincima. <br/><br/>Besedin je bukvalno u poslednjim sekundama meča izjednačio na 2:2, a taj njegov gol je obradovao i - Hrvate. <br/><br/>O čemu se radi, objasnio je tamošnji ''<anchor name=""/><a href="https://www.index.hr/sport/clanak/sto-gol-ukrajine-u-93-minuti-protiv-srbije-znaci-za-hrvatsku/2132893.aspx">Index</a>'' u svom tekstu. <br/><br/>Razlog je predstojeći žreb, koji će biti održan 30. novembra u Bukureštu. <br/><br/>Da je izgubila, Ukrajina bi mogla završiti u drugom šeširu, ako u poslednjem kolu Španija savlada Rumuniju, a Nemačka Severnu Irsku, što je prilično realno.<br/><br/>Jučerašnjim remijem, Ukrajina je praktično učinila uslugu i Hrvatskoj jer Francuska, ako pomenute utakmice završe očekivanim ishodima, više ne može biti u prvom šeširu, što znači da bi Hrvatska u žrebu izbegla prvog favorita turnira, prenosi Index.</p>
      <p>Izvor: Sportske.net, index.hr</p>
    </article>
  </body>
</html>