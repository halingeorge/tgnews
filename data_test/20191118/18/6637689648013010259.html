<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/obvynuvachuvanogo-u-vbyvstvi-vodiya-taksi-u-sumah-sud-zalyshyv-pid-vartoyu"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-18T18:59:00+00:00"/>
    <meta property="og:title" content="Обвинувачуваного у вбивстві водія таксі у Сумах суд залишив під вартою"/>
    <meta property="og:description" content="Обвинувачуваному у вбивстві водія таксі продовжили запобіжний захід – це тримання під вартою без можливості внесення застави до 16 січня наступного року. Обвинувачуваний знаходиться у Сумському СІЗО – на засідання, як вказано у попередніх рішеннях суду, через стан здоров’я його не привозять. Спілкування відбувається через скайп. Сьогодні прокурор клопотав про продовження запобіжного заходу у вигляді тримання під вартою, адвокати обвинуваченого просили змінити його на більш м’який у вигляді домашнього арешту. Суд вирішив залишити запобіжний захід без змін. "/>
  </head>
  <body>
    <article>
      <h1>Обвинувачуваного у вбивстві водія таксі у Сумах суд залишив під вартою</h1>
      <address>
        <time datetime="2019-11-18T18:59:00+00:00">18 Nov 2019, 18:59</time>
      </address>
      <p>Обвинувачуваному у вбивстві водія таксі продовжили запобіжний захід – це тримання під вартою без можливості внесення застави до 16 січня наступного року.</p>
      <p>Обвинувачуваний знаходиться у Сумському СІЗО – на засідання, як вказано у попередніх рішеннях суду, через стан здоров’я його не привозять. Спілкування відбувається через скайп. Сьогодні прокурор клопотав про продовження запобіжного заходу у вигляді тримання під вартою, адвокати обвинуваченого просили змінити його на більш м’який у вигляді домашнього арешту. Суд вирішив залишити запобіжний захід без змін. </p>
      <p>Наступне судове засідання призначене на 25 листопада. Тоді мають допитувати засекреченого свідка – обвинувачуваного ж мають із СІЗО доправити до суду.  Нагадаю, подія трапилася 28 травня минулого року, близько 22 год, по вулиці Петропавлівській у Сумах. За версією слідства, обвинувачуваний під час суперечки вдарив сокирою водія служби таксі й втік з місця події.За кілька днів його затримали у Донецькій області. У результаті конфлікту 60-річний чоловік від отриманих травм голови помер у лікарні тієї ж ночі, - пише <a href="https://sm.suspilne.media/news/47473">UA. Суми.</a></p>
    </article>
  </body>
</html>