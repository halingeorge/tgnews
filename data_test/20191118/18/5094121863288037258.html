<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/auto-skoncilo-v-kolejisti-provoz-na-budejovice-zastaven-20191118.html"/>
    <meta property="og:site_name" content="Deník.cz"/>
    <meta property="article:published_time" content="2019-11-18T18:54:00+00:00"/>
    <meta property="og:title" content="Auto se v Plzni zřítilo z mostu do kolejiště. Nehoda zastavila provoz na trati"/>
    <meta property="og:description" content="Osobní auto v kolejišti zastavilo v pondělí večer provoz na železniční trati z Plzně na České Budějovice."/>
  </head>
  <body>
    <article>
      <h1>Auto se v Plzni zřítilo z mostu do kolejiště. Nehoda zastavila provoz na trati</h1>
      <address><time datetime="2019-11-18T18:54:00+00:00">18 Nov 2019, 18:54</time> by <a rel="author">Lukáš Matoušek</a></address>
      <p>Provoz na železniční trati na České Budějovice zastavila v pondělí po 19. hodině nehoda. V kolijišti zůstalo po pádu z mostu osobní auto. "Podle prvotních informací se mladý řidič s vozem dostal při jízdě od Božkova k Částkově ulici do neřízeného smyku, vyjel mimo vozovku, prorazil zábradlí a spadl z mostu v Sušické ulici do kolejiště. Vůz dopadl na střechu, jeho posádku si převzali do péče záchranáři," uvedla mluvčí policie Veronika Hokrová. "Muže a ženu ve věku 18 let jsme transportovali se středně těžkými zraněními do nemocnice. Byli při vědomí," informoval Vítězslav Sladký ze záchranné služby. Řidič před převozem absolvoval dechovou zkoušku na přítomnost alkoholu s negativním výsledkem.</p>
      <p>Nehodu bude dále řešit policie. "Nehoda částečně omezuje provoz. Omezení bude platit do vyproštění vozu z kolejiště," dodala Hokrová. </p>
      <figure>
        <img src="https://g.denik.cz/46/45/plzen-svoz-komunalni-odpad-popelari-kuka-vuz-spol-cista-plzen-popelnice-kontejner-07_denik-150-3x2.jpg"/>
      </figure>
      <aside>
        <a href="https://plzensky.denik.cz/zpravy_region/konec-levnych-popelnic-v-plzni-20191118.html">Konec levných popelnic v Plzni Přečíst článek ›</a>
      </aside>
    </article>
  </body>
</html>