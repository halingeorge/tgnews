<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/18/toshkentda-200-dan-ortiq-kishini-7-mlrd-somga-chuv-tushirgan-aka-uka-sudlandi-video/"/>
    <meta property="og:site_name" content="Daryo"/>
    <meta property="article:published_time" content="2019-11-18T18:17:00+00:00"/>
    <meta property="og:title" content="Toshkentda 200 dan ortiq kishini 7 mlrd so‘mga chuv tushirgan aka-uka sudlandi (video)"/>
    <meta property="og:description" content="Ushbu jinoyat ishi jinoyat ishlari bo‘yicha Olmazor tuman sudida ko‘rib chiqildi"/>
  </head>
  <body>
    <article>
      <h1>Toshkentda 200 dan ortiq kishini 7 mlrd so‘mga chuv tushirgan aka-uka sudlandi (video)</h1>
      <address>
        <time datetime="2019-11-18T18:17:00+00:00">18 Nov 2019, 18:17</time>
      </address>
      <p>Toshkentda yashovchi aka-uka lizing asosida avtomobil olib berishni va’da qilib, bir necha fuqaroning jami 7 milliard mablag‘ini o‘zlashtirib yubordi. Bu haqda “Sevimli” telekanalining “Zamon” informatsion dasturida ma’lum qilindi.</p>
      <p>Aka-uka Rustam va O‘ktam Qo‘chqorovlarga jinoyat kodeksining 168-moddasi (firibgarlik) bilan jinoyat ishi qo‘zg‘atildi.</p>
      <p>Aslida fuqarolarga lizing asosida avtomashina yetkazib berishni va’da qilgan aka-ukalar UzAuto Motors kompaniyasi bilan hech qanday shartnomaga ega bo‘lmagan.</p>
      <p>Va’da qilingan muddatda avtomashinasini so‘rab kelgan mijozlarga soxta lizingchilar boshqa firmadan ijaraga olingan avtomobillarni berib, ularni tinchlantirib turgan.</p>
      <p>Ushbu jinoyat ishi jinoyat ishlari bo‘yicha Olmazor tuman sudida ko‘rib chiqildi. Sud hukmiga ko‘ra, O‘ktam Qo‘chqorov 14 yilga, Rustam Qo‘chqorov esa 10 yilga ozodlikdan mahrum etildi.</p>
      <figure>
        <iframe src="https://www.youtube.com/embed/lKmW00gOFtM" width="609" height="375" data-service="Youtube" scrolling="no"/>
      </figure>
    </article>
  </body>
</html>