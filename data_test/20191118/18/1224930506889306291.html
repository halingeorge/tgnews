<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/v-mvs-nagadali-komu-treba-zaminiti-svoyi-vodijski-prava-do-kincya-2019-go_n169779"/>
    <meta property="og:site_name" content="Радіо Максимум"/>
    <meta property="article:published_time" content="2019-11-18T18:35:00+00:00"/>
    <meta property="og:title" content="В МВС нагадали, кому треба замінити свої водійські права до кінця 2019-го - Радіо Максимум"/>
    <meta property="og:description" content="У Головному сервісному центрі Міністерства внутрішніх справ нагадали, що вже незабаром у деяких українців завершиться термін дії їхніх водійських прав. Розповідаємо, що ж робити цим автомобілістам."/>
  </head>
  <body>
    <article>
      <h1>В МВС нагадали, кому треба замінити свої водійські права до кінця 2019-го - Радіо Максимум</h1>
      <address><time datetime="2019-11-18T18:35:00+00:00">18 Nov 2019, 18:35</time> by <a rel="author">Русінкевич Тетяна</a></address>
      <p>
        <b>У Головному сервісному центрі Міністерства внутрішніх справ нагадали, що вже незабаром у деяких українців завершиться термін дії їхніх водійських прав. Розповідаємо, що ж робити цим автомобілістам.</b>
      </p>
      <p>Як йдеться у повідомленні, 2019 року спливає термін дії водійських посвідчень, які були видані два роки тому – 2017-го. За цей час права отримали понад 750 000 осіб<b>.</b> Саме їм слід звернутись до будь-якого сервісного центру МВС, аби <b>обміняти свої посвідчення</b> на такі, що дійсні протягом<b> </b>30 років.</p>
      <related>
        <h4>Це цікаво:</h4>
        <a href="https://maximum.fm/kudi-zvertatisya-yakshcho-zagubili-vodijske-posvidchennya-zruchne-virishennya-problemi_n169444"/>
      </related>
      <p>Важливо, що обмін першого посвідчення водія можливий тільки<b> після закінчення терміну його дії</b>, а не раніше. При цьому автомобілісту треба мати такий пакет документів:</p>
      <ul>
        <li>паспорт</li>
        <li>копія ідентифікаційного коду</li>
        <li>медична довідка (форма 083/о)</li>
        <li>наявне посвідчення водія</li>
      </ul>
      <figure>
        <img src="https://maximum.fm/uploads/640w_DIR/media_news/2019/11/5dd2be9a0d296822385010.png"/>
      </figure>
      <p>Нагадаємо, що водій може обміняти своє перше посвідчення <b>без складення іспитів</b>, якщо протягом двох років з дня видачі прав він вчинив максимум два адміністративні правопорушення (у сфері ПДР) та не вчинив жодного кримінального правопорушення, передбаченого <a href="https://zakon.rada.gov.ua/laws/show/340-93-%D0%BF#n189">статтею 286</a> Кримінального кодексу України. У разі, якщо такі порушення були, громадянин обмінює своє посвідчення водія на постійне лише після складення практичного та теоретичного іспитів у сервісному центрі МВС.</p>
      <p>Повернення посвідчення водія особам, які отримали його вперше та були позбавлені права на керування транспортними засобами, <b>не відбувається</b>. Поновлення права керування транспортними засобами здійснюється після підготовки у навчальному закладі та після успішного складення теоретичного і практичного іспитів.</p>
      <figure>
        <img src="https://maximum.fm/uploads/640w_DIR/media_news/2019/11/5dd2bf89d9c85405888101.jpg"/>
      </figure>
      <related>
        <h4>Читайте також:</h4>
        <a href="https://maximum.fm/sms-vid-mvs-porushnikam-pdr-pochnut-prihoditi-opovishchennya_n169550"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/tnmk-istoriya-ukrayini-za-5-hvilin-divitis-onlajn-piznavalnij-klip_n169822"/>
        <a href="https://maximum.fm/mizhnarodnij-den-cholovikiv-privitannya-prikolni-sms-i-kartinki_n169811"/>
        <a href="https://maximum.fm/muzika-serialu-pershi-lastivki-sluhati-onlajn-usi-saundtreki-i-pisni_n169808"/>
      </related>
    </article>
  </body>
</html>