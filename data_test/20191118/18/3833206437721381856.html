<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Sobstvenicite-na-malki-benzinostancii-postignaha-suglasie-s-ministura-na-ikonomikata-914812"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T18:58:00+00:00"/>
    <meta property="og:title" content="Собствениците на малки бензиностанции постигнаха съгласие с министъра на икономиката"/>
    <meta property="og:description" content="Собственици на бензиностанции протестираха пред Министерството на икономиката заради предстоящите пр..."/>
  </head>
  <body>
    <article>
      <h1>Собствениците на малки бензиностанции постигнаха съгласие с министъра на икономиката</h1>
      <address>
        <time datetime="2019-11-18T18:58:00+00:00">18 Nov 2019, 18:58</time>
      </address>
      <p>Собственици на бензиностанции протестираха пред Министерството на икономиката заради предстоящите промени в Закона за горивата. Големият проблем и този път е банковата гаранция при регистрация.</p>
      <p>"Фирми с милиарди плащат една й съща гаранция с фирми, които имат примерно един милион на година. Това е неравнопоставеност и е монополистко. Това е направено с цел да се премахнат по-дребните играчи на пазара", заяви Георги Паничарски от Асоциацията на  българските търговци,  производители,  вносители и превозвачи на горива (АБТПВП).</p>
      <p>След близо двучасова среща представителите на протестиращите и икономическия министър си стиснаха ръцете.</p>
      <p>"Успяхме да намерим решение на притеснителните членове. Те са основно по гаранциите", каза още Симо Симов от АБТПВП.</p>
      <p>"Праговете бяха много високи. За голяма част беше невъзможно ние да се регистрираме. Намаляват се сумите, което няма да е проблем за никой", каза още Пламен Стоянов от АБТПВП.</p>
      <p>"В момента сме много доволни, надяваме се това,което се споразумяхме да се случи наистина", каза още Росинка Бъчварова от АБТПВП.</p>
      <p>Доволни от постигнатото, протестиращите свалиха жълтите жилетки. Докато законът не бъде обнародван в "Държавен вестник" обаче, протестната готовност остава.</p>
    </article>
  </body>
</html>