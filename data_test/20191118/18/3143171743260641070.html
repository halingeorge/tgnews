<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/s-teresa-via-campagna-ok-anche-al-secondo-lotto-lavori-al-via-dopo-le-feste.html"/>
    <meta property="og:site_name" content="Tempostretto"/>
    <meta property="article:published_time" content="2019-11-18T18:59:26+00:00"/>
    <meta property="og:title" content="S. Teresa. Via Campagna, ok anche al secondo lotto: lavori al via dopo le feste"/>
    <meta property="og:description" content="Il progetto, finanziato con il bando Periferie, prevede l'ampliamento della strada fino al rilevato ferroviario."/>
  </head>
  <body>
    <article>
      <h1>S. Teresa. Via Campagna, ok anche al secondo lotto: lavori al via dopo le feste</h1>
      <address><time datetime="2019-11-18T18:59:26+00:00">18 Nov 2019, 18:59</time> by <a rel="author" href="https://www.tempostretto.it/author/gianluca-santisi" target="_blank">Gianluca Santisi</a></address>
      <p>
        <i>Il progetto, finanziato con il bando Periferie, prevede l'ampliamento della strada fino al rilevato ferroviario.</i>
      </p>
      <p>S. TERESA – Inizieranno subito dopo le festività natalizie i lavori di ampliamento di <b>via Graziella Campagna</b> (ex strada delle cooperative Moira e Massarenti). Il secondo lotto degli interventi è stato appaltato ad una ditta di Vallelunga Pratameno (Caltanissetta) che ha offerto un ribasso del 29,448% per una importo di 104mila 480 euro.</p>
      <p>Seconda in graduatoria una ditta di Tortorici, con un ribasso del 25,375% e un importo offerto di 110mila 511 euro. Complessivamente sulla piattaforma telematica Cuc Tirreno Ecosviluppo erano giunte <b>227 offerte</b>. Di queste ne sono state sorteggiate 15 tramite estrazione casuale, invitata a presentare la loro migliore offerta per l’affidamento dei lavori. Entro il termine ultimo stabilito sono giunte 11 offerte e di queste due sono state ammesse con riserva: nel primo caso, per il malfunzionamento del sistema di pagamento online che non aveva consentito all’impresa di versare il contributo Anac; nel secondo, per la mancanza tra i documenti di gara del PassOE. Entrambe le ditte hanno poi sanato la loro posizione e sono state quindi ammesse alla gara.</p>
      <h3>Nel progetto anche il recupero di una sena</h3>
      <p><b>Gli interventi prevedono l’allargamento di via Graziella Campagna</b>, già ampliata all’incrocio con via Regina Margherita, anche nel tratto superiore che giunge fino alla rilevato ferroviario. “Inoltre – ha spiegato il sindaco Danilo Lo Giudice  – si provvederà al recupero della sena con il relativo rudere presente, oltre che alla realizzazione di una piccola area giochi”.</p>
      <p>Una volta conclusi gli adempimenti tecnici, si procederà alla consegna dei lavori. <b>L’apertura del cantiere è prevista all’inizio del 2020</b>. “L’intervento è stato finanziato – conclude Lo Giudice – grazie al bando Periferie a cui abbiamo partecipato ottenendo anche il finanziamento della palestra di Bucalo, del Polo Socio Sanitario e la riqualificazione del quartiere Giardino, lavori per i quali stiamo predisponendo le procedure di gara”.</p>
      <p><b>Complessivamente l’intervento per via Graziella Campagna ammonta a 321mila 500</b>, di cui 111mila 744 euro come cofinanziamento da parte del Comune e già spesi per l’acquisizione dai privati dell’area in progetto: una superficie pari a 1.552 mq. Altri 25mila euro sono stati spesi per la progettazione.</p>
    </article>
  </body>
</html>