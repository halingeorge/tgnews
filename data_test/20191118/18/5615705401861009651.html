<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204612-u-centri-tbilisi-bilya-parlamentu-prodovzhuyutsya-masovi-protesti-18-osib-zatrimano"/>
    <meta property="og:site_name" content="Mind UA"/>
    <meta property="article:published_time" content="2019-11-18T18:58:00+00:00"/>
    <meta property="og:title" content="У центрі Тбілісі біля парламенту продовжуються масові протести, 18 осіб затримано"/>
    <meta property="og:description" content="Грузини вимагають змінити систему виборів у країні"/>
  </head>
  <body>
    <article>
      <h1>У центрі Тбілісі біля парламенту продовжуються масові протести, 18 осіб затримано</h1>
      <h2>Грузини вимагають змінити систему виборів у країні</h2>
      <address>
        <time datetime="2019-11-18T18:58:00+00:00">18 Nov 2019, 18:58</time>
      </address>
      <p>Масові акції протесту біля будівлі грузинського парламенту в Тбілісі продовжуються, незважаючи на спробу розгону мітингу правоохоронцями. Протестувальники намагаються заблокувати будівлю, передає <a href="http://rustavi2.ge/">rustavi2.ge</a>.</p>
      <p>Повідомляється, що співробітники правоохоронних органів використовують кийки і водомети, біля входів до парламенту Грузії застосували сльозогінний газ.</p>
      <p>Кількома годинами раніше у МВС Грузії заявили, що «в результаті вжитих поліцією заходів, вхід до законодавчого органу був очищений від штучно створених бар'єрів, всі входи до парламенту були розблоковані, і законодавчий орган може продовжувати безперебійно працювати».</p>
      <p>На даний момент МВС Грузії повідомляє про 18 затриманих в ході акцій протесту.</p>
      <p>За даними ЗМІ, незважаючи на розгін мітингу, акція на проспекті Руставелі відновилася.</p>
      <p>Протестувальники вимагають провести позачергові парламентські вибори, внести зміни до Конституції і змінити систему виборів в країні зі змішаної на пропорційну. Минулого тижня законопроект про такий перехід не пройшов у парламенті.</p>
      <p>14 листопада на проспекті Руставелі під парламентом Грузії почалися протести після того, як депутати провалили голосування з реформи виборчої системи, яку пообіцяла провести влада.</p>
      <related>
        <h4>Також читайте</h4>
        <a href="https://mind.ua/news/20204626-benzinovi-protesti-v-irani-ryad-deputativ-parlamentu-podali-u-vidstavku"/>
        <a href="https://mind.ua/news/20204532-sbu-zatrimala-v-kiyivskij-oblasti-odnogo-z-lideriv-islamskoyi-derzhavi"/>
        <a href="https://mind.ua/news/20204380-pracivniki-mcdonald-s-strajkuyut-v-velikobritaniyi-ta-ssha-vimagayuchi-15-za-godinu"/>
      </related>
    </article>
  </body>
</html>