<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204611-dzho-bajden-ne-zgodnij-legalizuvati-marihuanu-na-derzhavnomu-rivni-v-razi-obrannya-prezidentom"/>
    <meta property="og:site_name" content="Mind UA"/>
    <meta property="article:published_time" content="2019-11-18T18:21:00+00:00"/>
    <meta property="og:title" content="Джо Байден не згодний легалізувати марихуану на державному рівні в разі обрання президентом"/>
    <meta property="og:description" content="Він вважає, що для цього мають бути проведені додаткові дослідження"/>
  </head>
  <body>
    <article>
      <h1>Джо Байден не згодний легалізувати марихуану на державному рівні в разі обрання президентом</h1>
      <h2>Він вважає, що для цього мають бути проведені додаткові дослідження</h2>
      <address>
        <time datetime="2019-11-18T18:21:00+00:00">18 Nov 2019, 18:21</time>
      </address>
      <p>Колишній віце-президент <b>Джо Байден</b>, а нині кандидат в президенти від Демократичної партії на виборах 2020 року заявив, що не поспішатиме легалізувати марихуану на федеральному рівні в разі свого обрання президентом. Він зазначив, що «немає достатніх доказів» щодо того, «чи є марихуана наркотиком», пише <a href="https://thehill.com/homenews/campaign/470861-biden-says-he-wont-legalize-marijuana-because-it-may-be-a-gateway-drug">The Hill</a>.</p>
      <p>«Суть в тому, що не було отримано достатньої кількості доказів того, є марихуана наркотиком чи ліками, – сказав Байден, виступаючи в Лас-Вегасі. – Я хочу набагато серйозніших дебатів, перш ніж легалізувати їх на національному рівні. Я хочу переконатися, що ми маємо достатнє наукове підґрунтя для цього».</p>
      <p>Байден наголосив, що підтримує медичну марихуану і що зберігання цієї речовини «не повинно бути злочином».</p>
      <p>Але він вважає, що рішення про легалізацію марихуани має бути залишено на розсуд окремих штатів. «Штати повинні мати можливість приймати рішення про легалізацію марихуани», – сказав він.</p>
      <p>Для легалізації на федеральному рівні необхідні додаткові дослідження, сказав він.</p>
      <p>Його головні суперники-демократи в передвиборчій гонці оголосили про підтримку легалізації марихуани – сенатори Корі Букер, Елізабет Уоррен і Берні Сандерс заявили, що зроблять марихуану легальною на федеральному рівні, якщо їх оберуть президентом.</p>
      <related>
        <h4>Також читайте</h4>
        <a href="https://mind.ua/news/20204501-v-kndr-nazvali-bajdena-skazhenoyu-sobakoyu-yaku-treba-negajno-zabiti-palkoyu"/>
        <a href="https://mind.ua/news/20204499-tramp-uzhe-ziznavsya-u-habarnictvi-pelosi"/>
        <a href="https://mind.ua/news/20204486-ryaboshapka-zvilnit-prokurora-yakij-rozsliduvav-spravu-burisma-i-hantera-bajdena"/>
      </related>
    </article>
  </body>
</html>