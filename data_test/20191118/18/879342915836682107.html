<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/18/novyna/suspilstvo/sbu-masovo-shukaye-tyx-xto-nazhyvayetsya-inozemnyx-studentax"/>
    <meta property="og:site_name" content="Слово і Діло"/>
    <meta property="article:published_time" content="2019-11-18T18:50:29+00:00"/>
    <meta property="og:title" content="СБУ масово шукає тих, хто наживається на іноземних студентах"/>
    <meta property="og:description" content="У квітні 2019 року слідчий Головного управління СБ України у Києві та Київській області отримав тимчасовий доступ до речей та документів."/>
  </head>
  <body>
    <article>
      <h1>СБУ масово шукає тих, хто наживається на іноземних студентах</h1>
      <address>
        <time datetime="2019-11-18T18:50:29+00:00">18 Nov 2019, 18:50</time>
      </address>
      <p>
        <b>Служба безпеки України розслідує кримінальне провадження за фактами можливого заволодіння коштами іноземних студентів низкою службових осіб вищих навчальних закладів України.</b>
      </p>
      <p>Відповідне судове рішення проаналізувала експертна організація StateWatch, повідомляє «Слово і Діло».</p>
      <p>Згідно даної ухвали службові особи ВНЗ України за попередньою змовою з представниками приватних фірм, що надають послуги з підбору іноземних студентів для навчання в таких ВНЗ України, шляхом укладання договорів та залучення коштів, незаконно привласнюють частину грошових коштів студентів, про що не зазначають в офіційних договорах як плата за навчання.</p>
      <p>Слідчий зазначив, що до вчинення вищевказаної протиправної діяльності можуть бути причетні службові особи Національного медичного університету імені О.О. Богомольця, Національного технічного університету України «Київський політехнічний інститут імені Ігоря Сікорського», Дніпропетровської медичної академії МОЗ України, Одеського національного медичного університету, Буковинського державного медичного університету, Харківського національного медичного університету, Національного університету Одеська морська академія, Одеського національного морського університету.</p>
      <p>Так, слідчий СБУ просив надати тимчасовий доступ до документів Одеського національного медичного університету. Суд клопотання задовольнив.</p>
      <p>Нагадаємо, аудитори встановили, що <a href="https://www.slovoidilo.ua/2019/11/15/novyna/suspilstvo/xarkivskyj-centr-krovi-dopustyv-finansove-porushennya-audytory">Харківський центр крові допустив фінансове порушення</a>. Раніше, <a href="https://www.slovoidilo.ua/2019/10/18/novyna/suspilstvo/likarni-rivnoho-pereplatyly-liky-diabetykiv">лікарні Рівного переплатили за ліки для діабетиків</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/15/novyna/suspilstvo/cherniveczkyj-centr-krovi-nedootrymav-majzhe-3-mln-hrn-doxodu"/>
        <a href="https://www.slovoidilo.ua/2019/10/11/novyna/suspilstvo/medzaklady-chernihivshhyny-pereplatyly-bilshe-mln-hrn-liky"/>
        <a href="https://www.slovoidilo.ua/2019/09/25/novyna/suspilstvo/medychne-derzhpidpryyemstvo-vtratylo-mozhlyvist-otrymaty-12-mln-doxodu"/>
      </related>
    </article>
  </body>
</html>