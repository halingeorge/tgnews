<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/8/3664/Artykul/2405438,Poszukiwacz-literackich-przygod-Spotkanie-z-Jerzym-Illgiem"/>
    <meta property="og:site_name" content="Polskie Radio"/>
    <meta property="article:published_time" content="2019-11-18T18:00:00+00:00"/>
    <meta property="og:title" content="&quot;Poszukiwacz literackich przygód&quot;. Spotkanie z Jerzym Illgiem"/>
    <meta property="og:description" content="Gościem audycji &quot;O wszystkim z kulturą&quot; był redaktor naczelny Wydawnictwa &quot;Znak&quot;, autor m.in. książki wspomnieniowej &quot;Mój znak&quot;."/>
  </head>
  <body>
    <article>
      <h1>"Poszukiwacz literackich przygód". Spotkanie z Jerzym Illgiem</h1>
      <address>
        <time datetime="2019-11-18T18:00:00+00:00">18 Nov 2019, 18:00</time>
      </address>
      <p>
        <b>Gościem audycji "O wszystkim z kulturą" był redaktor naczelny Wydawnictwa "Znak", autor m.in. książki wspomnieniowej "Mój znak".</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/1de736d1-aea4-4cad-adf2-4dea8751655b.mp3"/>
          </figure>
          <p>"Poszukiwacz literackich przygód". Spotkanie z Jerzym Illgiem (O wszystkim z kulturą/Dwójka)</p>
        </li>
      </ul>
      <p>Pretekstem do spotkania z Jerzym Illgiem (jak sam siebie określa: "poszukiwaczem literackich przygód") było nowe, poszerzone wydanie książki "Mój znak", które ukazało się z okazji jubileuszu 60-lecia wydawnictwa. Podtytuł tej publikacji: "O noblistach, kabaretach, przyjaźniach, książkach, kobietach, o nowej dekadzie i pięknej plejadzie" najpełniej określa tematykę naszej rozmowy.</p>
      <p>Wspomnienia Jerzego Illga ujawniają kulisy wielu wydarzeń literackich i artystycznych ostatniego ćwierćwiecza, w których uczestniczył bądź które organizował. Jego zainteresowanie literaturą to pasja, dzięki której ma życie barwne, ciekawe i pełne szalonych przygód.</p>
      <p>Słuchaczom Dwójki Jerzy Illg opowiedział nie tylko o swoich spotkaniach z największymi pisarzami XX wieku, ale również zdradził, dlaczego relegowanie z uczelni w 1982 roku uważa za szczęśliwy zbieg okoliczności, które z epitafiów pisanych przez jego licznych przyjaciół uważa za najbardziej udane i w jakich okolicznościach narodziła się "Pani Lola" - sceniczne wcielenie poety i wykładowcy akademickiego Bronisława Maja.</p>
      <p>***</p>
      <p><b>Tytuł audycji:</b> <a href="https://www.polskieradio.pl/8/3664,O-wszystkim-z-kultura">O wszystkim z kulturą</a></p>
      <p>
        <b>Prowadzi:</b>
        <b> </b>
        <a href="https://www.polskieradio.pl/Kinga-Michalska/Tag179477">Kinga Michalska</a>
      </p>
      <p><b>Gość:</b> Jerzy Ilg (publicysta, redaktor naczelny Wydawnictwa "Znak")</p>
      <p><b>Data emisji:</b> 18.11.2019</p>
      <p><b>Godzina emisji:</b> 17.30</p>
      <related>
        <a href="https://www.polskieradio.pl/8/2382/Artykul/2391184,Jak-Warszawa-zapisala-sie-w-biografii-HerlingaGrudzinskiego"/>
      </related>
      <related>
        <a href="https://www.polskieradio.pl/8/2382/Artykul/2395061,Wspomnienie-o-Leszku-Elektorowiczu"/>
      </related>
      <related>
        <a href="https://www.polskieradio.pl/8/2382/Artykul/2403466,Twarze-poezji-Piotr-Matywiecki-od-poczatku"/>
      </related>
    </article>
  </body>
</html>