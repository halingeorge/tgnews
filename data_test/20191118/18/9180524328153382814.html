<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/aurora_ryzen_edition.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-18T18:04:00+00:00"/>
    <meta property="og:title" content="Megkóstolja a Ryzent az Alienware"/>
    <meta property="og:description" content="Más szóval: az Alienware Aurora gépeiből „Ryzen Edition” is készül, a csúcson egy 3950X-re épülő összeállítással."/>
  </head>
  <body>
    <article>
      <h1>Megkóstolja a Ryzent az Alienware</h1>
      <address><time datetime="2019-11-18T18:04:00+00:00">18 Nov 2019, 18:04</time> by <a rel="author" href="https://prohardver.hu/tag/wombath.html" target="_blank">Wombath</a></address>
      <h3>Hird﻿e﻿t﻿é﻿s﻿</h3>
      <figure>
        <a href="https://track.adform.net/C/?bn=33708157;C=0">
          <img src="https://track.adform.net/adfserve/?bn=33708157;srctype=4;ord=[timestamp]"/>
        </a>
      </figure>
      <p>A nyár végén <a href="https://prohardver.hu/hir/te_vagy_az_glados.html">adtunk hírt</a> az Alienware Aurora asztali gépeinek megjelenéséről, melyek akkor még kizárólag az Intel termékeire építettek. Sok víz folyt azonban le azóta a Miami folyón, a Dell pedig elérkezettnek látta az időt arra, hogy felelevenítve egy sok éves hagyományt, AMD processzorokkal is piacra dobja játékosoknak szánt PC-it.</p>
      <figure>
        <img src="https://prohardver.hu/dl/cnt/2019-11/156470/alienware_aurora_r9_1.jpg"/>
      </figure>
      <p>Jelen esetben ez az Aurora Ryzen Edition sorozat megjelenését jelenti, mely 1200 dolláros induló árral rendelkezik, ezért a pénzért pedig belsejében a Ryzen 5 3500-at, egy 8 GB memóriával szerelt RX 5700-at, 8 GB RAM-ot, 1 TB-os HDD-t és egy 850 wattos tápegységet cipel magában. A komponensek természetesen fejleszthetők, aki nem sajnálja a pénzt, az kérhet Radeon VII-et vagy akár RTX 2080 Ti-t is, míg a CPU esetében a Ryzen 9 3950X jelenti majd a csúcsot, amiért mondjuk már 4429 dollárt is a pénztárban hagyhatunk. A Legend dizájnú házba kerülő gép az Egyesült Államokban <a href="https://www.dell.com/en-us/shop/cty/pdp/spd/alienware-aurora-r10-desktop?dgc=IR&amp;cid=SC&amp;lid=r10&amp;ref=bnn">már rendelhető</a>, Európába 2020 első felében számíthatunk megjelenésére.</p>
    </article>
  </body>
</html>