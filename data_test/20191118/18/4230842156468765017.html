<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191118-zagorodnyuk-povernennya-korabliv-vykonannya-rosiyeyu-rishennya-morskogo-trybunalu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T18:06:29+00:00"/>
    <meta property="og:title" content="Загороднюк: Повернення кораблів – виконання Росією рішення Морського трибуналу"/>
    <meta property="og:description" content="Міністр оборони Андрій Загороднюк вважає, що Росія виконала рішення Міжнародного трибуналу з морського права, повернувши Україні захоплені кораблі."/>
  </head>
  <body>
    <article>
      <h1>Загороднюк: Повернення кораблів – виконання Росією рішення Морського трибуналу</h1>
      <address>
        <time datetime="2019-11-18T18:06:29+00:00">18 Nov 2019, 18:06</time>
      </address>
      <p>Міністр оборони Андрій Загороднюк вважає, що Росія виконала рішення Міжнародного трибуналу з морського права, повернувши Україні захоплені кораблі.</p>
      <p>Військово-морські сили Збройних сил України повернуть на службу малі броньовані артилерійські катери Бердянськ і Нікополь, а також буксир Яни Капу, які після захоплення повернула Росія.</p>
      <p>За словами міністра оборони України <a href="https://t.me/a_zahorodniuk/12">Андрія Загороднюка</a>, судна продовжать роботу після огляду фахівцями.</p>
      <p>Загороднюк додав, що повернення захоплених суден він не сприймає як акт доброї волі, а виконання з боку Москви рішення Міжнародного морського трибуналу.</p>
      <p><b>Читайте:</b> <a href="https://fakty.com.ua/ua/ukraine/20191118-skandal-u-spravi-zahoplenyh-rosiyeyu-korabliv-navishho-sud-rozkryv-sekretni-dokumenty/">Скандал у справі захоплених Росією кораблів: навіщо суд розкрив секретні документи</a></p>
      <blockquote>– Ми і надалі будуватимемо військово-морський флот, який захищатиме Україну. Це запорука стабільності у регіоні, – резюмував міністр.</blockquote>
      <p>Нагадаємо, 25 травня <a href="https://fakty.com.ua/ua/ukraine/20190525-rishennya-mizhnarodnogo-trybunalu-u-spravi-ukrayinskyh-moryakiv/">Міжнародний трибунал з морського права</a> виголосив свій вирок щодо 24 українських моряків та трьох кораблів, які РФ безпідставно захопила 25 листопада 2018 року.</p>
    </article>
  </body>
</html>