<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/real-dava-lyubimec-na-zidan-i-golqma-suma-na-totnym-za-hari-kejn-1407478.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-18T18:54:00+00:00"/>
    <meta property="og:title" content="Реал дава любимец на Зидан и голяма сума на Тотнъм за Хари Кейн?"/>
    <meta property="og:description" content="Ръководството на Реал Мадрид готви бомбастична оферта за голмайстора на Тотнъм Хари Кейн следващото лято, съобщава испанският спортен сайт Diario Gol Според изданието, испанският гранд ще предложи на шпорите 120 милиона евро плюс Карим Бензема за английския национал"/>
  </head>
  <body>
    <article>
      <h1>Реал дава любимец на Зидан и голяма сума на Тотнъм за Хари Кейн?</h1>
      <address><time datetime="2019-11-18T18:54:00+00:00">18 Nov 2019, 18:54</time> by <a rel="author">Sportlive.bg</a></address>
      <p>Ръководството на <b><a href="https://www.sportlive.bg/tags/3457">Реал Мадрид</a></b> готви бомбастична оферта за голмайстора на Тотнъм Хари Кейн следващото лято, съобщава испанският спортен сайт "Diario Gol". Според изданието, испанският гранд ще предложи на "шпорите" 120 милиона евро плюс Карим Бензема за английския национал.</p>
      <p>31-годишният Бензема се намира в добра форма през този сезон, но босовете на "Кралския клуб" искат да намерят негов дългосрочен заместник. През миналото лято те привлякоха младия сръбски нападател Лука Йович от Айнтрахт Франкфурт, но до момента той има проблеми с адаптацията на "Сантяго Бернабеу" и не може да се пребори за титулярно място. Затова Реал има амбицията да привлече един от най-желаните нападатели в света - Хари Кейн.</p>
      <p>Ръководството на мадридчани е наясно, че Тотнъм трудно ще се раздели с най-добрия си футболист, но ще се опитат да убедят Даниел Леви да пусне Кейн срещу 120 милиона и Бензема. От Реал се надяват и че по-слабото представяне на Тотнъм през този сезон ще накара Кейн сам да поиска да смени клубната си принадлежност и ще спомогне сделката да се реализира. 26-годишният Кейн има 174 гола в 268 мача във всички турнири за "шпорите". <b><i>А кои четирима играчи иска в клуба неговият президент Флорентино Перес <a href="https://www.sportlive.bg/worldfootball/spain/Peres-ima-spisyk-s-chetirima-igrachi-koito-iska-da-vidi-v-Real-1407063.html">вижте в този материал</a>. </i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Real-Madrid-i-Barselona-se-gotvqt-za-zimna-transferna-bitka-za-zvezda-ot-Seriq-A-1407394.html"/>
        <a href="https://www.sportlive.bg/worldfootball/worldfootballother/Trenxoryt-na-Alzhir-ohladi-strastite-na-Benzema-1407268.html"/>
        <a href="https://www.sportlive.bg/worldfootball/england/Inter-ima-favorit-za-zamestnik-na-Shkriniar-1407142.html"/>
        <a href="https://www.sportlive.bg/worldfootball/england/Hari-Kejn-Nakazanieto-za-Bylgariq-trqbva-da-e-po-strogo-1385038.html"/>
        <a href="https://www.sportlive.bg/worldfootball/spain/Real-Madrid-se-priceli-v-zvezda-na-Chelsi-shte-se-konkurira-s-Bajern-1406859.html"/>
      </related>
    </article>
  </body>
</html>