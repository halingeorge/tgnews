<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/video-v-kiyevi-pobili-ohoroncya-magazinu-novini-kiyeva-50054260.html"/>
    <meta property="og:site_name" content="НВ"/>
    <meta property="article:published_time" content="2019-11-18T18:34:00+00:00"/>
    <meta property="og:title" content="У Києві троє п’яних молодих людей жорстоко побили охоронця магазину — відео"/>
    <meta property="og:description" content="У Києві по вулиці Ярославська компанія молодих людей побила охоронця."/>
  </head>
  <body>
    <article>
      <h1>У Києві троє п’яних молодих людей жорстоко побили охоронця магазину — відео</h1>
      <h2>У Києві по вулиці Ярославська компанія молодих людей побила охоронця.</h2>
      <address>
        <time datetime="2019-11-18T18:34:00+00:00">18 Nov 2019, 18:34</time>
      </address>
      <p>Про це повідомляє столична поліція.</p>
      <p>Правоохоронцям надійшло повідомлення від працівника продовольчого магазину про те, що по вулиці Ярославська компанія молодих людей побила охоронця, якого у важкому стані госпіталізували.</p>
      <p>Співробітники поліції встановили, що чоловік перебував на робочому місці, коли до нього почала чіплятися компанія молодих людей в стані алкогольного сп’яніння. З ними також була одна дівчина.</p>
      <p>Один із зловмисників ударив охоронця по обличчю, після чого разом з двома своїми товаришами почав його бити до тих пір, поки останній не впав на підлогу без свідомості.</p>
      <p>Зловмисниками виявилися троє місцевих жителів, які раніше до кримінальної відповідальності не притягувалися.</p>
      <figure>
        <iframe src="https://www.youtube.com/embed/I5wwDXocsPc" width="750" height="452" data-service="Youtube" scrolling="no"/>
      </figure>
      <p>Фігуранти затримані в порядку статті 208 Кримінально-процесуального кодексу України. Їм оголошено про підозру у вчиненні злочину, передбаченого частиною другою статті 121 (Умисне тяжке тілесне ушкодження) Кримінального кодексу України. Зловмисникам загрожує до десяти років позбавлення волі. Суд обрав їм запобіжний захід у вигляді утримання під вартою.</p>
      <p>Крім того слідчим вирішується питання про внесення до єдиного реєстру досудових розслідувань відомостей за даним фактом за ст. 296 (Хуліганство) Кримінального кодексу України.</p>
    </article>
  </body>
</html>