<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/manisa-da-karbonmonoksit-zehirlenmesi-3-olu-1208377.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T18:49:00+00:00"/>
    <meta property="og:title" content="Manisa'da karbonmonoksit zehirlenmesi: 3 ölü"/>
    <meta property="og:description" content="Manisa'nın Alaşehir ilçesinde kömür sobasından sızan karbonmonoksit gazından zehirlenen karı koca ve 10 yaşındaki torunları hayatını kaybetti."/>
  </head>
  <body>
    <article>
      <h1>Manisa'da karbonmonoksit zehirlenmesi: 3 ölü</h1>
      <h2>Manisa'nın Alaşehir ilçesinde kömür sobasından sızan karbonmonoksit gazından zehirlenen karı koca ve 10 yaşındaki torunları hayatını kaybetti.</h2>
      <address>
        <time datetime="2019-11-18T18:49:00+00:00">18 Nov 2019, 18:49</time>
      </address>
      <p>Edinilen bilgiye göre, olay <b>Alaşehir</b>'in kırsal mahallelerinden olan <b>Dağhacıyusuf Mahallesi'</b>nde meydana geldi.</p>
      <p>Mehmet Altıntaş, 10 yaşındaki kızı Hasret'i sokakta göremeyince çiftçilikle uğraşan aynı mahallede oturduğu babası Eraslan Altıntaş (84) ve annesi <b>Gülşen Altıntaş'ın</b> (80) evine gitti. Kapıyı açmamalarından şüphelenen <b>Mehmet</b> <b>Altıntaş</b>, çevredekilerin de yardımıyla kapıyı kırarak içeriye girdi. Oda içerisinde annesi <b>Gülşen</b>, babası <b>Eraslan </b>ve kızı <b>Hasret'i </b>baygın vaziyette bulan <b>Mehmet Altıntaş</b>, durumu<b> 112 Acil Sağlık ekipleri </b>ve jandarmaya haber verdi.</p>
      <figure>
        <img src="https://images.bursadabugun.com/editor/haber/18112019/5dd2d470bf214413ecc1de90-5dd2dc44eec32.jpg"/>
      </figure>
      <p>Olay yerine gelen sağlık ekipleri,<b> Eraslan Altıntaş ve Gülşen Altıntaş</b>'ın hayatını kaybettiğini belirledi. Babası Mehmet Altıntaş tarafından<b> Alaşehir Devlet Hastanesine </b>götürülen Hasret de burada yapılan tüm müdahalelere rağmen hayatını kaybetti. Dede, nine ve torunlarının sobadan sızan karbonmonoksit gazından zehirlenerek öldüğü belirtilirken, kesin ölüm sebebi için cenazeler İzmir Adli Tıp Kurumuna götürüldü.</p>
      <p><b>Alaşehir Belediye Başkanı Ahmet Öküzcüoğlu</b> da olayın ardından mahalleye giderek, hayatını kaybedenlerin yakınlarına başsağlığı diledi.</p>
      <p>Olayla ilgili soruşturma sürüyor.<br/> </p>
    </article>
  </body>
</html>