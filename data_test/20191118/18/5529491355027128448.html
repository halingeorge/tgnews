<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/matera-stato-emergenza-nubifragio-danni-3118628/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T18:35:19+00:00"/>
    <meta property="og:title" content="Matera, chiesto lo stato d’emergenza per il nubifragio: “Danni per 8 milioni di euro”"/>
    <meta property="og:description" content="MATERA  –   Ad una settimana dal nubifragio che ha reso le strade del centro storico e dei rioni Sassi torrenti di acqua, fango e detriti, la città di Matera ha ripreso regolarmente la sua vita e quantifica i danni. La prima stima parla di otto milioni di euro, ma di sicuro nei prossimi giorni crescerà ulteriormente. E, nell’attesa della dichiarazione dello stato di emergenza, richiesta dal Comune alla Regione Basilicata e al Governo, si susseguono le attestazioni di solidarietà per la Capitale europea della Cultura 2019. Lunedì mattina, 18 novembre, è stata approvata la delibera con cui la Giunta comunale chiede ufficialmente il “riconoscimento dello stato di emergenza e di calamità naturale a causa degli eccezionali eventi atmosferici dell‘11 e del 12 novembre scorso”. Il provvedimento “si è reso necessario per richiedere interventi straordinari per superare le criticità e riparare i danni subiti dal patrimonio comunale pubblico e privato”.Mario Cerciello Rega, Finnegan intercettato in carcere: “I carabinieri…"/>
  </head>
  <body>
    <article>
      <h1>Matera, chiesto lo stato d’emergenza per il nubifragio: “Danni per 8 milioni di euro”</h1>
      <address><time datetime="2019-11-18T18:35:19+00:00">18 Nov 2019, 18:35</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/matera-1.jpg"/>
        <figcaption>(Foto Ansa)</figcaption>
      </figure>
      <p>MATERA  –   Ad una settimana dal <b>nubifragio</b> che ha reso le strade del centro storico e dei rioni Sassi torrenti di acqua, fango e detriti, la città di <b>Matera</b> ha ripreso regolarmente la sua vita e quantifica i danni. La prima stima parla di <b>otto milioni di euro</b>, ma di sicuro nei prossimi giorni crescerà ulteriormente. E, nell’attesa della dichiarazione dello <b>stato di emergenza</b>, richiesta dal Comune alla Regione Basilicata e al Governo, si susseguono le attestazioni di solidarietà per la Capitale europea della Cultura 2019.</p>
      <p>Lunedì mattina, 18 novembre, è stata approvata la delibera con cui la Giunta comunale chiede ufficialmente il “riconoscimento dello<b> stato di emergenza e di calamità naturale</b> a causa degli eccezionali eventi atmosferici dell<a href="https://www.blitzquotidiano.it/blitztv/matera-tromba-aria-allagamenti-3116203/">‘</a><b><a href="https://www.blitzquotidiano.it/blitztv/matera-tromba-aria-allagamenti-3116203/">11 e del 12 novembre scorso”</a>.</b> Il provvedimento “si è reso necessario per richiedere interventi straordinari per superare le criticità e riparare i danni subiti dal patrimonio comunale pubblico e privato”.</p>
      <figure>
        <a href="https://www.blitzquotidiano.it/cronaca-italia/mario-cerciello-rega-finnegan-intercettato-3118950/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/mario-cerciello-rega-finnegan-intercettato-3118950/">
          <img src="https://static.blitzquotidiano.it/wp/wp-content/uploads/2019/11/finnegan-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/mario-cerciello-rega-finnegan-intercettato-3118950/">Mario Cerciello Rega, Finnegan intercettato in carcere: “I carabinieri hanno mostrato il distintivo”</a>
      </h3>
      <figure>
        <a href="https://www.blitzquotidiano.it/cronaca-italia/campi-bisenzio-neonata-abbandonata-borsa-farmacia-3118898/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/campi-bisenzio-neonata-abbandonata-borsa-farmacia-3118898/">
          <img src="https://static.blitzquotidiano.it/wp/wp-content/uploads/2019/11/farmacia-comunale-farmapiana-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/campi-bisenzio-neonata-abbandonata-borsa-farmacia-3118898/">Campi Bisenzio, neonata abbandonata in una borsa accanto alla farmacia: è morta</a>
      </h3>
      <p>Nella stima degli otto milioni di euro, una parte importante riguarda il sistema, spesso privo della determinante attività di prevenzione e monitoraggio, di reticoli e cisterne ipogee che consentono il deflusso e la raccolta delle acque piovane e “che meritano – ha spiegato il sindaco,<b> Raffaello De Ruggieri</b> – attenzione e interventi urgenti di salvaguardia”. Una delle tante difficoltà che il Comune non può affrontare con la dotazione ordinaria finanziaria. Ecco perché, spiega il sindaco, è “indispensabile che la Presidenza del Consiglio dei Ministri e la Presidenza della Regione Basilicata adottino gli atti di loro competenza per aiutare la città ad affrontare gli effetti del nubifragio”. (Fonte: Ansa)</p>
      <p> </p>
      <p> </p>
    </article>
  </body>
</html>