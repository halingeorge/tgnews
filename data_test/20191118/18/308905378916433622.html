<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/wat-wil-trump-nou-eigenlijk-met-huawei-33165"/>
    <meta property="og:site_name" content="Apparata"/>
    <meta property="article:published_time" content="2019-11-18T18:47:00+00:00"/>
    <meta property="og:title" content="Wat wil Trump nou eigenlijk met Huawei?"/>
    <meta property="og:description" content="Trump speelt met zijn eten."/>
  </head>
  <body>
    <article>
      <h1>Wat wil Trump nou eigenlijk met Huawei?</h1>
      <h2>Trump speelt met zijn eten.</h2>
      <address><time datetime="2019-11-18T18:47:00+00:00">18 Nov 2019, 18:47</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Hoewel in eerste instantie leek alsof de Amerikaanse regering van Donald Trump het <a href="https://www.apparata.nl/nieuws/huawei-kan-weer-even-opgelucht-adem-halen-31614">rustiger aan</a> zou gaan doen met Huawei, blijft de selectieve ban op het Chinese smartphonebedrijf van kracht. De opschorting van het algehele handelsverbod met Huawei is daarentegen weer verlengd. Wat wil Trump nou eigenlijk met het Chinese bedrijf?</p>
      <p>We spreken al een tijdje van een handelsoorlog tussen China en de Verenigde Staten. Nu is dat begrip toepasselijk, maar tegelijkertijd heel erg verwarrend. Want hoewel Huawei eigenlijk verboden is op de Amerikaanse markt, wordt de <a href="https://www.commerce.gov/news/press-releases/2019/11/us-department-commerce-extends-huawei-temporary-general-license">Temporary General License</a> continue uitgegeven. Hierdoor is een beperkte hoeveelheid handel met Huawei dan wel weer toegestaan, ook al is het eigenlijk verboden.</p>
      <p>In eerste instantie kwam de administratie van Trump met gestrekt been binnen toen het alle handel met Huawei staakte. Dit op basis van het vermoeden dat het Chinese merk stiekem spioneerde voor de Chinese overheid. Het had een <a href="https://www.apparata.nl/nieuws/zo-veel-geld-denkt-huawei-mis-te-lopen-31481">flinke negatieve invloed</a> op Huawei. Toen de sancties later genuanceerd werden was het kwaad al geschied.</p>
      <p>Nu verlengt Trump dus de nuancering op de initiële volledige ban op Huawei met 90 dagen. Aanbieders van Huawei-producten krijgen hiermee extra tijd om van producten te wisselen. Mocht er na 3 maanden geen verlenging komen op de ban, dan wordt Huawei in februari van 2020 daadwerkelijk verbannen.</p>
      <p>Het lijkt een beetje alsof Trump met zijn eten aan het spelen is en het is geen gekke gedachte dat heel deze poppenkast een politiek spelletje is. Onderhandelingen tussen China en de V.S. zijn namelijk nog steeds in volle gang. En in dat geval doet Trump het ontzettend slim; hij geeft China de middelvinger en stimuleert Amerikanen om Apple aan te blijven schaffen. Maar ja, Apple mag dan wel Amerikaanser zijn dan Huawei, het is nog niet gezegd dat dat ook <a href="https://www.apparata.nl/nieuws/huawei-verslaat-audiokwaliteit-apple-en-samsung-met-deze-phone-32728">altijd beter is</a>…</p>
      <p>Foto <a href="https://www.flickr.com/photos/22007612@N05">@Gage Skidmore</a> (<a href="https://creativecommons.org/licenses/by-sa/2.0/?ref=ccsearch&amp;atype=rich">CC BY-SA 2.0</a>)</p>
    </article>
  </body>
</html>