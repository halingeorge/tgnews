<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/advokati-eks-vlasnikiv-privatbanku-prosili-chas-na-pidgotovku-do-sudu-v-londoni-330060_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T18:02:00+00:00"/>
    <meta property="og:title" content="Адвокати екс-власників &quot;Приватбанку&quot; просили час на підготовку до суду в Лондоні"/>
    <meta property="og:description" content="Суд надав додатковий час до 10 січня 2020 року."/>
  </head>
  <body>
    <article>
      <h1>Адвокати екс-власників "Приватбанку" просили час на підготовку до суду в Лондоні</h1>
      <h2>Суд надав додатковий час до 10 січня 2020 року.</h2>
      <address>
        <time datetime="2019-11-18T18:02:00+00:00">18 Nov 2019, 18:02</time>
      </address>
      <p>Захист екс-власників "Приватбанку" Ігоря Коломойського і Геннадія Боголюбова звернувся <b><a href="https://dt.ua/ECONOMICS/kolomoyskiy-i-bogolyubov-splatili-privatbanku-sudovi-vitrati-za-londonskim-arbitrazhem-329537_.html">до судді Високого суду Лондона</a></b> з проханням надати більше часу на підготовку до слухань по суті у справі про виведення з банку $ 5,5 млрд. Про це пише британське юридичне <a href="https://www.law360.co.uk/financial-services-uk/articles/1220246/ex-privatbank-owners-ask-for-time-to-fight-2-6b-fraud-suit">видання Law360.</a></p>
      <p>Зазначається, що адвокат Коломойського Майкл Булс направив звернення судді Високого суду Лондона Брайану Ролингсому 15 листопада. Він попросив надати додатковий час до 25 лютого 2020 року.</p>
      <p>
        <b>За інформацією співрозмовника Інтерфакс-Україна з "Приватбанку", суд надав додатковий час захисту Коломойського до 10 січня 2020-го.</b>
      </p>
      <p>Нагадаємо, що <b><a href="https://zn.ua/ECONOMICS/privatbank-vyigral-apellyaciyu-v-londonskom-sude-v-dele-protiv-eks-vladelcev-332701_.html">Апеляційний суд Англії та Уельсу став на бік Приватбанку</a></b> у справі проти колишніх власників Ігоря Коломойського і Геннадія Боголюбова. Таким чином, всесвітньої арешт, накладений на активи олігархів, збережеться.</p>
      <p>8 жовтня, Госпсуд в закритому режимі завершив розгляд зустрічного позову Приватбанку по цій справі і призначив судові дебати між сторонами конфлікту на 17 жовтня. Таким чином, рішення у справі поки немає.</p>
      <p>21 грудня 2016 року <b><a href="https://zn.ua/ECONOMICS/privatbank-oficialno-stal-gosudarstvennym-233971_.html">"Приватбанк" перейшов у державну власність</a>.</b> Держава отримала 100% в його капіталі, фінустанову було докапитализировано на суму 116,8 млрд грн. В кінці червня 2017 року Кабмін вирішив докапіталізувати банк ще на 38,5 млрд гривень на підставі пропозицій НБУ та висновку незалежного аудитора - компанії EY.</p>
      <p>Сьогодні суди різних інстанцій<b> <a href="https://dt.ua/ECONOMICS/v-sudah-znahoditsya-blizko-238-tisyach-sprav-po-privatbanku-finustanova-313782_.html">розглядають сотні проваджень, пов'язаних із "Приватбанком".</a></b></p>
      <p>Докладніше читайте в статті Юлії Самаєвої <b>"<a href="https://dt.ua/internal/shema-optima-313836_.html">Схема Optima</a>"</b> в тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>