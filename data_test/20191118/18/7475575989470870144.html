<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/bolgesel/bolgemizdeki-bilirkisilere-uzmanlik-denetimi-h697402.html"/>
    <meta property="og:site_name" content="61 SAAT"/>
    <meta property="article:published_time" content="2019-11-18T18:31:37+00:00"/>
    <meta property="og:title" content="Bölgemizdeki bilirkişilere uzmanlık denetimi!"/>
    <meta property="og:description" content="Samsun Bilirkişilik Bölge Kurulunca, bilirkişilerin uzmanlık alanları denetlenerek 240 bilirkişi hakkında yaptırım uygulandı."/>
  </head>
  <body>
    <article>
      <h1>Bölgemizdeki bilirkişilere uzmanlık denetimi!</h1>
      <h2>Samsun Bilirkişilik Bölge Kurulunca, bilirkişilerin uzmanlık alanları denetlenerek 240 bilirkişi hakkında yaptırım uygulandı. </h2>
      <address>
        <time datetime="2019-11-18T18:31:37+00:00">18 Nov 2019, 18:31</time>
      </address>
      <p>Adli ve idari mahkemelerce uzmanlığından faydalanılan bilirkişiler hakkında Samsun Bilirkişilik Bölge Kurulunca yapılan denetimde, kayıtlı olduğu uzmanlık alanlarına göre aranan nitelikleri taşımadığı veya alanındaki tecrübe şartına sahip olmadığı sonradan anlaşılan bilirkişilerin bir kısmının bu uzmanlık alanları iptal edilerek bir kısmının uzmanlık alanlarında da düzeltme yoluna gidildi.</p>
      <p>Hakkında yaptırım uygulanan 240 bilirkişinin; Trabzon, Samsun, Amasya, Çorum, Giresun, Ordu, Rize, Sinop ve Tokat illerinde yer alan adli ve idari mahkemelerde görev yaptığı öğrenildi.</p>
      <p>Öte yandan; bilirkişilik hizmetlerinin etkin, düzenli ve verimli bir şekilde yürütülmesini sağlamak üzere 6754 sayılı Bilirkişilik Kanunu ile kurulan Samsun Bilirkişilik Bölge Kurulunun, Adalet Bakanlığı Hukuk İşleri Genel Müdürlüğü Bilirkişilik Daire Başkanlığına bağlı olarak faaliyetlerini yürüttüğü ifade edildi.</p>
    </article>
  </body>
</html>