<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%bf%ce%b9%ce%bf-%ce%b1%cf%85%cf%84%ce%bf%ce%ba%ce%af%ce%bd%ce%b7%cf%84%ce%bf-%cf%88%ce%ae%cf%86%ce%b9%cf%83%ce%b1%ce%bd-%ce%bf%ce%b9-%ce%b3%cf%85%ce%bd%ce%b1%ce%af%ce%ba%ce%b5%cf%82-%cf%89.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T18:49:34+00:00"/>
    <meta property="og:title" content="Ποιο αυτοκίνητο ψήφισαν οι γυναίκες ως «Αυτοκίνητο της Χρονιάς»;"/>
    <meta property="og:description" content="Αυτοκίνητο της χρονιάς του 2019 για τις Γυναίκες ψηφίστηκε (από τις γυναίκες) το Mazda 3. Η ανακοίνωση έγινε στο Διεθνές Σαλόνι Αυτοκινήτου του Ντουμπάι. Την κριτική επιτροπή αποτελούν 41 γυναίκες από τον χώρο του αυτοκινήτου από 34 χώρες."/>
  </head>
  <body>
    <article>
      <h1>Ποιο αυτοκίνητο ψήφισαν οι γυναίκες ως «Αυτοκίνητο της Χρονιάς»;</h1>
      <address>
        <time datetime="2019-11-18T18:49:34+00:00">18 Nov 2019, 18:49</time>
      </address>
      <p>
        <b>Αυτοκίνητο της χρονιάς του 2019 για τις Γυναίκες ψηφίστηκε (από τις γυναίκες) το Mazda 3. Η ανακοίνωση έγινε στο Διεθνές Σαλόνι Αυτοκινήτου του Ντουμπάι. Την κριτική επιτροπή αποτελούν 41 γυναίκες από τον χώρο του αυτοκινήτου από 34 χώρες.</b>
      </p>
      <p>Το Mazda 3 πέτυχε δύο διακρίσεις στο Women’s Car of the Year 2019 και εκτός από την ανώτερη διάκριση ήταν πρώτο και στην κατηγορία «Οικογενειακό αυτοκίνητο της χρονιάς». Διπλή επιτυχία είχε επίσης και η Kia αφού βραβεύτηκε σε δύο κατηγορίες, με το XCeed να ονομάζεται: Urban Car of the Year και το Soul EV να κερδίζει το βραβείο για τα οικολογικά αυτοκίνητα (Green Car).</p>
      <p>Η Σειρά 8 της BMW είναι το: Πολυτελές αυτοκίνητο της χρονιάς, η Porsche 911 κέρδισε το βραβείο Performance Car, ενώ το Range Rover Evoque ανακηρύχθηκε ως SUV / Crossover της χρονιάς. Το βραβείο Holly Reich Dream Car κέρδισε η Porsche Taycan. Αυτό το βραβείο (όπως λέει και το όνομά του) απονέμεται στο όχημα των… ονείρων, το οποίο η κυρίες της επιτροπής θα ήθελαν να έχουν.</p>
      <figure>
        <img src="https://www.pentapostagma.gr/wp-content/uploads/2019/11/190802015340_kia-xceed-b1000x600.jpg"/>
      </figure>
      <p>Το βραβείο Woman of Worth («Η Γυναίκα της Χρονιάς» βραβείο, που δόθηκε για πρώτη φορά το 2018) κέρδισε η Linda Jackson (Διευθύνων Σύμβουλος της Citroen). Ανάμεσα στις φιναλίστ, οι οποίες διεκδικούσαν την διάκριση ήταν η οδηγός και τηλεοπτική παρουσιάστρια (η αείμνηστη) Jessi Combs, αλλά και η Mary Barra (Διευθύνων Σύμβουλος και Πρόεδρος της General Motors). «Πέρα από το πρόσωπό μου πιστεύω ότι το βραβείο ανταμείβει την επιτυχία της ανανέωσης της Citroen, την οποία ανέλαβα τα τελευταία πέντε χρόνια με την ομάδα μου, τις παθιασμένες γυναίκες και τους άνδρες τους οποίους θα ήθελα να ευχαριστήσω θερμά. Αυτό το βραβείο είναι επίσης δικό τους. Αυτό το βραβείο έχει επίσης μια πολύ ιδιαίτερη διάσταση για μένα στη φετινή Χρονιά της Citroen».</p>
      <p>Τα Βραβεία του Παγκόσμιου Αυτοκινήτου της Χρονιάς των γυναικών δημιουργήθηκαν το 2009 και αυξάνουν την δημοτικότητά τους κάθε χρόνο από τότε. Οι κυρίες κρίνουν τα μοντέλα των εταιριών με γνώμονα την: Ασφάλεια, σχέση τιμής/ ποιότητας, τιμή αγοράς, αισθητική εμφάνιση, ο χώρος πορτ μπαγκάζ, η φιλικότητα προς τα παιδιά, η ευκολία οδήγησης, το χρώμα και το περιβαλλοντικό αποτύπωμα. Tέλος, να σημειώσουμε πως η Ελλάδα εκπροσωπείται στο συγκεκριμένο θεσμό από την Αριάδνη Γερασιμίδου.</p>
      <figure>
        <img src="https://www.pentapostagma.gr/wp-content/uploads/2019/11/191118174853_Mazda3WCoty.jpg"/>
      </figure>
    </article>
  </body>
</html>