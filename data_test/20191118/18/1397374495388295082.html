<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/bekam-hoce-italijana-na-klupi-intera-ova-dva-strucnjaka-su-u-igri-393114.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T18:26:00+00:00"/>
    <meta property="og:title" content="Bekam hoće Italijana na klupi Intera, ova dva stručnjaka su u igri!"/>
    <meta property="og:description" content="Ekipa sa Floride se sprema za svoju prvu sezonu u MLS."/>
  </head>
  <body>
    <article>
      <h1>Bekam hoće Italijana na klupi Intera, ova dva stručnjaka su u igri!</h1>
      <h2>Ekipa sa Floride se sprema za svoju prvu sezonu u MLS.</h2>
      <address><time datetime="2019-11-18T18:26:00+00:00">18 Nov 2019, 18:26</time> by <a rel="author">Nikola Miloradović</a></address>
      <p>Uspeo je Bekam da sprovede svoj projekat u delo, osnovan je fudbalski klub Inter Majami, koji će se od naredne sezone takmičiti u MLS ligi.<br/><br/>Govori se o brojnim igračima koji bi mogli da pojačaju redove njegove ekipe, šuška se da bi dres tima sa Floride mogli da pojačaju igrači poput Davida Silve i Luisa Suareza.<br/><br/>Veliko je pitanje i ko će predvoditi ekipu sa klupe, šuškalo se da bi to mogao da bude bivši trener madridskog Reala Santijago Solari.<br/><br/>Ipak, izgleda da Bekam ima mnogo veće ambicije, pa na klupi Inter Majamija želi iskusnijeg stručnjaka.<br/><br/>Dva imena su u igri, prema navodima italijanskih medija, Bekam želi Đenara Gatuza ili Karla Anćelotija.<br/><br/>Rino Gatuzo je bez angažmana od kako je napustio klupu Milana, dok iskusni Anćeloti predvodi Napoli, ali se priča da bi mogao da napusti "San Paolo" na kraju sezone.<br/><br/>Ipak, jasno je da je obojici prioritet ostanak u Evropi, pogotovu Gatuzu, koji tek treba da se dokaže kao trener.<br/><br/>Videćemo da li Bekam može da sprovede svoje želje u delu, jasno je da ima velike ambicije i utisak je da bi njegov klub mogao da bude od velikog značaja za razvoj fudbala u Americi.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/tandem-odbio-ugovore-cekaju-barselonu-393068.html"/>
        <a href="https://www.sportske.net/vest/medjunarodni-fudbal/tek-stigao-a-pravi-probleme-makedonca-ceka-kazna-u-napulju-392962.html"/>
        <a href="https://www.sportske.net/vest/medjunarodni-fudbal/ibrahimovic-izneo-uslove-u-seriji-a-se-hvataju-za-glavu-392901.html"/>
        <a href="https://www.sportske.net/vest/medjunarodni-fudbal/najboljih-11-u-dosadasnjem-toku-serije-a-nema-ronalda-392853.html"/>
        <a href="https://www.sportske.net/vest/transferi/ibra-prelomio-392836.html"/>
      </related>
    </article>
  </body>
</html>