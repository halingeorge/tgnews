<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/society/novite-iziskvaniya-vodyat-do-poskapvane-na-shofyorskite-kursove.html"/>
    <meta property="og:site_name" content="News.bg"/>
    <meta property="article:published_time" content="2019-11-18T18:01:00+00:00"/>
    <meta property="og:title" content="Новите изисквания водят до поскъпване на шофьорските курсове"/>
    <meta property="og:description" content="Не може да чакаме зимата, за да обучаваме в зимни условия, коментират инструктори"/>
  </head>
  <body>
    <article>
      <h1>Новите изисквания водят до поскъпване на шофьорските курсове</h1>
      <address>
        <time datetime="2019-11-18T18:01:00+00:00">18 Nov 2019, 18:01</time>
      </address>
      <p><b>Най-близката автомагистрала от тук е 130 км</b>. Това означава, че <b>ние трябва да вдигнем цената на курса в пъти, за да отговаряме на тези изисквания</b>. Не можем да чакаме кога ще има зима, за да шофират курсистите в мъгла и зимни условия.</p>
      <p>Това заяви пред БГНЕС <b>автоинструктор от Силистра, където днес имаше протест срещу новите изисквания за автошколите</b>. </p>
      <p>Възрастен шофьор каза, че <b>броят на часовете може да се увеличи за по-големите центрове, там интензивността на движение е по-голяма</b>. "Тук за 50 минути ще обиколя три пъти града, а в София ще мина два светофара", заяви опитният водач. </p>
      <p>Инструкторите не одобряват и електронната система за контрол - <b>да се снимаме и да правим селфита в началото и в края на часа - това са някакви безумия</b>. Не можем да задължим курсистите си да имат телефони, с които да си правим селфита, обяви инструкторът.</p>
      <p>Представители на някои от автошколите протестираха в София и в Силистра.</p>
    </article>
  </body>
</html>