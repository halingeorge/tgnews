<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/18/7232342/"/>
    <meta property="og:site_name" content="Українська правда"/>
    <meta property="article:published_time" content="2019-11-18T18:25:49+00:00"/>
    <meta property="og:title" content="Спортсмен-нардеп Беленюк показав, як захиститись від Ляшка"/>
    <meta property="og:description" content="Депутат фракції “Слуга народу” Жан Беленюк записав пояснювальне відео, в якому показав бійцівські прийоми самооборони, коли хапають за сорочку і коли атакують спереду."/>
  </head>
  <body>
    <article>
      <h1>Спортсмен-нардеп Беленюк показав, як захиститись від Ляшка</h1>
      <address>
        <time datetime="2019-11-18T18:25:49+00:00">18 Nov 2019, 18:25</time>
      </address>
      <p>Депутат фракції "Слуга народу" Жан Беленюк записав пояснювальне відео, в якому показав бійцівські прийоми самооборони, коли хапають за сорочку і коли атакують спереду.</p>
      <p><b>Джерело:</b> Жан Беленюк у Facebook</p>
      <p><b>Деталі:</b> Своє відео Беленюк назвав "невеликим відеопосібником із самооборони для депутатів, на яких періодично здійснюються напади", ймовірно натякаючи на напад лідера "Радикальної партії" Олега Ляшка на депутата від "Слуги народу" Андрія Геруса в аеропорту "Бориспіль".</p>
      <p><b>Дослівно:</b> "Коли вас починають брати за сорочку (демонструє прийом – ред.) – підворот! А коли вас атакують спереду (демонструє прийом – ред.) – кидайте прогином!"</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fzhanbeleniuk%2Fvideos%2F2475388812747104%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>
        <b>Передісторія:</b>
      </p>
      <ul>
        <li>6 листопада лідер "Радикальної партії" Олег <a href="https://www.pravda.com.ua/news/2019/11/6/7231208/">Ляшко напав на Геруса</a> у залі офіційних делегацій VIP-терміналу "Борисполя", звинувачуючи його у відкритті імпорту російської електроенергії.</li>
        <li>Герус пояснив інцидент тим, що Ляшко "відомий захисник бізнесу Ахметова", який втрачає гроші від імпорту електроенергії з РФ.</li>
        <li><a href="https://www.pravda.com.ua/news/2019/11/7/7231247/">Поліція </a>за цим фактом відкрила кримінальне провадження.</li>
        <li>Бориспільська прокуратура<a href="https://www.pravda.com.ua/news/2019/11/18/7232271/"> вручила Ляшку підозру </a>в погрозі або насильстві щодо державного діяча. </li>
        <li>За ч.2 ст. 346 КК передбачено покарання у вигляді позбавлення волі на термін від 4 до 7 років.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/18/7232286/"/>
        <a href="https://www.pravda.com.ua/news/2019/11/15/7232134/"/>
        <a href="https://www.pravda.com.ua/news/2019/11/15/7232119/"/>
      </related>
    </article>
  </body>
</html>