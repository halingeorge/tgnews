<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/197797/gallia-protofanis-ypothesi-paiderastias-me-drasti-enan-syntaxioyxo-xeiroyrgo"/>
    <meta property="og:site_name" content="CNN.gr"/>
    <meta property="article:published_time" content="2019-11-18T18:05:40+00:00"/>
    <meta property="og:title" content="Γαλλία: Πρωτοφανής υπόθεση παιδεραστίας με 250 θύματα και δράστη έναν συνταξιούχο χειρουργό"/>
    <meta property="og:description" content="Οι γαλλικές δικαστικές αρχές έχουν ταυτοποιήσει 250 πιθανά θύματα ενός συνταξιούχου χειρουργού, του Ζοέλ Λε Σκουαρνέκ, ο οποίος θεωρείται ύποπτος για δεκάδες..."/>
  </head>
  <body>
    <article>
      <h1>Γαλλία: Πρωτοφανής υπόθεση παιδεραστίας με 250 θύματα και δράστη έναν συνταξιούχο χειρουργό</h1>
      <h2>Οι γαλλικές δικαστικές αρχές έχουν ταυτοποιήσει 250 πιθανά θύματα ενός συνταξιούχου χειρουργού, του Ζοέλ Λε Σκουαρνέκ, ο οποίος θεωρείται ύποπτος για δεκάδες βιασμούς και σεξουαλικές επιθέσεις εναντίον ανήλικων ασθενών κατά τη διάρκεια των 30 και πλέον ετών της καριέρας του στην κεντρική και τη δυτική Γαλλία, σε μια πρωτοφανούς έκτασης υπόθεση παιδεραστίας για τη χώρα.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 20:05 , 18 November 2019 - 00:14</p>
      <p>Ο 68χρονος Σκουαρνέκ<b> προφυλακίστηκε</b> αφού του ασκήθηκε δίωξη πριν από δύο χρόνια. Η δίκη του για βιασμό και σεξουαλική κακοποίηση τεσσάρων θυμάτων –ανήλικων εκείνη την εποχή– έχει οριστεί για τις 13-17 Μαρτίου στο Εφετείο της Σαρέντ-Μαριτίμ.</p>
      <p>Τα γεγονότα, τα οποία παραδέχεται εν μέρει, ανάγονται στο διάστημα 1989-2017. Κατά τη διάρκεια αυτής της περιόδου ο γιατρός εργάστηκε στην Τουρέν, στη Λος, στη Βρετάνη, στη Βαν, στη Λοράν και στη Σαρέντ-Μαριτίμ, στο νοσοκομείο Ζονζάκ.</p>
      <p>Το κατηγορητήριο σε βάρος του φαίνεται τώρα ότι<b> θα διευρυνθεί</b>. Το 2017, στο τελευταίο σπίτι όπου διέμενε στη Σαρέντ-Μαριτίμ, οι αστυνομικοί ανακάλυψαν μερικά μυστηριώδη μπλοκάκια που περιλάμβαναν τα ονόματα περίπου 200 παιδιών. Από τις έρευνες που ακολούθησαν, ταυτοποιήθηκαν σχεδόν 250 πιθανά θύματα και διαπιστώθηκε ότι δεν έχουν παραγραφεί τα αδικήματα που ενδεχομένως διέπραξε ο χειρουργός σε βάρος τους. Σύμφωνα με την ανακοίνωση που εξέδωσε σήμερα ο εισαγγελέας της Λα Ροσέλ, Λοράν Ζουκοβίτς, <b>184 άνθρωποι εξέφρασαν τη βούληση να προσφύγουν εναντίον του Σκουαρνέκ</b>. Σχεδόν όλοι τους –για την ακρίβεια, οι 181– ήταν ανήλικοι την εποχή των γεγονότων. Μέχρι στιγμής έχουν ληφθεί καταθέσεις από 209 πιθανά θύματα.</p>
      <p>Η έρευνα επικεντρώνεται στη Βρετάνη, κυρίως στο Μορμπιάν και στο Φινιστέρ.</p>
      <p>Ο «χειρουργός του Ζονζάκ» συνελήφθη τον Μάιο του 2017 μετά από καταγγελία για βιασμό που υπέβαλαν οι γονείς ενός κοριτσιού, που ήταν γείτονές του στο Ζονζάκ. Διαπιστώθηκε τότε ότι ο Σκουαρνέκ δεν ήταν άγνωστος στις αρχές: το 2005 είχε καταδικαστεί στη Βαν για <b>κατοχή υλικού παιδικής πορνογραφίας.</b> Στις έρευνες που έγιναν στο σπίτι του βρέθηκαν κούκλες, περούκες και πορνογραφικό υλικό, καθώς και το χειρόγραφο σημειωματάριο, στο οποίο ο γιατρός ανέφερε ονόματα αγοριών και κοριτσιών και περιέγραφε διάφορες σεξουαλικές πράξεις.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/197817/gallia-dyo-nekroi-apo-tin-katarreysi-gefyras-se-potamo">Γαλλία: Δύο νεκροί από την κατάρρευση γέφυρας σε ποταμό</a>
        </li>
        <li>
          <a href="https://www.cnn.gr/news/kosmos/story/197800/h-gallia-proteinei-metarrythmiseis-gia-tin-entaxiaki-diadikasia-stin-e-e">Η Γαλλία προτείνει μεταρρυθμίσεις για την ενταξιακή διαδικασία στην Ε.Ε.</a>
        </li>
        <li>
          <a href="https://www.cnn.gr/news/kosmos/story/197740/gallia-katerreyse-gefyra-konta-stin-toyloyzi-nekri-mia-15xroni">Γαλλία: Κατέρρευσε γέφυρα κοντά στην Τουλούζη - Νεκρή μία 15χρονη</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/614/gallia">ΓΑΛΛΙΑ</a>
        </li>
        <li>
          <a href="https://www.cnn.gr/eidhseis/tag/15116/paiderastia">ΠΑΙΔΕΡΑΣΤΙΑ</a>
        </li>
        <li>
          <a href="https://www.cnn.gr/eidhseis/tag/16571/syntaxioyxos">ΣΥΝΤΑΞΙΟΥΧΟΣ</a>
        </li>
        <li>
          <a href="https://www.cnn.gr/eidhseis/tag/35539/xeiroyrgos">ΧΕΙΡΟΥΡΓΟΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/18/197807/snapshot/AP_19295384340040.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/19/197831/snapshot/1.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197825/snapshot/6330-2.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197789/snapshot/2459438.jpg"/>
      </figure>
    </article>
  </body>
</html>