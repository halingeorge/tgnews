<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/kerala/kpsc-biomertic-verification/835251"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-18T18:29:38+00:00"/>
    <meta property="og:title" content="ഉദ്യോഗാര്‍ഥികള്‍ സ്ഥിരീകരണം നല്‍കുന്നത്‌ ഒടിപി മുഖേനയാക്കും; പ്രൊഫൈല്‍ ആധാറുമായി ലിങ്ക് ചെയ്യണം"/>
    <meta property="og:description" content="കേരള പബ്ലിക്‌ സര്‍വീസ് കമ്മിഷന്‍ നടത്തുന്ന വിവിധ പരീക്ഷകള്‍ക്ക് ..."/>
  </head>
  <body>
    <article>
      <h1>ഉദ്യോഗാര്‍ഥികള്‍ സ്ഥിരീകരണം നല്‍കുന്നത്‌ ഒടിപി മുഖേനയാക്കും; പ്രൊഫൈല്‍ ആധാറുമായി ലിങ്ക് ചെയ്യണം</h1>
      <address><time datetime="2019-11-18T18:29:38+00:00">18 Nov 2019, 18:29</time> by <a rel="author">വെബ് ഡെസ്‌ക്‌</a></address>
      <p>തിരുവനന്തപുരം &gt; കേരള പബ്ലിക്‌ സര്‍വീസ് കമ്മിഷന്‍ നടത്തുന്ന വിവിധ പരീക്ഷകള്‍ക്ക് ഉദ്യോഗാര്‍ഥികള്‍ സ്ഥിരീകരണം (കൺഫർമേഷൻ) നല്‍കുന്നത്‌ ഒടിപി മുഖേനയാക്കും. ഇതിനായി 10 മിനിറ്റ്‌ സമയസാധുതയുളള ഒടിപി അനുവദിക്കാൻ തീരുമാനമായി. വിവിധ പൊലീസ് ബറ്റാലിയനുകളിലെ സിവില്‍ പൊലീസ് ഓഫീസര്‍ തസ്തികയിലേക്ക് നിയമന ശിപാര്‍ശ ചെയ്യപ്പെട്ടിട്ടുള്ള ഉദ്യോഗാര്‍ഥികള്‍ക്ക് നവംബര്‍ 21, 22 തീയതികളില്‍ നിയമന ശിപാര്‍ശ നേരിട്ട്‌ കൈമാറുന്നത് ബയോമെട്രിക് വെരിഫിക്കേഷന് വിധേയമാക്കിയതിനു ശേഷമായിരിക്കും. ഇതിനായി ഉദ്യോഗാര്‍ഥികള്‍ പ്രൊഫൈല്‍ ആധാറുമായി ലിങ്ക് ചെയ്യുകയും ആധാര്‍ ഹാജരാക്കുകയും വേണം.</p>
      <p>ഒറ്റത്തവണ പ്രമാണപരിശോധന, നിയമന പരിശോധന, ഓലൈന്‍ പരീക്ഷകള്‍, അഭിമുഖങ്ങള്‍ എന്നിവ നടത്തുന്ന സന്ദര്‍ഭങ്ങളില്‍ ആധാറുമായി ബന്ധപ്പെടുത്തി ബയോമെട്രിക് വെരിഫിക്കേഷന്‍ സംവിധാനത്തിലൂടെ ഉദ്യോഗാര്‍ഥികളുടെ ഐഡന്റിറ്റി ഉറപ്പാക്കും. ഈ രീതി നടപ്പിലാക്കുന്ന തീയതി പിന്നീട് തീരുമാനിക്കും.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/kerala/news-kerala-19-11-2019/835430"/>
        <a href="https://www.deshabhimani.com/news/kerala/news-thiruvananthapuramkerala-19-11-2019/835429"/>
        <a href="https://www.deshabhimani.com/news/kerala/news-thiruvananthapuramkerala-19-11-2019/835428"/>
      </related>
    </article>
  </body>
</html>