<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/alla-spor/tsitsipas-i-anatrixila-to-aytontoparisma-kai-i-apokalypsi-gia-tin-antepithesi-video/2918440/"/>
    <meta property="og:site_name" content="Newsit.gr"/>
    <meta property="article:published_time" content="2019-11-18T18:53:50+00:00"/>
    <meta property="og:title" content="Τσιτσιπάς: Η ανατριχίλα, το…. αυτοντοπάρισμα και η αποκάλυψη για την “αντεπίθεση” – video"/>
    <meta property="og:description" content="Ο κορυφαίος Έλληνας τενίστας Στέφανος Τσιτσιπάς μίλησε στο κεντρικό δελτίο ειδήσεων του ΑΝΤ1 για τον μεγάλο του θρίαμβο στο ATP Finals."/>
  </head>
  <body>
    <article>
      <h1>Τσιτσιπάς: Η ανατριχίλα, το…. αυτοντοπάρισμα και η αποκάλυψη για την “αντεπίθεση” – video</h1>
      <h2>Ο κορυφαίος Έλληνας τενίστας Στέφανος Τσιτσιπάς μίλησε στο κεντρικό δελτίο ειδήσεων του ΑΝΤ1 για τον μεγάλο του θρίαμβο στο ATP Finals.</h2>
      <address><time datetime="2019-11-18T18:53:50+00:00">18 Nov 2019, 18:53</time> by <a rel="author">Newsit Newsroom</a></address>
      <p>Ο Στέφανος <a href="https://www.newsit.gr/tags/tsitsipas/">Τσιτσιπάς</a> χαρακτήρισε “όνειρο ζωής” το γεγονός ότι βρέθηκε ανάμεσα σε τόσο μεγάλους αθλητές και τόνισε ότι ένιωσε ανατριχίλα κατακτώντας το τρόπαιο του ATP Finals στο Λονδίνο..</p>
      <p>“Όταν έχασα το πρώτο σετ υπήρχε μια φόρμουλα που με έκανε να χαλαρώσω στο δεύτερο σετ. Ένιωθα πως δεν είχα τίποτα να χάσω. Μπήκα με διαφορετική ψυχολογία και άνεση. Νομίζω πως και το ότι σκεφτόμουν τις διακοπές μου σιγά σιγά με βοήθησε να χαλαρώσω λίγο αι να μην σκέφτομαι μόνο το πόσο σταθερά και ποιοτικά πρέπει να παίξω”, είπε μεταξύ άλλων ο Έλληνας τενίστας μιλώντας για το πώς ένιωσε όταν έχασε το πρώτο σετ.</p>
      <blockquote>
        <a href="https://www.newsit.gr/athlitika/alla-spor/tsitsipas-to-erikse-sto-tragoudi-meta-to-thriamvo-sto-atp-finals-video/2918419/">Τσιτσιπάς: Το έριξε στο… τραγούδι μετά το θρίαμβο στο ATP Finals! video</a>
      </blockquote>
      <p>“Προς το τέλος του τάι μπρέικ είπα ότι δεν έχω ξαναπαίξει για κάτι τόσο σημαντικό στην καριέρα μου. Τότε έσφιξα λίγο και άρχισα να σκέφτομαι κάποια πράγματα. Προσπάθησα να δώσω κουράγιο στον εαυτό μου και γι΄ αυτό φώναζα. Αυτό που έδωσε το… κάτι παραπάνω. Το χρειάζομαι… Να πιστεύω στον εαυτό μου και να λέω “Στέφανε, μπορείς””, τόνισε ο 21χρονος τενίστας.</p>
      <p>Ο Στέφανος Τσιτσιπάς αποκάλυψε ακόμα ότι είχε τρομερό άγχος πριν τον τελικό, τόνισε ότι πρέπει καθημερινά να έχει μια πειθαρχημένη ζωή, για να μπορεί να βρίσκεται σε αυτό το επίπεδο. “Είναι δύσκολο να το αντιμετωπίσεις γιατί σκέφτεσαι πως θα πάνε τα πράγματα στο μέλλον. Υπάρχει πολύ στεναχώρια και κλάμα πίσω από αυτό. Έχω περάσει πολύ πόνο και κόπωση για να φτάσω εδώ. Πρέπει να είμαι συγκεντρωμένος και πειθαρχημένος” ανέφερε.</p>
      <p>Παράλληλα, χαρακτήρισε πολύ σημαντική την φυσική κατάσταση ενός αθλητή “για να δώσει όλο και περισσότερο”, αλλά όπως είπε σημαντικό είναι επίσης το μυαλό και η θέληση.</p>
      <p>Σχετικά με το πώς συνδυάζει προσωπική ζωή και πρωταθλητισμό αποκάλυψε πως έχει βρει μια ισορροπία και συνδυάζει και τα δυο. Μάλιστα, τόνισε πως “αυτή την στιγμή περνάω την καλύτερη φάση της ζωής μου”, ενώ ανέφερε ότι του… έβγαλε μεγάλο άγχος το ότι σταμάτησε να ασχολείται με τα social media.</p>
      <figure>
        <iframe src="https://www.youtube.com/embed/SMdjUeVnxO8" width="640" height="360" data-service="Youtube" scrolling="no"/>
      </figure>
    </article>
  </body>
</html>