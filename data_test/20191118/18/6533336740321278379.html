<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/pronti-via-arriva-valanga-emendamenti-manovra-ldquo-italia-219384.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-18T18:58:49+00:00"/>
    <meta property="og:title" content="Manovra, una valanga di emendamenti. italia viva chiede di abolire quota 100 e i grillini..."/>
    <meta property="og:description" content="PRONTI, VIA: ARRIVA UNA VALANGA DI EMENDAMENTI ALLA MANOVRA - “ITALIA VIVA” HA PRESENTATO 230 PROPOSTE DI MODIFICA, TRA CUI L’ABOLIZIONE DI QUOTA 100 E DI TUTTE LE MICROTASSE PREVISTE DA GUALTIERI. IL PD SCODELLA 920 CORREZIONI E I GRILLINI 400 – MA NON POTEVANO FARE QUESTE RICHIESTE GIÀ IN CONSIGLIO DEI MINISTRI?"/>
  </head>
  <body>
    <article>
      <h1>Manovra, una valanga di emendamenti. italia viva chiede di abolire quota 100 e i grillini...</h1>
      <address>
        <time datetime="2019-11-18T18:58:49+00:00">18 Nov 2019, 18:58</time>
      </address>
      <p>
        <b>PRONTI, VIA: ARRIVA UNA VALANGA DI EMENDAMENTI ALLA MANOVRA - “ITALIA VIVA” HA PRESENTATO 230 PROPOSTE DI MODIFICA, TRA CUI L’ABOLIZIONE DI QUOTA 100 E DI TUTTE LE MICROTASSE PREVISTE DA GUALTIERI. IL PD SCODELLA 920 CORREZIONI E I GRILLINI 400 – MA NON POTEVANO FARE QUESTE RICHIESTE GIÀ IN CONSIGLIO DEI MINISTRI?</b>
      </p>
      <hr/>
      <p>
        <b>Da <a href="http://www.repubblica.it/">www.repubblica.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255809/1231217.htm">
          <img src="https://cdn-static.dagospia.com/img/foto/10-2019/roberto-gualtieri-e-giuseppe-conte-al-lavoro-sul-def-1231217.jpg"/>
        </a>
        <figcaption>Roberto Gualtieri e Giuseppe Conte al lavoro sul Def</figcaption>
      </figure>
      <p>La carica di emendamenti alla Manovra sbarca al Senato e si prepara a creare non poche turbolenze tra gli alleati di governo. Tra le 230 modifiche proposte da Italia Viva figura infatti anche l'abolizione di quota 100 e di tutte le microtasse contenute in Legge di Bilancio, quindi plastic e sugar tax e rincari fiscali sulle auto aziendali. Proposta anche una sorta di norma "Notre Dame" per Venezia, che prevede una defiscalizzazione del 50% per tutte le donazioni libere, fino a 96.000 euro</p>
      <figure>
        <a href="https://www.dagospia.com/mediagallery/Dago_fotogallery-255809/1232171.htm">
          <img src="https://cdn-static.dagospia.com/img/foto/11-2019/auto-aziendali-2-1232171.jpg"/>
        </a>
        <figcaption>auto aziendali 2</figcaption>
      </figure>
      <p>Ben 920 invece gli emendamenti presentati invece dal Partito democratico, con un focus in particolare anche in questo caso sulle correzioni a plastic, sugar tax e auto aziendali e a maggiori risorse per i comuni. Sulla "tassa sugli zuccheri", la proposta Pd prevede un taglio dagli attuali 10 euro a ettolitro a 8 euro, per prodotti finiti. Mentre per i prodotti che diluiti il tributo passerebbe da 0,25 euro a 0,20 euro. Quanto ai veicoli aziendali, un emendamento Pd chiede di abbassare l'imposizione prevista dal 30% scenda al 15% per le auto a trazione elettrica e a trazione ibrida termoelettrica. I dem chiedono anche di introdurre per le auto diverse da queste, una soglia "al 40% in caso di emissioni di biossido di carbonio fino a 95 grammi per chilometro" oltre a quelle già previste "del 60% fino a 160 grammi per chilometro e al 100% in caso di emissioni superiori".</p>
      <figure>
        <a href="https://www.dagospia.com/mediagallery/Dago_fotogallery-255809/1059863.htm">
          <img src="https://cdn-static.dagospia.com/img/foto/09-2018/bottiglie-di-plastica-1059863.png"/>
        </a>
        <figcaption>bottiglie di plastica</figcaption>
      </figure>
      <p>
        <b>I 400 emendamenti M5s</b>
      </p>
      <figure>
        <a href="https://www.dagospia.com/mediagallery/Dago_fotogallery-255809/1230146.htm">
          <img src="https://cdn-static.dagospia.com/img/foto/10-2019/marattin-boschi-1230146.png"/>
        </a>
        <figcaption>marattin boschi</figcaption>
      </figure>
      <p>Ricco il "pacchetto" M5s, che che presentato 400 emendamenti. Tra questi anche la riduzione dell'Iva al 10% "per i profilattici maschili e femminili" e quello che prevede innanzitutto che la stretta sulle auto aziendali, che prevede un aumento delle tassazione in busta paga per i possessori, scatti solo per i nuovi contratti dal primo gennaio 2020, lasciando quindi inalterate le condizioni per i contratti in essere. Il Movimento auspica poi una modifica alla plastic tax: escludere i prodotti monouso in plastica biodegradabile o quelli che contengono almeno il 25% o il 50% di plastica riciclata. Inoltre si chiede anche di esentare tutti i dispositivi sanitari monouso, non solo le siringhe e di ridurre al 5% l'imposizione sulla cancelleria di plastica (come le penne).</p>
      <figure>
        <a href="https://www.dagospia.com/mediagallery/Dago_fotogallery-255809/1114446.htm">
          <img src="https://cdn-static.dagospia.com/img/foto/02-2019/laura-castelli-giuseppe-conte-luigi-di-maio-alfonso-bonafede-1114446.jpg"/>
        </a>
        <figcaption>laura castelli giuseppe conte luigi di maio alfonso bonafede</figcaption>
      </figure>
      <p>I parlamentari M5s rilanciano poi la battaglia per il pagamento dell'Imu da parte della Chiesa. "Sono tenuti a pagare l'Imposta municipale propria (IMU), nei modi e nei termini stabiliti dalla legge per quell'immobile e tutti gli altri a esso collegati - si legge nella proposta emendativa - , tutti gli edifici o i complessi architettonici della Chiesa cattolica, di congregazioni religiose che fanno capo alla religione cattolica o di associazioni o società; legate alla religione cattolica al cui interno ci sono edifici totalmente o in parte adibiti: a ristorazione a pagamento, a caffetteria a pagamento o a hotelleria a pagamento; all'erogazione di servizi ospedalieri o sanitari a pagamento in percentuale pari o superiore al 30% rispetto al fatturato complessivo dell'azienda".</p>
      <figure>
        <a href="https://www.dagospia.com/mediagallery/Dago_fotogallery-255809/1198748.htm">
          <img src="https://cdn-static.dagospia.com/img/foto/08-2019/renzi-di-maio-1198748.png"/>
        </a>
        <figcaption>renzi di maio</figcaption>
      </figure>
      <p>I pentastellati propongono poi il rinnovo del bonus sorveglianza anache per il 2020, l'Iva agevolata i per prodotti alimentari biologici venduti in imballaggi di carta o compostabile e per i kit di pannolini lavabili per l'infanzia. I senatori Cinque Stelle chiedono poi il differimento delle scadenza per la presentazione delle istanze da parte dei truffati delle banche dal 18 febbraio al 18 aprile 2020.</p>
      <figure>
        <a href="https://www.dagospia.com/mediagallery/Dago_fotogallery-255809/1217625.htm">
          <img src="https://cdn-static.dagospia.com/img/foto/10-2019/roberto-gualtieri-giuseppe-conte-1-1217625.jpg"/>
        </a>
        <figcaption>roberto gualtieri giuseppe conte 1</figcaption>
      </figure>
      <p>L'esecutivo però apre a correzioni sui punti più controversi. "In Parlamento lavoreremo per migliorare una serie di norme del decreto fiscale e del disegno di legge di bilancio, dialogando con i gruppi parlamentari e le forze economiche e sociali. Ripenseremo profondamente alcune misure come quelle sulla tassazione delle auto aziendali e la plastica monouso", ha spiegato il viceministro dell'Economia Antonio Misiani.</p>
      <figure>
        <a href="https://www.dagospia.com/mediagallery/Dago_fotogallery-255809/1217621.htm">
          <img src="https://cdn-static.dagospia.com/img/foto/10-2019/roberto-gualtieri-giuseppe-conte-2-1217621.jpg"/>
        </a>
        <figcaption>roberto gualtieri giuseppe conte 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255809/1217617.htm">
          <img src="https://cdn-static.dagospia.com/img/foto/10-2019/giuseppe-conte-3roberto-gualtieri-1217617.jpg"/>
        </a>
        <figcaption>giuseppe conte 3roberto gualtieri</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255809/1217624.htm">
          <img src="https://cdn-static.dagospia.com/img/foto/10-2019/giuseppe-conte-roberto-gualtieri-9-1217624.jpg"/>
        </a>
        <figcaption>giuseppe conte roberto gualtieri 9</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255809/1217618.htm">
          <img src="https://cdn-static.dagospia.com/img/foto/10-2019/roberto-gualtieri-giuseppe-conte-3-1217618.jpg"/>
        </a>
        <figcaption>roberto gualtieri giuseppe conte 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255809/1217622.htm">
          <img src="https://cdn-static.dagospia.com/img/foto/10-2019/giuseppe-conte-roberto-gualtieri-8-1217622.jpg"/>
        </a>
        <figcaption>giuseppe conte roberto gualtieri 8</figcaption>
      </figure>
    </article>
  </body>
</html>