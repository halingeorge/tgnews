<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/sport/2019/11/18/news/daniele-de-rossi-rinnovo-boca-juniors-argentina-contratto-2021-asroma-giallorosso-ddr-1242171/"/>
    <meta property="og:site_name" content="Il Tempo"/>
    <meta property="article:published_time" content="2019-11-18T18:03:10+00:00"/>
    <meta property="og:title" content="Daniele De Rossi resta al Boca Juniors: ha rinnovato fino al 2021"/>
    <meta property="og:description" content="Ha rinnovato fino al 2021"/>
  </head>
  <body>
    <article>
      <h6 class="kicker">DDR IN ARGENTINA</h6>
      <h1>Daniele De Rossi resta al Boca Juniors: ha rinnovato fino al 2021</h1>
      <address><time datetime="2019-11-18T18:03:10+00:00">18 Nov 2019, 18:03</time> by <a rel="author">Filippo Biafora</a></address>
      <p>L'avventura di Daniele De Rossi al Boca Juniors continuerà fino al 2021. Lo scorso mese dall'Argentina erano rimbalzate notizie su un possibile addio di DDR già a dicembre, quando si terranno le elezioni presidenziali in casa Boca. <i>Olè</i>, noto quotidiano argentino, ha però smentito un'imminente separazione: il futuro dell'ex centrocampista della Roma non è legato a quello del numero uno Angelici e a quello di Burdisso, anzi ha prolungato il suo accordo per un ulteriore anno rispetto alla scadenza inizialmente fissata al 30 giugno del 2020.</p>
      <p>Il numero 16 è sceso in campo soltanto in cinque occasioni - con gol al debutto - da quando si è trasferito in Sudamerica a causa di alcuni problemi fisici, ma ora si è pienamente ristabilito ed è pronto ad aiutare la squadra allenata da Alfaro nelle ultime tre partite prima della sosta natalizia.</p>
      <related>
        <h4>Articoli Correlati</h4>
        <a href="https://www.iltempo.it/cultura-spettacoli/2019/09/04/news/totti-celebrity-hunted-reality-sitcom-televisione-amazon-canale-tv-1204469/"/>
        <a href="https://tv.iltempo.it/home-tv/2019/07/27/video/daniele-de-rossi-bombonera-video-boca-juniors-tifosi-ddr-video-1193159/"/>
      </related>
    </article>
  </body>
</html>