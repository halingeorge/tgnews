<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640558/%D8%B3%D8%A7%D9%85%D8%B3%D9%88%D9%86%DA%AF-%DA%AF%D9%84%DA%A9%D8%B3%DB%8C-a91-%D8%AF%D8%B1-%D9%87%D9%86%D8%AF-%D8%A2%D9%85%D8%A7%D8%AF%D9%87%E2%80%8C%DB%8C-%D9%88%D8%B1%D9%88%D8%AF-%D8%A8%D9%87-%D8%A8%D8%A7%D8%B2%D8%A7%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T18:33:00+00:00"/>
    <meta property="og:title" content="سامسونگ گلکسی A91 در هند آماده‌ی ورود به بازار شد"/>
    <meta property="og:description" content="اداره استاندارد هند (BIS)، برای دستگاهی تاییدیه صادر کرده که گمان می‌رود سامسونگ گلکسی A91 باشد."/>
  </head>
  <body>
    <article>
      <h1>
        <a href="https://www.bultannews.com/fa/news/640558/%D8%B3%D8%A7%D9%85%D8%B3%D9%88%D9%86%DA%AF-%DA%AF%D9%84%DA%A9%D8%B3%DB%8C-a91-%D8%AF%D8%B1-%D9%87%D9%86%D8%AF-%D8%A2%D9%85%D8%A7%D8%AF%D9%87%E2%80%8C%DB%8C-%D9%88%D8%B1%D9%88%D8%AF-%D8%A8%D9%87-%D8%A8%D8%A7%D8%B2%D8%A7%D8%B1-%D8%B4%D8%AF">سامسونگ گلکسی A91 در هند آماده‌ی ورود به بازار شد</a>
      </h1>
      <h2>اداره استاندارد هند (BIS)، برای دستگاهی تاییدیه صادر کرده که گمان می‌رود سامسونگ گلکسی A91 باشد.</h2>
      <address><time datetime="2019-11-18T18:33:00+00:00">18 Nov 2019, 18:33</time> by <a rel="author">بولتن نیوز | bultannews.com</a></address>
      <p><b>گروه IT: سامسونگ</b> در حال کار روی چند گوشی هوشمند جدید، از جمله<b> گلکسی ای 91</b> است. حالا <b>اداره استاندارد هند</b> (<b>BIS</b>)، برای دستگاهی تاییدیه صادر کرده که گمان می‌رود همین <b>سامسونگ گلکسی A91</b> باشد.   <br/>به گزارش بولتن نیوز به نقل از گجت نیوز، گزارش‌های پیشین، شماره مدل<b> SM-A915G</b> را به این گوشی نسبت می‌دادند؛ اما به گفته‌ی یکی از افشاگران حوزه موبایل (<b>Sudhanshu1414@</b>)، تاییدیه BIS برای محصولی با شماره مدل<b> SM-A915F</b> صادر شده است. البته ظاهرا هر دوی این شماره‌ها معرف سامسونگ گلکسی A91 هستند.</p>
      <figure>
        <img src="https://www.bultannews.com/files/fa/news/1398/8/27/1198672_849.jpg"/>
      </figure>
      <p>بنابر گمانه‌زنی‌ها، گوشی جدید سامسونگ را با نمایشگر 6.67 اینچی<b> Infinity-U</b> و رنگ‌های <b>سفید</b> و <b>مشکی</b> ملاقات خواهیم کرد. احتمالا مشخصات کلیدی گلکسی ای 91 شباهت‌هایی با<b> گلکسی ای 90 5G</b> هم خواهد داشت. انتظار می‌رود در زیر بدنه دستگاه، تراشه<b> اسنپدراگون 855</b> با<b> 8 گیگ رم</b> و<b> 128 گیگ حافظه داخلی</b> (برای نسخه پایه) همراه باشد. پشتیبانی از کارت میکرو اس دی 512 گیگابایتی را نیز به این موارد اضافه کنید.<br/><br/>از مشخصات اپتیک گلکسی ای 91 می‌توان به <b>دوربین سه‌گانه</b> با سنسور اصلی 48 مگاپیکسلی و سنسور عمقی 5 مگاپیکسلی اشاره کرد. این مجموعه با یک لنز فوق عریض 12 مگاپیکسلی تکمیل خواهد شد. همچنین برای ثبت تصاویر سلفی، یک دوربین 31 مگاپیکسلی با گشودگی دیافراگم f/2.2 در اختیار کاربران خواهد بود.<br/><br/>باتری گلکسی ای 51 سامسونگ،<b> 4500 میلی‌آمپر ساعتی</b> و با پشتیبانی از<b> شارژ سریع 45 وات</b> توصیف شده است. بلوتوث 5.0، وای فای a/b/g/n/ac و درگاه USB-C هم از امکانات ارتباطی دستگاه به شمار می‌روند.<br/><br/>این گوشی با<b> اندروید 10</b> کار خواهد کرد و ظاهرا برخلاف گلکسی ای 90 5G، از نسل پنجم شبکه موبایل پشتیبانی نمی‌کند؛ پس باید ارزان‌تر باشد. پیش‌تر افشاگر دیگری از هند (<b>Ishan Agarwal</b>)، قیمت سامسونگ گلکسی A91 را بین<b> 420</b> تا<b> 490 دلار</b> تخمین زده بود.</p>
    </article>
  </body>
</html>