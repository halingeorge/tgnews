<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/v-autobusu-smrti-sedel-vedle-kamarada-alexe-16-sebastian-15-stale-bojuje-o-zivot"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T18:52:00+00:00"/>
    <meta property="og:title" content="V autobusu smrti seděl vedle kamaráda Alexe (†16): Sebastian (15) stále bojuje o život"/>
    <meta property="og:description" content="Tragická nehoda autobusu, která si vyžádala 12 obětí, stále otřásá Slovenskem i Českem. S několika dětmi, které při neštěstí přišly o život, se už jejich blízcí rozloučili. Mezi nimi byl i šestnáctiletý Alex, který v autobusu seděl vedle patnáctiletého Sebastiana. Ten v nemocnici stále bojuje o svůj život, zbývající zranění už jsou lékaři propouštěni domů."/>
  </head>
  <body>
    <article>
      <h6 class="kicker">tragédie</h6>
      <h1>V autobusu smrti seděl vedle kamaráda Alexe (†16): Sebastian (15) stále bojuje o život</h1>
      <address><time datetime="2019-11-18T18:52:00+00:00">18 Nov 2019, 18:52</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/cc/a2/cca2ec7-247114-pjimage-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Šestnáctiletý Alex zemřel v autobusu smrti, jeho kamarád Sebastian stále bojuje o život.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/79/2b/792b031-247059-tragedia-autobus-smutok-pohreby--2560x0-shrink.jpg"/>
          <figcaption>Za 12 obětí autobusového neštěstí hoří v Kolíňanech desítky svíček. Sebastian o svůj život bojuje v nemocnici.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/67/b8/67b865f-247060-tragedia-autobus-smutok-pohreby--2560x0-shrink.jpg"/>
          <figcaption>Dojemná báseň obětem z autobusu smrti…<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/1b/55/1b55681-246896-1-2560x0-shrink.png"/>
          <figcaption>Natália Demová (†15)<cite>Topky.sk</cite></figcaption>
        </figure>
        <figcaption>
          <a href="https://www.extra.cz/v-autobusu-smrti-sedel-vedle-kamarada-alexe-16-sebastian-15-stale-bojuje-o-zivot/galerie/4">+ Dalších 13 fotografií</a>
        </figcaption>
      </slideshow>
      <p>
        <b>Tragická nehoda autobusu, která si vyžádala 12 obětí, stále otřásá Slovenskem i Českem. S několika dětmi, které při neštěstí přišly o život, se už jejich blízcí rozloučili. Mezi nimi byl i šestnáctiletý Alex, který v autobusu seděl vedle patnáctiletého Sebastiana. Ten v nemocnici stále bojuje o svůj život, zbývající zranění už jsou lékaři propouštěni domů.</b>
      </p>
      <p>Alex a Sebastian byli kamarádi, kteří vedle sebe seděli v autobusu, který se ve středu po poledni srazil s nákladním vozem. <a href="https://www.extra.cz/osudova-chyba-ho-stala-zivot-alex-16-v-autobuse-smrti-vubec-nemel-sedet">Zatímco šestnáctiletý Alex svůj boj o život prohrál</a>, o rok mladší Sebastian stále bojuje v nemocnici. Podstoupil sice operaci, jeho stav se ale nelepší…</p>
      <p><b>„Seděli spolu, tak jako vždycky, když jeli ze školy. Doufám, že to Sebo přežije,“</b> řekl pro web Cas.sk Sebastianův kamarád. Informace o nelepšícím se zdravotním stavu mladého chlapce potvrdil pro Tvnoviny.sk mluvčí nemocnice v Nových Zámcích Ján Baček. <b>„Je nadále v umělém spánku, jeho stav je stále kritický a zůstává hospitalizovaný na klinice anesteziologie a intenzivní medicíny.“</b></p>
      <related>
        <a href="https://www.extra.cz/srdcervouci-basen-o-12-obetech-z-autobusu-smrti-mami-neplac-je-mi-jen-trochu-zima"/>
      </related>
      <p>Čtyři pacienti už byli lékaři propuštěni domů, pátého pak čeká jen řada kontrolních vyšetření. Srážku plného autobusu s náklaďákem nepřežilo 12 lidí, z toho 9 pocházelo z obce Kolíňany. Za oběti tragické nehody nyní lidé po celém Slovensku i Česku zapalují svíčky.</p>
    </article>
  </body>
</html>