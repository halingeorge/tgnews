<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718664/ios-13-2-3-iphone-disponibile"/>
    <meta property="og:site_name" content="iPhone Italia"/>
    <meta property="article:published_time" content="2019-11-18T18:22:28+00:00"/>
    <meta property="og:title" content="iOS 13.2.3: nuovo update per iPhone e iPad con bug fix e miglioramenti"/>
    <meta property="og:description" content="iOS 13.2.3 è ora disponibile al download per tutti gli iPhone supportati. Arriva anche lo stesso update per iPadOS su iPad."/>
  </head>
  <body>
    <article>
      <h1>iOS 13.2.3: nuovo update per iPhone e iPad con bug fix e miglioramenti</h1>
      <address>
        <time datetime="2019-11-18T18:22:28+00:00">18 Nov 2019, 18:22</time>
      </address>
      <p>iOS 13.2.3 è ora disponibile al download per tutti gli iPhone supportati. Arriva anche lo stesso update per iPadOS su iPad. Scopriamo le novità di seguito.</p>
      <p>L’aggiornamento di <a href="https://www.iphoneitalia.com/699360/novita-ios-13">iOS 13</a> è <a href="https://www.macrumors.com/2019/11/18/apple-releases-ios-and-ipados-13-2-3/">disponibile</a> da pochi minuti in via OTA e tramite update manuale da PC e Mac e porta con sé alcuni miglioramenti e bug fix. Eccoli:</p>
      <ul>
        <li>Risolve un problema che che poteva impedire il funzionamento della ricerca nel sistema e all’interno delle app Mail, File e Note.</li>
        <li>Risolve un problema per cui le foto, i link e altri tipi di allegati potevano non venire visualizzati nella vista dettagliata dell’app Messaggi.</li>
        <li>Risolve un problema che poteva impedire alle app di scaricare contenuti in background.</li>
        <li>Risolve un problema che impediva all’app Mail di ricevere i nuovi messaggi e agli account Exchange di includere e citare i contenuti del messaggio originale.</li>
      </ul>
      <figure>
        <img src="https://static.iphoneitalia.com/wp-content/uploads/2019/11/ios_update-800x404.png"/>
      </figure>
      <p>Non mancano i soliti <b>aggiornamenti di sicurezza</b> per garantire solidità al sistema operativo dedicato ad iPhone e iPad. Tutto questo rende l’update in questione davvero <b>consigliato</b> a tutti gli utenti con iOS 13 su iPhone e iPadOS 13 su iPad.</p>
      <p>Per l’update serve avere il dispositivo carico e collegato ad una rete WiFi. Nel nostro caso, su iPhone 11 Pro il peso non supera i 104MB e l’update risulta veloce ad installarsi. Se dovessimo scoprire nuove informazioni sull’aggiornamento ad iOS 13.2.3 vi aggiorneremo, come di consueto, sulle pagine del nostro blog.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>