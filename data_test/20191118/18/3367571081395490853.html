<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/cucchi-difende-insigne-merita-la-10-della-nazionale-c-e-troppo-accanimento-contro-di-lui-415039"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-18T18:20:00+00:00"/>
    <meta property="og:title" content="Cucchi difende Insigne: &quot;Merita la '10' della Nazionale, c'è troppo accanimento contro di lui&quot;"/>
    <meta property="og:description" content="In diretta a ‘Punto Nuovo Sport Show’, trasmissione in onda su Radio Punto Nuovo, è intervenuto Riccardo Cucchi, voce storica di Radio Rai"/>
  </head>
  <body>
    <article>
      <h1>Cucchi difende Insigne: "Merita la '10' della Nazionale, c'è troppo accanimento contro di lui"</h1>
      <h2>In diretta a ‘Punto Nuovo Sport Show’, trasmissione in onda su Radio Punto Nuovo, è intervenuto Riccardo Cucchi, voce storica di Radio Rai</h2>
      <address><time datetime="2019-11-18T18:20:00+00:00">18 Nov 2019, 18:20</time> by <a rel="author">Redazione Tutto Napoli.net</a></address>
      <p>In diretta a ‘Punto Nuovo Sport Show’, trasmissione in onda su Radio Punto Nuovo, è intervenuto <b>Riccardo Cucchi</b>, voce storica di Radio Rai:<i> “Sono veramente soddisfatto di questa Nazionale, prima da tifoso. Nessuno avrebbe scommesso su 9 vittorie consecutive, tantomeno su 28 gol segnati, è un risultato importante anche dal punto di vista tecnico. Insigne? Merita la 10, c'è stato un accanimento nei suoi confronti. Mi sono permesso di esprimermi sui social in questi giorni e penso sia inaccettabile che si possa utilizzare anche il pretesto Insigne per attaccare Napoli città e tifosi. A Napoli sta vivendo una gestione non facile, questo cambio da Sarri ad Ancelotti, Insigne sa perfettamente che gli occhi sono sempre su di lui ed è un problema.</i></p>
      <p>
        <i>Atalanta-Juventus, Milan-Napoli e Torino-Inter? Le guarderò con grande curiosità, ci diranno qualcosa di più anche sulla Juventus ed il caso Ronaldo. Il Napoli ha bisogno di reagire e spero allontani ogni dubbio e crisi del momento, siamo appena ad 1/3 di campionato ed il cammino è lungo. Curiosità su Atalanta ed Inter di Conte sotto pressione per le notizie di cronaca, vediamo se sarà capace di reggere il confronto con la Juve fino alla fine".</i>
      </p>
    </article>
  </body>
</html>