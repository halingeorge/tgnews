<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23498998-parastas-pentru-regele-mihai-sambata-doi-ani-moarte.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T18:52:00+00:00"/>
    <meta property="og:title" content="Parastas pentru Regele Mihai I, sâmbătă, la doi ani de la moarte"/>
    <meta property="og:description" content="Custodele Coroanei, Margareta, şi principele Radu, alături de principesa Sofia, vor lua parte sâmbătă, la Curtea de Argeş, la ora 12,00, la parastasul Regelui Mihai I, la împlinirea a doi"/>
  </head>
  <body>
    <article>
      <h1>Parastas pentru Regele Mihai I, sâmbătă, la doi ani de la moarte</h1>
      <address><time datetime="2019-11-18T18:52:00+00:00">18 Nov 2019, 18:52</time> by <a rel="author">Redactia</a></address>
      <p><b>Custodele Coroanei, Margareta, şi principele Radu, alături de principesa Sofia, vor lua parte sâmbătă, la Curtea de Argeş, la ora 12,00, la parastasul Regelui Mihai I, la împlinirea a doi ani de la moartea acestuia, anunță Casa Regală. Instituția precizează că toţi cei care doresc să ia parte la acest eveniment sunt bineveniţi.<br/></b><br/>Conform sursei citate, serviciul religios va avea loc la mormântul Regelui Mihai I, în pridvorul Noii Catedrale Arhiepiscopale şi Regale. Rugăciunea de la mormânt se va desfăşura privat, doar în prezenţa familiei regale.<br/><br/>Toţi cei care doresc să ia parte la acest eveniment sunt bineveniţi. Accesul publicului va fi permis în faţa Noii Catedrale de la Curtea de Argeş, iar după ceremonie, în Pridvor, unde vor putea fi depuse flori la mormânt, precizează Casa Regală.<br/><br/>Regele Mihai I a murit în 5 decembrie 2017, la vârsta de 96 de ani, la reşedinţa din Elveţia. În 16 decembrie a fost înmormântat la Catedrala Arhiepiscopală şi Regală din Curtea de Argeş.</p>
    </article>
  </body>
</html>