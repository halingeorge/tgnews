<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=958276"/>
    <meta property="og:site_name" content="Andhrajyothy"/>
    <meta property="article:published_time" content="2019-11-18T18:39:45+00:00"/>
    <meta property="og:title" content="వైసీపీలో వల్లభనేని వంశీ కాక!"/>
    <meta property="og:description" content="ADVT"/>
  </head>
  <body>
    <article>
      <h1>వైసీపీలో వల్లభనేని వంశీ కాక!</h1>
      <address>
        <time datetime="2019-11-18T18:39:45+00:00">18 Nov 2019, 18:39</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అమరావతి:</b> ఎమ్మెల్యే వల్లభనేని వంశీ వైసీపీకి తలనొప్పిగా మారారు. వంశీ ఆ పార్టీలో చేరకుముందే కాక పుట్టిస్తున్నారు. వంశీ చేరికను గన్నవరం వైసీపీ నేత యార్లగడ్డ వెంకట్రావు జీర్ణించుకోలేకపోతున్నారు. వైసీపీలోకి వంశీ రాకను వెంకట్రావుతో పాటు ఆయన వర్గీయులు తీవ్రంగా వ్యతిరేస్తున్నారు. సోమవారం సీఎం జగన్‌ను మంత్రులు పేర్ని నాని, కొడాలి నాని, యార్లగడ్డ వెంకట్రావు కలిశారు. సీఎం జగన్ స్పందనను బట్టి భవిష్యత్‌ కార్యాచరణ ఉంటుందని వెంకట్రావు చెబుతున్నారు. త్వరలో వైసీపీలో చేరబోతున్నట్లు వల్లభనేని ప్రకటించిన విషయం తెలిసిందే. వంశీకి గన్నవరం నియోజకవర్గ బాధ్యతలు అప్పగిస్తే వెంకట్రావు భవిష్యత్తు ఏమిటని ఆయన అనుచరులు ప్రశ్నిస్తున్నారు. గత ఎన్నికల్లో వెంకట్రావు, వంశీకి తీవ్ర పోటీ ఇచ్చారు. కేవలం 900 ఓట్ల తేడాతోనే వంశీ గెలుపొందారు.</p>
      <p> </p>
      <p>అయితే ఇరువురికి ఆమోదయోగ్యమైన పరిష్కారంతో జగన్ ఉన్నట్లు సమాచారం. వంశీకి రాజ్యసభ సీటును ఇచ్చేందుకు జగన్ సిద్ధమైనట్లు సమాచారం. అయితే వంశీ తన ఎమ్మెల్యే పదవికి రాజీనామా చేశారు. వంశీ రాజీనామాను స్పీకర్ ఆమోదిస్తే గన్నవరం నియోజకవర్గానికి అనివార్యంగా ఉప ఎన్నికలు నిర్వహించారు. దీంతో తిరిగి వెంకట్రావును గన్నవరం బరిలో దింపాలనే వ్యూహంతో వైసీపీ ఉన్నట్లు తెలుస్తోంది. ఇదే సరైన పరిష్కారమని వైసీపీ భావిస్తోంది.</p>
    </article>
  </body>
</html>