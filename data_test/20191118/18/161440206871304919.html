<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/provincia-cagliari/2019/11/18/malato-di-alzheimer-scompare-da-casa-di-riposo-ansia-a-quartu-136-954134.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T18:34:00+00:00"/>
    <meta property="og:title" content="Malato di Alzheimer scompare da casa di riposo: ansia a Quartu"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">ricerche in corso</h6>
      <h1>Malato di Alzheimer scompare da casa di riposo: ansia a Quartu</h1>
      <h2>L'uomo, cagliaritano di 85 anni, soggiorna a Villa Maria, a Flumini</h2>
      <address><time datetime="2019-11-18T18:34:00+00:00">18 Nov 2019, 18:34</time> by <a rel="author" href="https://www.unionesarda.it/autore/antonio_serreli/323" target="_blank">Antonio Serreli</a></address>
      <p>Un pensionato è scomparso questa mattina da una casa di riposo per anziani di Flumini, sul litorale di Quartu.</p>
      <p>A dare l'allarme sono state le suore che gestiscono la struttura che hanno presentato denuncia ai carabinieri. Immediate sono partite le ricerche, andate avanti sino a tarda sera. Dell'uomo, nessuna traccia.</p>
      <p>Il pensionato Antonio Caschili, cagliaritano, 85 anni, in condizioni di salute precaria (soffre di Alzheimer), si è allontanato indisturbato dalla "Villa Maria", in via Mar Caspio. Probabilmente in stato confusionale, ha vagato nella zona senza poi riuscire a fare ritorno nella casa di riposo che lo ospita da quattro anni.</p>
      <p>Di qui la preoccupazione delle suore che si sono rivolte ai carabinieri. Dalla Compagnia di Quartu sono state così diramate le ricerche,estese a livello provinciale e soprattutto con vaste battute sul litorale, nelle zone più interne e anche con controlli a Cagliari e dintorni.</p>
      <p>Tutto inutile. A preoccupare sono le condizioni del pensionato e il freddo della notte. Antonio Caschili, conosciuto come Tonino, è alto un metro e settanta centimetri, occhi castani, pochi capelli bianchi. Chi dovese notarlo può rivolgersi direttamente ai carabinieri.</p>
    </article>
  </body>
</html>