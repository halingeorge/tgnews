<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/world/me-nea-eisvoli-sti-syria-apeilei-o-tsavousoglou/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T18:33:36+00:00"/>
    <meta property="og:title" content="Με νέα εισβολή στη Συρία απειλεί ο Τσαβούσογλου"/>
    <meta property="og:description" content="Ο υπουργός Εξωτερικών της Τουρκίας Μεβλούτ Τσαβούσογλου δήλωσε ότι η Άγκυρα θα ξεκινήσει εκ νέου τις στρατιωτικές επιχειρήσεις στη βορειοανατολική Συρία, εάν η περιοχή δεν εκκαθαριστεί από τους Κούρδους μαχητές."/>
  </head>
  <body>
    <article>
      <h6 class="kicker">«Αν δεν φύγουν οι Κούρδοι»</h6>
      <h1>Με νέα εισβολή στη Συρία απειλεί ο Τσαβούσογλου</h1>
      <h2>Ο υπουργός Εξωτερικών της Τουρκίας Μεβλούτ Τσαβούσογλου δήλωσε ότι η Άγκυρα θα ξεκινήσει εκ νέου τις στρατιωτικές επιχειρήσεις στη βορειοανατολική Συρία, εάν η περιοχή δεν εκκαθαριστεί από τους Κούρδους μαχητές.</h2>
      <address><time datetime="2019-11-18T18:33:36+00:00">18 Nov 2019, 18:33</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο υπουργός Εξωτερικών της Τουρκίας Μεβλούτ Τσαβούσογλου δήλωσε ότι η Άγκυρα θα ξεκινήσει εκ νέου τις στρατιωτικές επιχειρήσεις στη βορειοανατολική Συρία, εάν η περιοχή δεν εκκαθαριστεί από τους Κούρδους μαχητές, μετέδωσαν σήμερα το τουρκικό τηλεοπτικό δίκτυο Haberturk και η εφημερίδα Yeni Safak.</p>
      <p>O Τσαβούσογλου είπε ότι οι ΗΠΑ και η Ρωσία δεν έχουν κάνει όσα προβλέπονταν από τις συμφωνίες βάσει των οποίων η Άγκυρα τερμάτισε τις στρατιωτικές επιχειρήσεις της εναντίον της κουρδικής πολιτοφυλακής YPG στη βορειοανατολική Συρία τον περασμένο μήνα.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <p>
        <b>«Να εκκαθαριστούν άμεσα τα εδάφη»</b>
      </p>
      <p>«Οι ΗΠΑ και η Ρωσία απέτυχαν να κάνουν τα απαραίτητα βήματα (βάσει των συμφωνιών με την Άγκυρα). Εάν τα εδάφη δεν εκκαθαριστούν (από τις κουρδικές μονάδες), θα επαναλάβουμε την επιχείρηση», διαβεβαίωσε ο Τούρκος ΥΠΕΞ όπως μεταδίδουν το Haberturk και η Yeni Safak.</p>
      <p>Ο Τσαβούσολγου υπογράμμισε ότι η χώρα του θέλει να «ξεφορτωθεί την τρομοκρατική απειλή».</p>
      <p>Βάσει της συμφωνίας προβλεπόταν ότι οι YPG, τους οποίους η Τουρκία θεωρεί τρομοκρατική οργάνωση, θα απομακρυνθούν από μια μεγάλη περιοχή που συνορεύει με την Τουρκία, στη βορειοανατολική Συρία.</p>
      <p>Πηγή: ΑΠΕ-ΜΠΕ- Reuters-TASS-Anadolu</p>
      <p>
        <a href="https://www.tanea.gr/2019/11/18/greece/i-tyfli-gata-pou-kakopoiithike-sti-folegandro-vrike-zesti-agkalia/">Η τυφλή γάτα που κακοποιήθηκε στη Φολέγανδρο βρήκε ζεστή αγκαλιά</a>
      </p>
    </article>
  </body>
</html>