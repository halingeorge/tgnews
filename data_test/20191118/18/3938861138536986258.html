<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/krym/_ekspert-poyasniv-navischo-ukrayini-povernuli-zahopleni-sudna/938783"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T18:49:00+00:00"/>
    <meta property="og:title" content="Експерт пояснив, навіщо Україні повернули захоплені судна"/>
    <meta property="og:description" content="Повернення кораблів пов'язане з розглядом справи по суті у міжнародному арбітражі. &quot;Невиконання рішення трибуналу з морського права та неповернення не покращить позиції РФ&quot; - каже в коментарі Gazeta.ua колишній представник президента України в Криму Борис Бабін. На засіданні ..."/>
  </head>
  <body>
    <article>
      <h1>Експерт пояснив, навіщо Україні повернули захоплені судна</h1>
      <address><time datetime="2019-11-18T18:49:00+00:00">18 Nov 2019, 18:49</time> by <a rel="author">Софія Староконь</a></address>
      <figure>
        <img src="https://static2.gazeta.ua/img2/cache/preview/938/938783_w_300.jpg?v=0"/>
        <figcaption>Повернення кораблів росіяни будуть використовувати в перемовинах. Фото: росзмі</figcaption>
      </figure>
      <p>Повернення кораблів пов'язане з розглядом справи по суті у міжнародному арбітражі.</p>
      <p>"Невиконання рішення трибуналу з морського права та неповернення не покращить позиції РФ" - каже в коментарі <a href="https://gazeta.ua/">Gazeta.ua</a> колишній представник президента України в Криму <b>Борис Бабін.</b></p>
      <p>На засіданні розглядатимуть питання порушення кордонів та надання компенсації.</p>
      <p>"Росія хоче виграти цю справу і для цього змушена виконувати це рішення. Це головна причина" - каже він.</p>
      <p>Україна має хорошу команду юристів, але слабку політичну позицію.</p>
      <p>"На засіданні РФ буде все заперечувати, бо вони вважають, що інцидент не охоплюється юрисдикцією арбітражу. На їх думку це військова активність. Ми не згодні, бо кораблі були захоплені прикордонниками, а не російським військовим флотом. Самі кораблі і екіпажі проходять по цивільним справам. Але яку сторону прийме арбітраж – це відкрите питання. У нас є шанси перемогти", - каже він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/krym/_poverneni-ukrayini-korabli-projdut-ekspertizu/938720"/>
      </related>
      <p>Повернення кораблів росіяни будуть використовувати в перемовинах.</p>
      <p>"Питання чому вони саме зараз віддали судна. Напевно тому, що хотіли в нас щось виторгувати. Кораблі – це залізо, яке має собівартість, але це не означає, що заради них ми маємо йти на якісь поступки. Що вони хотіли за це? Чи це обмін на затримані Україною судна, чи політичні поступки, чи підписання сумнозвісного договору по розподілу квот на вилов риби, чи якісь преференції. Цікаве співпадіння в тому, що за декілька днів до повернення кораблів у бердянську були-таки підписані договори по Азовському морю. Звісно на російських умовах", - говорить Бабін.</p>
      <p>Повернення кораблів не може бути пов'язане з розведенням військ, бо в Мінських домовленостях немає згадки про море.</p>
      <p>"Морські питання не охоплюються Мінськім процесом взагалі. Навіть ті ділянки, що є частиною окупованої території", - каже він.</p>
      <p>Україна не могла відмовитися від прийому кораблів назад.</p>
      <p>"Їх повернули на цілком прийнятних умовах: біля місця, де їх захопили, на нейтральній території. Більш того, ми не могли їх не прийняти, бо тоді-б самі були порушниками. Росія, тоді-б сказала, що хоче виконати рішення, але друга сторона заважає цьому", - говорить Борис Бабін.</p>
      <blockquote>Росія передала Україні кораблі "Нікополь", "Бердянськ" та буксир "Яни Капу", затримані в Керченській протоці в листопаді 2018 року.<br/>"18 листопада відбулася передача українській стороні трьох кораблів ВМФ України, які в листопаді 2018 року порушили кордон Російської Федерації під час навмисної провокації Києва в районі Керченської протоки і були затримані російськими правоохоронними органами", - повідомляє МЗС РФ.<br/>25 листопада 2018 року в Керченській протоці російські військові обстріляли і захопили українські катери "Бердянськ" і "Нікополь" і буксир "Яни Капу" з екіпажами, які прямували з Одеси до Маріуполя. Троє українських моряків отримали поранення.<br/>24-м полоненим українцям пред'явили звинувачення за ч.3 ст.322 КК Росії (незаконний перетин кордону).<br/>7 вересня 2019 року моряків обміняли і повернули в Україну.</blockquote>
    </article>
  </body>
</html>