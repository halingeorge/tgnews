<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109087-Lekarka-sas-svoya-versiya-za-pochinaloto-3-godishno-dete-v-Sofiya"/>
    <meta property="og:site_name" content="Канал 3"/>
    <meta property="article:published_time" content="2019-11-18T18:30:00+00:00"/>
    <meta property="og:title" content="Лекарка със своя версия за починалото 3-годишно дете в София"/>
    <meta property="og:description" content="По думите ѝ детето е чакало 30 минути за прием, но през това време състоянието му не е било тежко"/>
  </head>
  <body>
    <article>
      <h1>Лекарка със своя версия за починалото 3-годишно дете в София</h1>
      <h2>По думите ѝ детето е чакало 30 минути за прием, но през това време състоянието му не е било тежко</h2>
      <address>
        <time datetime="2019-11-18T18:30:00+00:00">18 Nov 2019, 18:30</time>
      </address>
      <p><b>Лекарката, която според родителите на починалото 3-годишно момче в София, е отказвала в продължение на часове да го хоспитализира в столичната педиатрична болница "Проф. д-р Иван Митев", разказа друга версия за случилото се.<br/></b> </p>
      <p>По думите ѝ детето е чакало 30 минути за прием, но през това време състоянието му е не е било тежко, предаде bTV.</p>
      <p> </p>
      <p>"В 1:30 ч. ми бяха предоставени документите. Някъде около 2 ч. детето беше прието. <i><b>През този половин час установих, на базата на клиничния преглед, че става въпрос за дете, което има нужда от болнично лечение, но не и от интензивно болнично лечение",</b></i> уточни д-р Елена Георгиева.</p>
      <p> <br/><i><b>Педиатърът разказа, че е предложила на родителите детето да бъде настанено за лечение в пулмологичната клиника на Александровска болница, но те са отказали</b></i>. Тя допълни, че състоянието на малкото дете е позволявало то да бъде преместено в друго лечебно заведение.<br/> <br/><i><b>"Беше в увредено общо състояние. Лежеше на болничната кушетка, с белези на интоксикация, но не и с дихателна недостатъчност и сърдечна недостатъчност",</b></i> посочи още медикът.<br/> </p>
      <p>Д-р Елена Георгиева е категорична, че не е имало забавяне в лечението на детето.</p>
      <p> <br/> <br/><i><b>Вчера майката на загиналото момченце сподели статус във фейсбук, </b></i>към който добави и снимка на лекарката: Това е съществото (Елена Георгиева), което отказваше да приеме моето дете, докато го гледаше как умира. Как спите, как се гледате в огледалото!</p>
      <related>
        <h4>Още по темата</h4>
        <a href="http://kanal3.bg/news/bulgaria/society/108911-Sepsis-e-veroyatnata-prichina-dovela-do-smartta-na-3-godishnoto-dete-v-Sofiya"/>
        <a href="http://kanal3.bg/news/bulgaria/zdraveopazvane/108895-Speshna-proverka-v-3-bolnici-za-smartta-na-3-godishno-dete-v-Sofiya"/>
      </related>
    </article>
  </body>
</html>