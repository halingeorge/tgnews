<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/romanca-retinuta-maritat-marocan-italia-326131.html"/>
    <meta property="og:site_name" content="Observator"/>
    <meta property="article:published_time" content="2019-11-18T18:12:00+00:00"/>
    <meta property="og:title" content="Româncă reţinută după ce ar fi încasat mii de euro pentru a se mărita cu un marocan, în Italia"/>
    <meta property="og:description" content="Autorităţile italiene au decis să reţină o româncă acuzată de favorizarea imigraţiei ilegale, după ce femeia a recunoscut că ar fi încasat mii de euro pentru a se mărita cu un marocan."/>
  </head>
  <body>
    <article>
      <h1>Româncă reţinută după ce ar fi încasat mii de euro pentru a se mărita cu un marocan, în Italia</h1>
      <address><time datetime="2019-11-18T18:12:00+00:00">18 Nov 2019, 18:12</time> by <a rel="author">Cristi Ioniţă</a></address>
      <p>
        <b>
          <b>Autorităţile italiene au decis să reţină o româncă acuzată de favorizarea imigraţiei ilegale, după ce femeia a recunoscut că ar fi încasat mii de euro pentru a se mărita cu un marocan.</b>
        </b>
      </p>
      <p>Întreaga poveste s-a desfăşurat pe o şosea din apropiere de Roseto Capo Spulico, oraş cu 2.000 de locuitori din regiunea Calabria.</p>
      <h3>Românca riscă până la cinci ani de închisoare pentru favorizarea migraţiei ilegale</h3>
      <p>Conform <a href="https://www.quicosenza.it/news/provincia-cosenza/325142-matrimonio-combinato-permesso-di-soggiorno-in-cambio-di-soldi-4-denunce">Qui Cosenza</a>, carabinierii au oprit maşina suspectă în care se aflau trei marocani şi românca.</p>
      <p>Aceştia le-au spus carabinierilor că şi-au căutat de muncă pe câmpurile dintr-o anumită localitate.</p>
      <p>Oamenii legii nu au crezut acest scenariu, iar comportamentul nefiresc al femeii i-a pus pe gânduri.</p>
      <p>În cele din urmă, românca a cedat presiunii şi a recunoscut despre ce este vorba.</p>
      <p>Aceasta urma să se mărite cu unul dintre marocani pentru ca bărbatul să primească permis de şedere.</p>
      <p>În această poveste, românca ar fi încasat un avans de 3.000 de euro, urmând să primească alte 4.000 de euro după ce bărbatul primea oficial permisul de şedere.</p>
      <p>Acum, însă, românca riscă o pedeapsă de până la cinci ani de închisoare plus o amendă de circa 15.000 de euro.</p>
    </article>
  </body>
</html>