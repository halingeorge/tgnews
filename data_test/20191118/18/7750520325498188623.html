<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/na-100-mln-dolariv-rozmistyv-yevrobondy-ukreksimbank.html"/>
    <meta property="og:site_name" content="1NEWS"/>
    <meta property="article:published_time" content="2019-11-18T18:47:05+00:00"/>
    <meta property="og:title" content="На 100 млн доларів розмістив євробонди Укрексімбанк"/>
    <meta property="og:description" content="На 100 млн доларів розмістив євробонди Укрексімбанк"/>
  </head>
  <body>
    <article>
      <h1>На 100 млн доларів розмістив євробонди Укрексімбанк</h1>
      <address>
        <time datetime="2019-11-18T18:47:05+00:00">18 Nov 2019, 18:47</time>
      </address>
      <p>
        <b>Державний експортно-імпортний банк успішно завершив залучення субординованого боргу на міжнародних ринках капіталу з терміном 10 років на суму 100 мільйонів доларів зі ставкою 9,95%, інформує <a href="https://1news.com.ua/">1NEWS</a> з посиланням на <a href="https://www.epravda.com.ua/news/2019/11/18/653839/">ЕП</a>.</b>
      </p>
      <figure>
        <img src="https://1news.com.ua/wp-content/uploads/2019/11/ukreksimbank.jpg"/>
      </figure>
      <p>Лід-менеджерами розміщення стали J.P.Morgan та Morgan Stanley.</p>
      <p>Загальна книга заявок для нового випуску включала заявки від близько 50 різних інвесторів та досягла максимальної суми 300 млн. дол. США. Остаточний розподіл інвесторів був таким: Швейцарія – 30%, Об’єднане королівство – 29%, США  – 26%, інші країни Європи – 9% та Азія – 6% за географічною ознакою; управлінці активами та фонди – 61%, хедж фонди – 21%, банки та приватні банки – 18% за типом інвесторів.</p>
      <p>“Розміщення здійснено не з метою отримання додаткової ліквідності (в цьому наразі немає потреби), а саме з метою заміщення існуючого субординоваго кредиту, також залученого шляхом випуску єврооблігацій, погашення якого розпочинається у 2020 році.</p>
      <p>Нова трансакція відповідає нашим стратегічним цілям. Трансакція дала змогу банку додатково зміцнити капітал другого рівня”, –  – зазначив член правління “Укрексімбанк” Олександр Щур.</p>
      <p>Зазначається, що вказана трансакція є першим випуском субординованих єврооблігацій позичальниками з України із 2006 року.</p>
      <p>За даними НБУ, на 1 липня 2019 року розмір загальних активів Укрексімбанку становив 221 млрд грн. За цим показником банк посідав третє місце серед 76 банків, що діяли в країні.</p>
    </article>
  </body>
</html>