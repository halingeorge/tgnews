<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/sylvanas-bij1-verklaart-de-jacht-op-zwarte-pieten-tot-geopend-zie-je-een-zwarte-piet-mail-ons/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-18T18:00:00+00:00"/>
    <meta property="og:title" content="Sylvana’s BIJ1 verklaart de jacht op Zwarte Pieten tot geopend: ‘Zie je een zwarte piet? Mail ons!’"/>
    <meta property="og:description" content="De Rotterdamse afdeling van Sylvana Simons’ partij BIJ1 maakt het erg persoonlijk: alle Zwarte Pieten die in de buurt van de stad worden gelokaliseerd, worden opgespoord, gefotografeerd en gefilmd en zonder hun goedkeuring in een “zwartboek” van de partij geplaatst. Op die manier wil de partij de op één na grootste stad van dit land “racismevrij” maken. BIJ1 – de partij van Sylvana Simons – verklaart in Rotterdam Zwarte Pieten vogelvrij. Zien partij-aanhangers straks een onschuldig hulpje van Sinterklaas lopen? Dan worden zij aangemoedigd de privacy van deze persoon aan te tasten en hem publiekelijk te shamen. Foto’s moeten gemaakt worden, en locaties doorgemaild. Op die manier kan BIJ1 vervolgens een boek aanleggen dat dan fungeert als schandpaal om mensen die Zwarte Piet níét racistisch vinden, genadeloos aan vast te nagelen. De partij vindt deze agressieve handelswijze geëigend, want alle middelen heiligen het doel: Rotterdam racismevrij hebben in 2020. Dus iedereen die wél nog gewoon Sinterklaas viert op…"/>
  </head>
  <body>
    <article>
      <h1>Sylvana’s BIJ1 verklaart de jacht op Zwarte Pieten tot geopend: ‘Zie je een zwarte piet? Mail ons!’</h1>
      <address><time datetime="2019-11-18T18:00:00+00:00">18 Nov 2019, 18:00</time> by <a rel="author">Tim Engelbart</a></address>
      <p>
        <b>De Rotterdamse afdeling van Sylvana Simons’ partij BIJ1 maakt het erg persoonlijk: alle Zwarte Pieten die in de buurt van de stad worden gelokaliseerd, worden opgespoord, gefotografeerd en gefilmd en zonder hun goedkeuring in een “zwartboek” van de partij geplaatst. Op die manier wil de partij de op één na grootste stad van dit land “racismevrij” maken.</b>
      </p>
      <figure>
        <img src="https://cdn-04.dagelijksestandaard.nl/wp-content/uploads/2019/11/EJkobSBWsAAExHZ.jpg?x39923"/>
      </figure>
      <p>BIJ1 – de partij van Sylvana Simons – verklaart in Rotterdam Zwarte Pieten vogelvrij. Zien partij-aanhangers straks een onschuldig hulpje van Sinterklaas lopen? Dan worden zij aangemoedigd de privacy van deze persoon aan te tasten en hem publiekelijk te <i>shamen</i>. Foto’s moeten gemaakt worden, en locaties doorgemaild. Op die manier kan BIJ1 vervolgens een boek aanleggen dat dan fungeert als schandpaal om mensen die Zwarte Piet níét racistisch vinden, genadeloos aan vast te nagelen.</p>
      <p>De partij vindt deze agressieve handelswijze geëigend, want alle middelen heiligen het doel: Rotterdam racismevrij hebben in 2020. Dus iedereen die wél nog gewoon Sinterklaas viert op de traditionele manier kan in Rotterdam z’n borst natmaken: de paparazzi van Sylvana kunnen altijd op de loer liggen om je te verraden en vervolgens openbaar terecht te stellen. Intimidatie, stalking, privacyschending… alles <a href="https://twitter.com/RotterdamBIJ1/status/1196031622610591747"><b>in de naam van het heilige anti-racisme</b></a>:</p>
      <blockquote>“De komende periode roepen wij Rotterdammers op om ons foto’s en screenshots te sturen van ZP in onze stad.<br/>Stuur deze foto’s /screenshots met datum en locatie naar het volgende mailadres Rotterdam@BIJ1.org”</blockquote>
      <p>Dus beste Rotterdammers: sterkte de aankomende tijd, met die BIJ1-hyena’s die jullie de komende tijd in de nek gaan hijgen. Want als je Sinterklaas niet precies viert zoals <i>zij</i> dat willen, dan zwaait er wat!</p>
    </article>
  </body>
</html>