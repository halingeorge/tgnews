<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/konoplyanka-mig-pereyti-v-liverpul-50054263.html"/>
    <meta property="og:site_name" content="НВ"/>
    <meta property="article:published_time" content="2019-11-18T18:43:00+00:00"/>
    <meta property="og:title" content="Коломойський не хотів продавати. Коноплянка розповів, як зірвався його трансфер у Ліверпуль"/>
    <meta property="og:description" content="Півзахисник донецького Шахтаря Євген Коноплянка розповів деталі зірваного трансферу у Ліверпуль, коли він був гравцем Дніпра."/>
  </head>
  <body>
    <article>
      <h1>Коломойський не хотів продавати. Коноплянка розповів, як зірвався його трансфер у Ліверпуль</h1>
      <h2>Півзахисник донецького Шахтаря Євген Коноплянка розповів деталі зірваного трансферу у Ліверпуль, коли він був гравцем Дніпра.</h2>
      <address>
        <time datetime="2019-11-18T18:43:00+00:00">18 Nov 2019, 18:43</time>
      </address>
      <p>Хавбек збірної України зізнався, що міг перейти у Ліверпуль взимку 2014 року, а мерсисайдський клуб пропонував за його трансфер 25 млн євро, повідомляє <a href="https://dynamo.kiev.ua/news/334889-evgenij-konoplyanka-ya-ne-lyublyu-sekretyi-rasskazyivat">Динамо Київ від Шуріка</a> з посиланням на журнал Футбол.</p>
      <p>Але, за словами Коноплянки, на той час президент Дніпра Ігор Коломойський «сильно любив футбол» і не хотів продавати футболістів.</p>
      <p>«Йому не потрібні були 25 мільйонів. Він сказав мені, щоб я не переживав з приводу Ліверпуля, пообіцяв, що через півроку піду в Тоттенхем. Але через півроку вже ніхто не повертався до цієї розмови», — розповів Коноплянка.</p>
      <p>На початку вересня цього року <a href="https://nv.ua/ukr/sport/football/konoplyanka-shahtar-oformiv-transfer-pivzahisnika-shalke-50040512.html">Коноплянка став гравцем Шахтаря</a>, куди перейшов із німецького Шальке.</p>
    </article>
  </body>
</html>