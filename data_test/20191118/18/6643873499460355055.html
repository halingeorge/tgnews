<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/awegaE/vg-frode-berg-moette-e-tjenesten-og-pst-mandag"/>
    <meta property="og:site_name" content="Bergens Tidende"/>
    <meta property="article:published_time" content="2019-11-18T18:16:28+00:00"/>
    <meta property="og:title" content="VG: Frode Berg møtte E-tjenesten og PST mandag"/>
    <meta property="og:description" content="Frode Bergs advokat Brynjulf Risnes bekrefter overfor VG at hans klient mandag har hatt møter med PST og Forsvarets etterretningstjeneste."/>
  </head>
  <body>
    <article>
      <h1>VG: Frode Berg møtte E-tjenesten og PST mandag</h1>
      <h2>Frode Bergs advokat Brynjulf Risnes bekrefter overfor VG at hans klient mandag har hatt møter med PST og Forsvarets etterretningstjeneste.</h2>
      <address><time datetime="2019-11-18T18:16:28+00:00">18 Nov 2019, 18:16</time> by <a rel="author">NTB</a></address>
      <p>– I dag har Frode Berg hatt korte møter med både Politiets sikkerhetstjeneste og E-tjenesten. Begge møtene var på Bergs initiativ, og det ble utvekslet litt informasjon, sier Bergs advokat Brynjulf Risnes til <a href="https://www.vg.no/nyheter/innenriks/i/RRXv4r/frode-berg-moette-e-sjefen-til-samtale-i-dag?utm_term=df-86-e9b344bc%3Adf-86-e9b344bc&amp;utm_source=vgfront&amp;utm_content=row-1">VG</a>.</p>
      <p>I møtet med Forsvarets etterretningstjeneste var det sjef Morten Haga Lunde som stilte.</p>
      <p>Risnes vil ikke gå inn på innholdet i møtene, som ble holdt på et hemmelig sted på Østlandet, men sier at det ikke var snakk om noen debrifing.</p>
      <p>– Dette var det Frode som ville gjøre, og jeg var til stede hele tiden, sier Risnes.</p>
      <p>Advokaten sier at samtalene i møtene var på et overfladisk nivå. Det er ikke planlagt nye samtaler, men ifølge Risnes kan dette bli aktuelt på et senere tidspunkt.</p>
      <p>– I den grad det faktisk blir en debrif er ikke klarlagt foreløpig, men Frode er innstilt på å snakke med både E-tjeneste, PST og EOS-utvalget. Han er åpen for å snakke med alle, sier Risnes.</p>
      <p>Frode Berg vil tirsdag kveld holde en pressekonferanse på Gardermoen i Oslo.</p>
      <related>
        <h4>Les også</h4>
        <a href="https://www.bt.no/innenriks/i/P9XKn7/frode-berg-vil-snakke-til-pressen-tirsdag-kveld"/>
        <a href="https://www.bt.no/innenriks/i/mRxkvE/frode-bergs-kone-en-stor-lettelse"/>
        <a href="https://www.bt.no/innenriks/i/pLxwoV/frode-berg-har-landet-paa-gardermoen"/>
        <a href="https://www.bt.no/innenriks/i/508p8b/frode-berg-doemt-til-14-aars-fengsel-for-spionasje-i-russland"/>
      </related>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/8mVAbA/norske-psykologer-er-vanvittig-arrogante"/>
        <a href="https://www.bt.no/nyheter/lokalt/i/MRXr80/influensavaksine-her-er-det-du-trenger-aa-vite"/>
        <a href="https://www.bt.no/nyheter/lokalt/i/Xg3mgx/slik-skal-det-bli-i-haugeveien"/>
        <a href="https://www.bt.no/btmeninger/kommentar/i/jdxRVw/straamann-straamann-bukken-min"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/btmeninger/debatt/i/b56lmq/bt-taler-klimafornekternes-sak"/>
      </related>
      <ol>
        <li>
          <a href="https://www.bt.no/tag/Frode_Berg">Frode Berg</a>
        </li>
        <li>
          <a href="https://www.bt.no/tag/Etterretning">Etterretning</a>
        </li>
        <li>
          <a href="https://www.bt.no/tag/E-tjenesten">E-tjenesten</a>
        </li>
      </ol>
    </article>
  </body>
</html>