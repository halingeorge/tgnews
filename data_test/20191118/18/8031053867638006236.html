<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b7-%ce%b1%ce%bb%ce%ae%ce%b8%ce%b5%ce%b9%ce%b1-%ce%b8%ce%ac%ce%b2%ce%b5%cf%84%ce%b1%ce%b9-%cf%83%cf%84%ce%b1-%cf%83%ce%ba%cf%8c%cf%80%ce%b9%ce%b1-%ce%bf-%ce%ae%ce%bb%ce%b9%ce%bf%cf%82-%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T18:18:53+00:00"/>
    <meta property="og:title" content="Η αλήθεια «θάβεται» στα Σκόπια: Ο Ήλιος της Βεργίνας σε εκδήλωση για «διωγμένους πολιτικούς πρόσφυγες» από την Ελλάδα – Βίντεο"/>
    <meta property="og:description" content="Η αποτυχία της κυβέρνησης ΣΥΡΙΖΑ στις διαπραγμετεύσεις με τους Σκοπιανούς, καθώς και η ανικανότητα ή/και αδιαφορία της σημερινής κυβέρνησης ΝΔ να ανατρέψει ή έστω να «διορθώσει» τη Συμφωνία των Πρεσπών, προκαλούν ένα κρεσέντο αλυτρωτισμού από το γιουγκοσλαβικό κρατίδιο, με πρωταγωνιστές τα μνημεία αλλοίωσης της ιστορίας."/>
  </head>
  <body>
    <article>
      <h1>Η αλήθεια «θάβεται» στα Σκόπια: Ο Ήλιος της Βεργίνας σε εκδήλωση για «διωγμένους πολιτικούς πρόσφυγες» από την Ελλάδα – Βίντεο</h1>
      <address>
        <time datetime="2019-11-18T18:18:53+00:00">18 Nov 2019, 18:18</time>
      </address>
      <p>
        <b>Η αποτυχία της κυβέρνησης ΣΥΡΙΖΑ στις διαπραγμετεύσεις με τους Σκοπιανούς, καθώς και η ανικανότητα ή/και αδιαφορία της σημερινής κυβέρνησης ΝΔ να ανατρέψει ή έστω να «διορθώσει» τη Συμφωνία των Πρεσπών, προκαλούν ένα κρεσέντο αλυτρωτισμού από το γιουγκοσλαβικό κρατίδιο, με πρωταγωνιστές τα μνημεία αλλοίωσης της ιστορίας.</b>
      </p>
      <p>Ο Ήλιος της Βεργίνας κυριαρχεί σε Σκοπιανή εκδήλωση που τιμά ανύπαρκτους «πολιτικούς πρόσφυγες» από την Ελλάδα, και αυτό πλέον γίνεται με την «άδεια» της ελληνικής πολιτείας. Η Συμφωνία των Πρεσπών δημιούργησε μια κατάσταση από την οποία η χώρα μας δεν μπορεί να ξεφύγει και αναγκαζόμαστε να γίνουμε μάρτυρες της οργανωμένης κλοπής του ελληνικού πολιτισμού.</p>
      <p>
        <b>Η Σκοπιανή τηλεόραση μεταδίδει εκδήλωση (17-11-2019) για το μνημείο των «εκδιωχθέντων πολιτικών προσφύγων» από την Ελλάδα όπου κυριαρχούν πάλι σημαίες με τον ήλιο της Βεργίνας. Το μνημείο πριν λίγες ημέρες είχε βανδαλιστεί από αγνώστους και οι Σκοπιανοί φρόντισαν αμέσως να το ξαναφτιάξουν.</b>
      </p>
      <p>Φυσικά ούτε κατά διάνοια να δείξουν τον ίδιο ζήλο για τις μικρές πινακίδες στη βάση των αγαλμάτων (Μεγάλου Αλεξάνδρου, Φιλίππου Β’ και Ολυμπιάδας, κ.α.) τα οποία αποτελούν μέρος της αρχαίας Ελληνικής Ιστορίας.</p>
      <p>Ως γνωστόν, οι μικρές ταμπέλες μέσα σε λίγες ώρες από την τοποθέτηση τους, καταστράφηκαν ολοσχερώς από «αγνώστους» και έκτοτε δεν αποκαταστάθηκαν ποτέ.</p>
      <p>
        <b>Η έμπνευση που είχε η προηγούμενη Ελληνική κυβέρνηση, η οποία αντί να απαιτήσει την απομάκρυνση όλων αυτών των αγαλμάτων, πρότεινε τη λύση της ταμπελίτσας στη βάση του αγάλματος, πραγματικά προσέφερε τις καλύτερες υπηρεσίες στον εθνικισμό των Σκοπιανών, διασφαλίζοντας τη διατήρησή τους στα Σκόπια ως μνημεία της διαστρέβλωσης της Ιστορίας.</b>
      </p>
      <p>Για να φτάσουμε στην τωρινή Ελληνική κυβέρνηση. Από την μία δηλώνει ότι είναι υπέρ της έναρξης ενταξιακών διαπραγματεύσεων της γειτονικής χώρας, αλλά από την άλλη, ουσιαστικά σφυρίζει αδιάφορα με τον πλέον εξοργιστικό τρόπο για τις συνεχείς παραβιάσεις της Συμφωνίας από την Σκοπιανή πλευρά.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fhistory.of.macedonia%2Fvideos%2F633079667433043%2F&amp;show_text=&amp;width=640" width="640" height="368" data-service="Facebook" scrolling="no"/>
      </figure>
    </article>
  </body>
</html>