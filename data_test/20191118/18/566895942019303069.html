<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2577176/allocka-boritsa-zavilisa-novini-pro-stan-televeducoi-alli-mazur-foto"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-18T18:15:00+00:00"/>
    <meta property="og:title" content="&quot;Аллочка, боріться!&quot;: з'явилися новини про стан телеведучої Алли Мазур (ФОТО)"/>
    <meta property="og:description" content="Шанувальники схвильовані новиною"/>
  </head>
  <body>
    <article>
      <h1>"Аллочка, боріться!": з'явилися новини про стан телеведучої Алли Мазур (ФОТО)</h1>
      <address><time datetime="2019-11-18T18:15:00+00:00">18 Nov 2019, 18:15</time> by <a rel="author">Олег Давибіда</a></address>
      <p>
        <i>Алла Мазур нещодавно оголосила про свою онкологічну хворобу. Сьогодні тисячі українців висловили побажання телеведучій перемогти злоякісну пухлину, яка утворилася у неї безсимптомно.</i>
      </p>
      <p>Як інформує "<a href="https://politolog.info/news/2393/?fbclid=IwAR1FDbL--d3fgBZj_FdFam7N45Y_L628hQuytLr7dl4cPHno-EWQGbH3LYI">Politolog</a>", тим часом в соціальних мережах з’явилося повідомлення про те, що Алла Мазур могла стати тренером в “Лізі сміху”. Тепер спроби Мазур реалізувати себе в комедійному жанрі перебувають під питанням.</p>
      <p>"Ведуча "1 + 1" Алла Мазур оголосила про свою онкологічну хворобу. Її планували на посаду тренера в шоу “Ліга сміху “. Тепер проба її сил в комедійному жанрі під питанням”, – йдеться в пості в Twitter.</p>
      <p>Шанувальники схвильовані новиною. Вони просять Аллу боротися і потішити себе і їх участю в "Лізі".</p>
      <p>Нагадаємо, Мазур закликала всіх українок старших, ніж 45 років, пройти профогляд. Адже, за словами знаменитої телеведучої, саме під час такого огляду у неї і виявили онкологію, про яку вона і не підозрювала.</p>
      <p>Медики попереджають, що щорічно страшний діагноз ставлять тисячам киянок. І, на жаль, у 20 відсотків з них виявляють запущені форми хвороби. Якщо рак буде виявлений на ранніх стадіях, то показник лікування становить 98 відсотків.</p>
    </article>
  </body>
</html>