<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-iran-target-us-for-support-protesters-2856681.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T18:26:30+00:00"/>
    <meta property="og:title" content="ईरान ने दंगाइयों के लिए समर्थन जाहिर करने पर अमेरिका को घेरा"/>
    <meta property="og:description" content="ईरान ने पेट्रोल के दाम में वृद्धि के खिलाफ उसके यहां हुए हिंसक प्रदर्शन के दो दिन बाद दंगाइयों के प्रति अमेरिका द्वारा समर्थन प्रकट करने की निंदा की। विदेश मंत्रालय ने रविवार देर रात एक बयान में कहा..."/>
  </head>
  <body>
    <article>
      <h1>ईरान ने दंगाइयों के लिए समर्थन जाहिर करने पर अमेरिका को घेरा</h1>
      <address><time datetime="2019-11-18T18:26:30+00:00">18 Nov 2019, 18:26</time> by <a rel="author">लाइव हिन्दुस्तान टीम,तेहरान</a></address>
      <p>ईरान ने पेट्रोल के दाम में वृद्धि के खिलाफ उसके यहां हुए हिंसक प्रदर्शन के दो दिन बाद दंगाइयों के प्रति अमेरिका द्वारा समर्थन प्रकट करने की निंदा की। विदेश मंत्रालय ने रविवार देर रात एक बयान में कहा वह ईरान के कुछ शहरों में हुई हिंसा से जुड़े दंगाइयों के समूह के प्रति अमेरिका के विदेश मंत्री माईक पोम्पिओ 'के समर्थन प्रकट करने पर प्रतिक्रिया दे रहा है और वह ऐसे समर्थन एवं दखलअंदाजी वाले बयान की निंदा करता है।</p>
      <p>शुक्रवार (15 नवंबर) को ईरान में प्रदर्शन हुआ था। उससे महज कुछ घंटे पहले घोषणा की गयी थी कि प्रति माह पेट्रोल के दाम पहले 60 लीटर के लिए 10000 रियाल की जगह अब 15000 रियाल प्रति लीटर और उससे अधिक मात्रा लेने पर 30000 रियाल प्रति लीटर का भुगतान करना होगा। शनिवार (16 नवंबर) को पोम्पियो ने ट्वीट किया कि ''अमेरिका आपके (प्रदर्शनकारियों) के साथ साथ है।"</p>
      <p>ईरान के विदेश मंत्रालय के प्रवक्ता अब्बास मौसावी ने रविवार (17 नवंबर) देररात एक बयान में उनके बयानों की निंदा की। उन्हें यह कहते हुए उद्धृत किया गया है, '' ईरान के मर्यादापूर्ण लोग अच्छी तरह जानते हैं कि ऐसी कपटपूर्ण टिप्पणी में कोई ईमानदार सहानुभूति नहीं है।"</p>
    </article>
  </body>
</html>