<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152473-u-lucku-znajshly-pereviznyka-na-marshrut-22"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T18:40:00+00:00"/>
    <meta property="og:title" content="У Луцьку знайшли перевізника на маршрут №22"/>
    <meta property="og:description" content="У Луцьку планують затвердити результати конкурсу на перевезення пасажирів за маршрутом №22."/>
  </head>
  <body>
    <article>
      <h1>У Луцьку знайшли перевізника на маршрут №22</h1>
      <address>
        <time datetime="2019-11-18T18:40:00+00:00">18 Nov 2019, 18:40</time>
      </address>
      <p>У Луцьку планують затвердити результати конкурсу на перевезення пасажирів за маршрутом №22.<br/><br/>Про це йдеться у відповідному проєкті рішення виконкому Луцькради.<br/><br/>За результатами проведення конкурсу на перевезення пасажирів автомобільним транспортом від 29 жовтня конкурсний комітет надав пропозицію виконавчому комітету міської ради визначити переможцем конкурсу за маршрутом №22 ТзОВ “Санрайз” та укласти договір на перевезення пасажирів терміном на один рік.<br/><br/>Утім, у зв’язку із тим, що однією з умов конкурсу, яку затвердили рішенням виконкому, є укладення договору на перевезення пасажирів на термін п’ять років, пропонують внести на чергове засідання виконавчого комітету проект рішення “Про затвердження результатів конкурсу на перевезення пасажирів за автобусними маршрутами загального користування у місті Луцьку”, внісши зміни в рішення конкурсного комітету в частині терміну укладення договору та визначити термін дії договору п’ять років.<br/><br/>У документі додають, що пропозицію конкурсного комітету щодо переможця конкурсу ТОВ “АТП-Луцьк” пропонують залишити без змін у зв’язку із невиконанням додаткових умов конкурсу на перевезення пасажирів.</p>
    </article>
  </body>
</html>