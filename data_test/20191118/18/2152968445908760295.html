<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/18/koi-kriv-koi-prav-pochinaloto-dete-lekuvano-tvyrdi-lekarkata.430045"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T18:25:00+00:00"/>
    <meta property="og:title" content="Кой крив, кой прав? Починалото дете лекувано, твърди лекарката"/>
    <meta property="og:description" content="Състоянието на момченцето позволявало да бъде преместено | Dnes.bg"/>
  </head>
  <body>
    <article>
      <h1>Кой крив, кой прав? Починалото дете лекувано, твърди лекарката</h1>
      <h2>Състоянието на момченцето позволявало да бъде преместено</h2>
      <address><time datetime="2019-11-18T18:25:00+00:00">18 Nov 2019, 18:25</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Не е имало забавяне в лечението на тригодишното дете, което почина, твърди д-р Елена Георгиева, лекарката, която според родителите на починалото момче е отказвала в продължение на часове да го хоспитализира в столичната педиатрична болница "Проф. д-р Иван Митев".</p>
      <p>Тя разкава пред bTV друга версия - че детето е чакало 30 минути за прием, но през това време състоянието му е не е било тежко.</p>
      <p>"В 1:30 ч. ми бяха предоставени документите. Някъде около 2 ч. детето беше прието. През този половин час установих, на базата на клиничния преглед, че става въпрос за дете, което има нужда от болнично лечение, но не и от интензивно болнично лечение", уточни д-р Елена Георгиева.</p>
      <p>Тя предложила на родителите детето да бъде настанено за лечение в пулмологичната клиника на Александровска болница, но те отказали.</p>
      <p>Според педиатъра състоянието на малкото дете е позволявало то да бъде преместено в друго лечебно заведение.</p>
      <p>"Беше в увредено общо състояние. Лежеше на болничната кушетка, с белези на интоксикация, но не и с дихателна недостатъчност и сърдечна недостатъчност", посочи още медикът.</p>
      <p>Министерството на здравеопазването проверява три столични болници заради смъртта на детето -  Педиатричната болница "Професор Иван Митев", болница "Лозенец" и "Пирогов". Момченцето вероятно е било заразено с риновирус.</p>
      <p> </p>
      <related>
        <h4>Още по темата</h4>
        <a href="https://www.dnes.bg/obshtestvo/2019/11/18/zashto-pochina-dete-greshkite-sa-lichni-lekarite-sys-slaba-kvalifikaciia.429960"/>
        <a href="https://www.dnes.bg/obshtestvo/2019/11/16/bezmilostno-prestyplenie-roditelite-na-pochinaloto-dete-za-tragediiata.429884"/>
      </related>
    </article>
  </body>
</html>