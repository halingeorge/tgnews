<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33113/oculus-rift-giochi-app-quest-link"/>
    <meta property="og:site_name" content="DDay.it"/>
    <meta property="article:published_time" content="2019-11-18T18:00:00+00:00"/>
    <meta property="og:title" content="I giochi e le app di Oculus Rift ora arrivano su Quest. Via alla beta di Oculus Link"/>
    <meta property="og:description" content="Oculus Link, il programma che consente di portare tutti i giochi e le app di Rift su Oculus Quest, è finalmente disponibile in beta pubblica. Basta il visore e un cavo USB 3.0 per godersi tutti i contenuti in realtà virtuale."/>
  </head>
  <body>
    <article>
      <h1>I giochi e le app di Oculus Rift ora arrivano su Quest. Via alla beta di Oculus Link</h1>
      <h2>Oculus Link, il programma che consente di portare tutti i giochi e le app di Rift su Oculus Quest, è finalmente disponibile in beta pubblica. Basta il visore e un cavo USB 3.0 per godersi tutti i contenuti in realtà virtuale.</h2>
      <address><time datetime="2019-11-18T18:00:00+00:00">18 Nov 2019, 18:00</time> by <a rel="author">Pasquale Agizza</a></address>
      <p>Tutti i giochi e le app in realtà virtuale di Oculus Rift, collegando semplicemente Oculus Quest al PC con un cavo USB-C 3.0. È questa la caratteristica principale di Oculus Link, il programma sviluppato dalla società che fa capo a Facebook. Dopo la presentazione avvenuta qualche mese fa all’OC6, <b>Oculus Link è finalmente disponibile per tutti in versione beta.</b></p>
      <p><b>Oculus Link funziona con la quasi totalità dei cavi USB-C 3.0</b> in circolazione. Basterà, come detto, collegare l’Oculus Quest al PC e avviare Oculus Link per provare qualcuno dei giochi Rift in realtà virtuale come Asgard’s Wrath o Stormland.</p>
      <figure>
        <img src="https://cdn.dday.it/system/uploads/picture/image/58816/content_small_Oculus_1.png"/>
      </figure>
      <p>Oculus rilascerà nei prossimi mesi un cavo in fibra ottica specifico per l’utilizzo con Oculus Link. A differenza dei cavi standard sarà lungo cinque metri, per lasciare all’utente la massima libertà di movimento, e avrà una banda passante maggiore per sfruttare appieno la modalità VR.</p>
      <p> </p>
      <h3>Oculus Quest si aggiorna: la ricerca è migliorata</h3>
      <p>Oltre all’arrivo della beta di Link, il team di <b>Oculus ha ufficializzato anche delle novità riguardanti Oculus Quest</b>. I punti più importanti dell’aggiornamento sono il miglioramento delle funzioni di ricerca e l’arrivo della nuova funzione “Ambienti” che permette di cambiare lo scenario dell’Oculus Home.</p>
      <figure>
        <img src="https://cdn.dday.it/system/uploads/picture/image/58817/content_small_Oculus_2.jpg"/>
      </figure>
      <p>L’annuncio delle nuove modalità si aggiunge a quello relativo all’arrivo, nei prossimi mesi, delle <a href="https://www.dday.it/redazione/32492/cosi-evolve-oculus-quest-rilevamento-della-mano-e-compatibilita-con-i-giochi-rift">funzioni di rilevamento dei movimenti delle mani e delle dita</a>. Questa modalità utilizzerà un algoritmo proprietario per “tradurre” i gesti delle mani in comandi, in un’interazione che non può non ricordare il famoso film di fantascienza Minority Report.</p>
    </article>
  </body>
</html>