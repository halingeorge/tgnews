<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/597989/neogennito-pethane-se-fylakes-to-prosopiko-arnithike-na-voithisei"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T18:58:00+00:00"/>
    <meta property="og:title" content="Νεογέννητο πέθανε σε φυλακές - Το προσωπικό αρνήθηκε να βοηθήσει"/>
    <meta property="og:description" content="Τραγικό τέλος είχε ένα μωρό μόλις δύο εβδομάδων, το οποίο ζούσε σε φυλακές της Αυστραλίας με την κρατούμενη μητέρα του. Το βρέφος πέθαινε και κανείς δεν..."/>
  </head>
  <body>
    <article>
      <h1>Νεογέννητο πέθανε σε φυλακές - Το προσωπικό αρνήθηκε να βοηθήσει</h1>
      <address><time datetime="2019-11-18T18:58:00+00:00">18 Nov 2019, 18:58</time> by <a rel="author">sigmalive</a></address>
      <p>Τραγικό τέλος είχε ένα μωρό μόλις δύο εβδομάδων, το οποίο ζούσε σε φυλακές της Αυστραλίας με την κρατούμενη μητέρα του. Το βρέφος πέθαινε και κανείς δεν δέχτηκε να το βοηθήσει.</p>
      <p>Ένα μωρό μόλις δύο εβδομάδων πέθανε στην φυλακή αφού το προσωπικό φέρεται να αρνήθηκε να του παράσχει τις πρώτες βοήθειες, με την δικαιολογία ότι δεν ήταν "κρατούμενος".</p>
      <p>Το νεογέννητο, σύμφωνα με αναφορές, παρέμεινε χωρίς τις αισθήσεις του για περίπου 30 λεπτά στις φυλακές της Αυστραλίας "Dame Phyllis Frost Centre"</p>
      <p>Φυλακισμένοι στο συγκεκριμένο ίδρυμα αναφέρουν ότι το προσωπικό αρνήθηκε να προσφέρει φροντίδα στο μωρό επειδή δεν ήταν "κρατούμενος".</p>
      <p>Η νεαρή μητέρα, με καταγωγή από το Βιετνάμ, φώναζε για βοήθεια, χωρίς κάποιο αποτέλεσμα.</p>
      <p>Στη συγκεκριμένη μονάδα επιτρέπεται στα παιδιά να μένουν με τις μητέρες τους μέχρι την ηλικία των έξι ετών.</p>
      <p>"Αυτό που με τρομάζει πιο πολύ είναι ότι στις φυλακές θα βρεθούν και άλλα βρέφη στο μέλλον", ανέφερε κρατούμενος.</p>
      <p>Πηγή: DailyMail</p>
    </article>
  </body>
</html>