<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/18/kolomojskyj-raptovo-podav-v-sud-na-rosijskyj-bank-shho-stalosya/"/>
    <meta property="og:site_name" content="Народна Правда"/>
    <meta property="article:published_time" content="2019-11-18T18:08:25+00:00"/>
    <meta property="og:title" content="Коломойський раптово подав в суд на російський банк: що сталося"/>
    <meta property="og:description" content="Український олігарх Ігор Коломойський оскаржив у суді зняття арешту з майна української дочки російського Сбербанку."/>
  </head>
  <body>
    <article>
      <h1>Коломойський раптово подав в суд на російський банк: що сталося</h1>
      <h2>Олігарх оскаржив у суді зняття арешту з майна української "дочки" російського Сбербанку</h2>
      <address>
        <time datetime="2019-11-18T18:08:25+00:00">18 Nov 2019, 18:08</time>
      </address>
      <p>Український олігарх <a href="https://narodna-pravda.ua/2019/11/13/nato-boyitsya-rosiyi-kolomojskyj-zrobyv-dyvnu-zayavu/">Ігор Коломойський</a> оскаржив у суді зняття арешту з майна української “дочки” російського Сбербанку.</p>
      <p>Про це повідомляє НАРОДНА ПРАВДА із посиланням на “<a href="http://finbalance.com.ua/news/kolomoyskiy-oskarzhu-znyattya-areshtu-z-aktsiy-sberbanku">Фінбаланс</a>“.</p>
      <p>Loading...</p>
      <p>До Північного господарського апеляційного суду Києва звернулося ТОВ “Санаторій “Енергетик”, що пов’язане з бізнесменом. Воно подало апеляційну скаргу на рішення Госпсуду Києва, який 10 жовтня 2019 року зняв всі арешти і заборони з акцій Сбербанку України.</p>
      <p>Акції українського Сбербанку були заарештовані у вересні 2018 року Апеляційним судом Києва.</p>
      <p>“Судовою постановою серед іншого було заборонено “Райффайзен Банку Аваль” (як депозитарній установі) здійснювати будь-які зміни прав на акції Сбербанку на рахунку в цінних паперах”, – йдеться в публікації.</p>
      <p>Підставою для арешту стало рішення Арбітражного суду Гааги травня 2018 року. У ньому задовольнили позов структур, пов’язаних з Коломойським, про стягнення $139 млн (плюс $20 млн відсотків) з Росії в особі Мін’юсту РФ як компенсації за нерухоме майно, що було експропрійоване у Криму після його анексії Росією.</p>
      <p>Нагадаємо, Національний банк України пояснив <a href="https://narodna-pravda.ua/2019/11/15/pryvatbank-poyasnyv-yak-kolomojskyj-vyviv-milyardy-z-banku/">як олігарх Ігор Коломойський та інші колишні акціонери ПриватБанку вивели мільярди з фінансової установи.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>