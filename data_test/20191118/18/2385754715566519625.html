<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/scitech/technology/597984/oi-efarmoges-pou-apoteleionoun-ti-mpataria-tou-kinitou-sas"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T18:42:00+00:00"/>
    <meta property="og:title" content="Οι εφαρμογές που «αποτελειώνουν» τη μπαταρία του κινητού σας"/>
    <meta property="og:description" content="Από τον καιρό που τα smartphones μπήκαν στην ζωή μας, μαζί τους έφεραν και έναν «πονοκέφαλο για τους χρήστες»: το διαρκές άγχος για το πόσο θα αντέξει η..."/>
  </head>
  <body>
    <article>
      <h1>Οι εφαρμογές που «αποτελειώνουν» τη μπαταρία του κινητού σας</h1>
      <address><time datetime="2019-11-18T18:42:00+00:00">18 Nov 2019, 18:42</time> by <a rel="author">SigmaLive</a></address>
      <p>Από τον καιρό που τα smartphones μπήκαν στην ζωή μας, μαζί τους έφεραν και έναν «πονοκέφαλο για τους χρήστες»: το διαρκές άγχος για το πόσο θα αντέξει η μπαταρία.</p>
      <p>Προφανώς, ένα smartphone διαφέρει πολύ από το παλιό σας κινητό «με τα κουμπιά». Μόνο και μόνο η οθόνη αρκεί για να «ρουφήξει» μεγάλο μέρος της μπαταρίας.</p>
      <p>Ωστόσο, σύμφωνα με το TechEngage, υπάρχουν κάποιες εφαρμογές (οι περισσότερες άκρως δημοφιλείς) που είναι πολύ ενεργοβόρες και η χρήση τους θέλει προσοχή.</p>
      <p>Αναλυτικά, οι πλέον «επώδυνες» για την μπαταρία του κινητού σας εφαρμογές είναι οι εξής:</p>
      <p>1. Snapchat: κάμερα, βίντεο, chatting, τοποθεσία, η συγκεκριμένη εφαρμογή τα χρησιμοποιεί όλα και προφανώς καταναλώνει πολλή ενέργεια</p>
      <p>2. Νetflix: στριμάρει ταινίες στο κινητό σας, οπότε είναι φυσιολογικό να σας «ρουφάει» τη μπαταρία</p>
      <p>3. YouTube: ομοίως με το Netflix, στριμάρει ταινιάκια στο κινητό σας, οπότε λογικό είναι να καταναλώνει ενέργεια.</p>
      <p>4. Facebook-Messenger: πάνε πακέτο, έστω κι αν στο κινητό σας είναι δύο διαφορετικές εφαρμογές και είναι «πρωταθλητές» στην κατανάλωση ενέργειας.</p>
      <p>5. WhatsApp: μια εφαρμογή μηνυμάτων που «τρέχει» στο παρασκήνιο και όσο την χρησιμοποιείτε, τόσο θα σας «τρώει» μπαταρία.</p>
    </article>
  </body>
</html>