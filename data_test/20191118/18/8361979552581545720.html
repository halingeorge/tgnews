<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/ministr-oboroni-pro-povernennya-korabliv-vms-novini-ukrajini-50054261.html"/>
    <meta property="og:site_name" content="НВ"/>
    <meta property="article:published_time" content="2019-11-18T18:38:00+00:00"/>
    <meta property="og:title" content="Загороднюк розцінив повернення Росією кораблів як виконання рішення Морського трибуналу"/>
    <meta property="og:description" content="Міністр оборони України Андрій Загороднюк заявив, що повернення кораблів Бердянськ, Нікополь та Яни Капу свідчить про виконання Росією рішення Міжнародного трибуналу ООН з морського права."/>
  </head>
  <body>
    <article>
      <h1>Загороднюк розцінив повернення Росією кораблів як виконання рішення Морського трибуналу</h1>
      <h2>Міністр оборони України Андрій Загороднюк заявив, що повернення кораблів Бердянськ, Нікополь та Яни Капу свідчить про виконання Росією рішення Міжнародного трибуналу ООН з морського права.</h2>
      <address>
        <time datetime="2019-11-18T18:38:00+00:00">18 Nov 2019, 18:38</time>
      </address>
      <p>«Повернення катерів і буксиру — це не акт доброї волі. Я розглядаю ці події як не що інше, як виконання державою-агресором травневого рішення Міжнародного морського трибуналу», — написав він у своєму Telegram-каналі.</p>
      <p>За словами Загороднюка, після перевірки кораблі передадуть Військово-морським силам України для подальшої експлуатації.</p>
      <p>«Ми й далі будемо будувати спроможний військово-морський флот, який захищатиме Україну. Це запорука стабільності в регіоні», — наголосив він.</p>
      <figure>
        <embed-post data-src="https://t.me/a_zahorodniuk/12" data-service="Telegram"/>
      </figure>
      <p>18 листопада захоплені Росією <a href="https://nv.ua/ukr/ukraine/politics/rosiya-povernula-zahopleni-v-kerchenskiy-protoci-korabli-novini-ukrajini-50054153.html">українські кораблі Нікополь, Бердянськ і Яни Капу були повернуті і повертаються додому.</a></p>
      <p>Кораблі були захоплені в районі Керченської протоки 25 листопада 2018 року під час їхнього переходу з Одеси до Маріуполя. На борту кораблів було 22 військові моряки та двоє співробітників СБУ.</p>
      <p>Читайте також:<br/><a href="https://nv.ua/ukr/world/geopolitics/kerchenska-protoka-korabli-povertayutsya-dodomu-novini-ukrajini-50054170.html">&amp;nbspВід захоплення до звільнення. Як українські кораблі повертаються в Україну — всі подробиці</a></p>
      <p>25 травня 2019 року Міжнародний трибунал ООН з морського права постановив, що Росія має звільнити українських моряків і передати Україні захоплені українські судна.</p>
      <p>7 вересня 2019 року українські моряки і працівники СБУ повернулися в Україну в межах взаємного звільнення утримуваних осіб.</p>
    </article>
  </body>
</html>