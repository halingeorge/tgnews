<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/18/incidente-mortale-sul-lavoro-26enne-schiacciato-da-un-rullo-137-954129.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T18:06:39+00:00"/>
    <meta property="og:title" content="Incidente mortale sul lavoro: 26enne schiacciato da un rullo"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Genova</h6>
      <h1>Incidente mortale sul lavoro: 26enne schiacciato da un rullo</h1>
      <h2>La vittima è rimasta incastrata col braccio dentro un macchinario. Inutili i tentativi di salvatarlo</h2>
      <address>
        <time datetime="2019-11-18T18:06:39+00:00">18 Nov 2019, 18:06</time>
      </address>
      <p>Tragedia a Genova dove questo pomeriggio un operaio di 26 anni è morto dopo essere rimasto schiacciato da un rullo all'interno di un'azienda che lavora metalli.</p>
      <p>La vittima, Edoardo Pizzirani, era con il titolare della ditta quando i due hanno deciso di entrare in un'area dove era in funzione un macchinario guidato da un collega: il ragazzo si sarebbe chinato sul nastro e, per motivi ancora da chiarire, il suo braccio è rimasto incastrato all'interno della macchina. Il responsabile dell'azienda ha provato a bloccarla, ma senza riuscire ad evitare il peggio.</p>
      <p>"È necessario proseguire la nostra battaglia di sensibilizzazione affinché la cultura della sicurezza penetri</p>
      <p>all'interno di ogni luogo di lavoro - scrivono in una nota Cgil, Cisl e Uil -. Ancora una volta la Liguria è colpita da un incidente mortale, avvenimenti che non sembrano destinati a scomparire".</p>
      <p>ll pubblico ministero Federico Manotti ha aperto un fascicolo per omicidio colposo.</p>
      <p>La polizia sta ascoltando diversi testimoni per cercare di ricostruire con precisione quanto accaduto. Sul posto anche il 118.</p>
      <p>(Unioneonline/M)</p>
    </article>
  </body>
</html>