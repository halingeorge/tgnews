<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259720/dioksi-se-28-syllifthentes-gia-ta-epeisodia-meta-tin-poreia-toy-polytexneioy-4-anilikoi-afethikan-eleytheroi"/>
    <meta property="og:site_name" content="LiFO"/>
    <meta property="article:published_time" content="2019-11-18T18:17:00+00:00"/>
    <meta property="og:title" content="Δίωξη σε 28 άτομα για τα επεισόδια μετά την πορεία του Πολυτεχνείου - 4 ανήλικοι αφέθηκαν ελεύθεροι"/>
    <meta property="og:description" content="Ποινικές διώξεις για πέντε αδικήματα πλημμεληματικού βαθμού άσκησε ο εισαγγελέας σε βάρος των 28 συλληφθέντων μετά την πορεία για την επέτειο του Πολυτεχνείου"/>
  </head>
  <body>
    <article>
      <h1>Δίωξη σε 28 άτομα για τα επεισόδια μετά την πορεία του Πολυτεχνείου - 4 ανήλικοι αφέθηκαν ελεύθεροι</h1>
      <h2>Ποινικές διώξεις για πέντε αδικήματα πλημμεληματικού βαθμού άσκησε ο εισαγγελέας σε βάρος των 28 συλληφθέντων μετά την πορεία για την επέτειο του Πολυτεχνείου</h2>
      <address><time datetime="2019-11-18T18:17:00+00:00">18 Nov 2019, 18:17</time> by <a rel="author">NEWSROOM</a></address>
      <p>
        <b>Ποινικές διώξεις για πέντε αδικήματα πλημμεληματικού βαθμού άσκησε ο εισαγγελέας σε βάρος των 28 συλληφθέντων στα <a href="https://www.lifo.gr/tags/%CE%95%CE%BE%CE%AC%CF%81%CF%87%CE%B5%CE%B9%CE%B1">Εξάρχεια</a>, μετά την πορεία για την επέτειο του Πολυτεχνείου.</b>
      </p>
      <p>Οι συλληφθέντες, ανάμεσα στους οποίους ήταν και τέσσερις ανήλικοι, οδηγήθηκαν μετά τις 2 το μεσημέρι στην Εισαγγελία όπου από νωρίς τους περίμεναν συγγενικά τους πρόσωπα. Κατά την μεταγωγή τους στα δικαστήρια της Ευελπίδων σημειώθηκε μικρή ένταση ανάμεσα σε συγκεντρωμένους και αστυνομικούς.</p>
      <p>Με εντολή του εισαγγελέα οι τέσσερις ανήλικοι αφέθηκαν ελεύθεροι. Οι 28 κατηγορούμενοι διώκονται, κατά περίπτωση για προμήθεια και κατοχή εκρηκτικών, εξύβριση, βία κατά υπαλλήλων, επικίνδυνες σωματικές βλάβες τελεσθείσες και σε απόπειρα και παράβαση του νόμου περί κροτίδων, φωτοβολίδων κλπ.</p>
      <p>Με βάση τα αδικήματα που αντιμετωπίζουν, οι 24 από τους κατηγορουμένους παραπέμφθηκαν στο Αυτόφωρο Τριμελές Πλημμελειοδικείο ενώ οι υπόλοιποι τέσσερις, στο Αυτόφωρο Μονομελές Πλημμελειοδικείο. Όλοι οι κατηγορούμενοι αναμένεται να ζητήσουν προθεσμίες για την εκδίκαση των υποθέσεων τους.</p>
      <p>
        <i>Με πληροφορίες από ΑΠΕ-ΜΠΕ</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/greece/259680/ti-vrikan-oi-astynomikoi-sto-diamerisma-sta-eksarxeia-dyo-syllipseis-apo-tin-epixeirisi"/>
      </related>
    </article>
  </body>
</html>