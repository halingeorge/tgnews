<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sbu-povidomila-vlasniku-dorozhno-remontnoji-firmi-v-kramatorsku-pro-pidozru-v-finansuvanni-terorizmu-640777.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T18:14:08+00:00"/>
    <meta property="og:title" content="СБУ повідомила власнику дорожньо-ремонтної фірми в Краматорську про підозру в фінансуванні тероризму"/>
    <meta property="og:description" content="Встановлено, що протягом 2015-18 років самопроголошеній «Донецькій народній республіці» було сплачено податків майже на 2 млн грн в еквіваленті на національну валюту"/>
  </head>
  <body>
    <article>
      <h1>СБУ повідомила власнику дорожньо-ремонтної фірми в Краматорську про підозру в фінансуванні тероризму</h1>
      <address>
        <time datetime="2019-11-18T18:14:08+00:00">18 Nov 2019, 18:14</time>
      </address>
      <h4>Встановлено, що протягом 2015-18 років самопроголошеній «Донецькій народній республіці» було сплачено податків майже на 2 млн грн в еквіваленті на національну валюту</h4>
      <p>Служба безпеки України повідомила власникові дорожньо-ремонтної фірми в Краматорську про підозру в фінансуванні тероризму. Про це йдеться у <a href="https://ssu.gov.ua/ua/news/1/category/2/view/6722#.DR0WbXKb.dpbs">повідомленні пресслужби СБУ</a>.</p>
      <p>«Співробітники Управління СБ України в Миколаївській області спільно зі слідчими органів держбезпеки встановили, що в 2014 році місцевий житель зареєстрував у Краматорську фірму. Одночасно він відкрив філії компанії в Макіївці, Горлівці та Єнакієвому. Використовуючи реквізити банківських установ, що діють на тимчасово окупованих територіях, усупереч вітчизняному законодавству, зловмисник систематично перераховував кошти, отримані від діяльності представництв, у «податкові» органи терористів», - сказано в ньому.</p>
      <p>Встановлено, що протягом 2015-18 років самопроголошеній «Донецькій народній республіці» було сплачено податків майже на 2 млн грн в еквіваленті на національну валюту.</p>
      <p>Під час обшуків, проведених в офісі будівельної компанії в Краматорську, правоохоронці вилучили документи, що підтверджують регулярні відрахування до так званих «податкових органів ДНР».</p>
      <p>В рамках кримінального провадження, відкритого за ч. 1 ст. 258-5 (фінансування тероризму) Кримінального кодексу, фігуранту справу оголошено про підозру і вирішується питання про обрання запобіжного заходу.</p>
      <p>Тривають слідчі дії для встановлення інших осіб, причетних до фінансування тероризму.</p>
      <related>
        <a href="https://glavcom.ua/news/apelyaciyniy-sud-zalishiv-bez-zmin-virok-uchenomu-pensioneru-zasudzhenomu-za-derzhzradu-640756.html"/>
        <a href="https://glavcom.ua/kyiv/news/nevidomiy-znovu-zaminuvav-centralniy-zaliznichniy-vokzal-kijeva-640753.html"/>
        <a href="https://glavcom.ua/kyiv/news/shahraji-zavolodili-neruhomistyu-vtb-banku-na-96-mln-grn-640739.html"/>
      </related>
    </article>
  </body>
</html>