<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-akhilesh-yadav-claimed-samajwadi-party-will-form-government-in-2022-uttar-pradesh-assembly-elections-2856678.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T18:15:35+00:00"/>
    <meta property="og:title" content="अखिलेश यादव ने किया दावा, 2022 में सपा फिर से बनाएगी सरकार"/>
    <meta property="og:description" content="सैनिक स्कूल की पहली वार्षिक बैठक में भाग लेने आए पूर्व सीएम अखिलेश यादव उन्नाव कांड को लेकर योगी सरकार पर जमकर बरसे। अखिलेश ने कहा कि उन्नाव में जमीन का मुआवजा मांगने पर किसानों पर लाठियां बरसार्ईं..."/>
  </head>
  <body>
    <article>
      <h1>अखिलेश यादव ने किया दावा, 2022 में सपा फिर से बनाएगी सरकार</h1>
      <address><time datetime="2019-11-18T18:15:35+00:00">18 Nov 2019, 18:15</time> by <a rel="author">हिन्दुस्तान संवाददाता।,मैनपुरी।</a></address>
      <p>सैनिक स्कूल की पहली वार्षिक बैठक में भाग लेने आए पूर्व सीएम अखिलेश यादव उन्नाव कांड को लेकर योगी सरकार पर जमकर बरसे। अखिलेश ने कहा कि उन्नाव में जमीन का मुआवजा मांगने पर किसानों पर लाठियां बरसार्ईं जा रही हैं। लाठी मारकर किसानों को अपमानित किया जा रहा है। ये कैसी सरकार है। सरकार की क्या यही संस्कृति है। सरकार यदि मुआवजा नहीं दे सकती तो सरकार को किसानों की जमीन वापस कर देनी चाहिए।</p>
      <p>
        <b>Read Also: <a href="https://www.livehindustan.com/uttar-pradesh/story-in-uppcl-pf-scam-broker-company-says-invested-at-the-behest-of-ap-mishra-2856667.html">पीएफ घोटाला: ब्रोकर कम्पनी बोली, एपी मिश्र के कहने पर निवेश किया</a></b>
      </p>
      <p>सैनिक स्कूल की बैठक में भाग लेने के बाद वार्ता के दौरान पूर्व सीएम अखिलेश यादव ने कहा कि जमीन लेने के बाद सरकार की जिम्मेदारी बनती है कि वह मुआवजे के रूप में किसानों को ली गई जमीन की कीमत अदा करे। लेकिन यह सरकार किसानों को लाठी मारकर अपमानित कर रही है। उन्होंने कहा कि उनकी सरकार में भी आगरा-लखनऊ एक्सप्रेसवे की जमीन दी गई। लेकिन सरकार ने किसानों को पूरा मुआवजा दिया। कहीं कोई समस्या नहीं आयी।</p>
      <p>
        <b>Read Also: <a href="https://www.livehindustan.com/uttar-pradesh/story-economic-offences-wing-make-three-officers-as-government-witnesses-in-uppcl-pf-scam-2856635.html">पीएफ घोटाला: ईओडब्ल्यू ने तीन अफसरों को सरकारी गवाह बनाया</a></b>
      </p>
      <p>आगरा का नाम बदलकर अग्रवन करने के सवाल पर अखिलेश ने कहा कि सरकार नाम, रंग और नंबर बदलने में जुटी है। लेकिन ये सरकार काम कब करेगी जनता को ये भी बताया जाए। उन्होंने आह्वान किया कि 2022 में हम फिर सरकार में आ रहे हैं। सब लोग मिलकर रंग, नाम बदलने वाली सरकार को हटाने में जुटें। इस दौरान पूर्व सांसद तेजप्रताप यादव भी मौजूद रहे।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>