<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76549-Hip-Hop-Zije-meni-logo-aj-koncept-festivalu-nic-uz-nebude-ako-predtym-Co-znamena-pismeno-X-v-novej-grafike"/>
    <meta property="og:site_name" content="REFRESHER"/>
    <meta property="article:published_time" content="2019-11-18T18:51:00+00:00"/>
    <meta property="og:title" content="Hip Hop Žije mení logo aj koncept festivalu, nič už nebude ako predtým. Čo znamená písmeno X v novej grafike?"/>
    <meta property="og:description" content="Prípravy na Hip Hop Žije 2020 sú v plnom prúde."/>
  </head>
  <body>
    <article>
      <h1>Hip Hop Žije mení logo aj koncept festivalu, nič už nebude ako predtým. Čo znamená písmeno X v novej grafike?</h1>
      <address><time datetime="2019-11-18T18:51:00+00:00">18 Nov 2019, 18:51</time> by <a rel="author">Viktor Kniš</a></address>
      <p>
        <b>Prípravy na Hip Hop Žije 2020 sú v plnom prúde.</b>
      </p>
      <p>Festival <b>Hip Hop Žije</b> má za sebou veľmi úspešný ročník 2019, a to nielen vďaka obrovskej bratislavskej zastávke. Práve tú čaká budúce leto obrovská zmena, ktorú teraz organizátori avizujú spoločne s razantnou zmenou loga, ktorú avizovali v posledných dňoch. <i>„Keďže festival Hip Hop Žije prináša tento rok hneď niekoľko noviniek a trochu mení koncept, rozhodli sme sa preto zmeniť vizuálnu komunikáciu,“</i> prezrádza tím Hip Hop Žije pre Refresher.  </p>
      <related>
        <a href="https://refresher.sk/66859-Siedmy-rocnik-Hip-Hop-Zije-bol-plny-exkluzivnych-momentov-Najvacsi-rapovy-festival-na-Slovensku-potvrdzuje-dominanciu-Report"/>
      </related>
      <p>Fanúšikovia sa môžu tešiť na veľkú zmenu, vďaka ktorej bude ich účasť na Hip Hop Žije v Bratislave znamenať aj možnosť vidieť exkluzívne to, čo nikto iný: <i>„Najzákladnejšia zmena bude tá, že sme sa rozhodli fanúšikom priniesť unikátnu show svojich interpretov, ktorú nemajú možnosť vidieť vo svojich mestách a obciach počas roka. Budeme spolupracovať s vystupujúcimi na špeciálnej audiovizuálnej show, ktorá je šitá na mieru pre náš festival,“</i> dodávajú organizátori. </p>
      <figure>
        <img src="https://i.refresher.sk/public/vik/nov_2019/66edd8f7-84bd-4566-a28a-10474e7e3ad3.jpg"/>
      </figure>
      <p>Samotné logo je jednoduché, zároveň jednoducho zapamätateľné.<i> „X v logu má symbolizovať štyri elementy,“  </i>dopĺňa informáciu festival Hip Hop Žije, ktorému vždy záležalo na rôznorodosti programu počas celého víkendu. </p>
      <p>Zatiaľ je jasné len to, že kompetentní chcú zvýšiť latku podobne ako pred rokom, keď udalosť rozšírili o ďalšie pódiá. Určite nebudú chýbať najväčšie domáce mená a predpokladáme, že sa dočkáme aj účasti zahraničného interpreta. Zatiaľ sa však nechajme prekvapiť a ty si môžeš už teraz kúpiť lístok za zvýhodnenú cenu v <a href="https://www.ticketportal.sk/event/HIP-HOP-ZIJE-FESTIVAL-BRATISLAVA-2020?idp=174004&amp;fbclid=IwAR0zPxv7Nf9dwnAmxyeFpf_ZbqGhdSXZOgXpe6hj2prdi5h7NbZoXqhMo-A#modalVyberPocetMiest20">predpredaji</a>. </p>
      <figure>
        <iframe src="https://www.youtube.com/embed/1DRvTu8KTaY" width="700" height="380" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/45279-Festival-Hip-Hop-Zije-2017-pokracuje-zastavkami-na-Domasi-Duchonke-a-v-Ostrave"/>
        <a href="https://refresher.sk/44393-Hip-Hop-Zije-2017-prinesie-bohaty-sprievodny-program-plny-sportu-a-zabavy-Na-co-vsetko-sa-mozes-tesit"/>
        <a href="https://refresher.sk/45921-Hip-Hop-Zije-2017-v-sestdesiatich-sekundach-Vychutnaj-si-zabery-z-bratislavskeho-festivalu-a-priprav-sa-na-Domasu-Duchonku-a-Ostravu"/>
        <a href="https://refresher.sk/49624-Vrat-sa-naspat-do-30stupnovych-horucav-prostrednistvom-aftermovie-k-Hip-Hop-Zije-2017"/>
        <a href="https://refresher.sk/40753-Prid-si-vyskusat-najnovsie-herne-technologie-na-trnavsky-festival-UniCon-ktory-zacina-uz-o-par-dni"/>
        <a href="https://refresher.sk/41410-Festival-Hip-Hop-Zije-2017-pridava-dalsie-mena-do-lineupu-Tesit-sa-mozeme-na-Ega-Moma-Logica-a-mnoho-dalsich"/>
        <a href="https://refresher.sk/41878-Festival-Hip-Hop-zije-predstavuje-dalsie-mena-Tesit-sa-mozeme-na-Separa-s-DMS-Ty-Nikdy-Aless-DJa-Wicha-a-mnoho-dalsich"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
      </related>
    </article>
  </body>
</html>