<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/18/amokfutas-oklahomaban-sok-halott"/>
    <meta property="og:site_name" content="infostart"/>
    <meta property="article:published_time" content="2019-11-18T18:09:00+00:00"/>
    <meta property="og:title" content="Ámokfutás Oklahomában: sok halott"/>
    <meta property="og:description" content="Lövöldözés tört ki az egyesült államokbeli Oklahomában hétfőn, az első jelentések szerint három halottja és több sebesültje van az ámokfutásnak - jelentette az amerikai ABC televízió."/>
  </head>
  <body>
    <article>
      <h1>Ámokfutás Oklahomában: sok halott</h1>
      <address><time datetime="2019-11-18T18:09:00+00:00">18 Nov 2019, 18:09</time> by <a rel="author">Infostart / MTI</a></address>
      <h3>Lövöldözés tört ki az egyesült államokbeli Oklahomában hétfőn, az első jelentések szerint három halottja és több sebesültje van az ámokfutásnak - jelentette az amerikai ABC televízió.</h3>
      <p>A lövöldözés Oklahoma Duncan nevű településén, egy Walmart áruház előtt történt. A 25 ezer lakosú Duncan mintegy száz kilométernyire délre fekszik Oklahoma Citytől.</p>
      <p>Az első rendőri jelentések szerint a tragédiának három halottja és több sebesültje van. A Walmart áruházat ugyan nem zárták le, de a környékét igen, és a rendőrség kérésére átmenetileg a városka iskoláiban is elrendelték a zárlatot. A rendőrök szerint a halottak között van a feltételezett elkövető is.</p>
    </article>
  </body>
</html>