<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/18/novyna/suspilstvo/kramatorsku-policejskyx-spijmaly-xabari"/>
    <meta property="og:site_name" content="Слово і Діло"/>
    <meta property="article:published_time" content="2019-11-18T18:30:02+00:00"/>
    <meta property="og:title" content="У Краматорську поліцейських спіймали на хабарі"/>
    <meta property="og:description" content="На хабарі викрили слідчого і оперуповноваженого кримінальної поліції Краматорського ОП ГУ Національної поліції в Донецькій області."/>
  </head>
  <body>
    <article>
      <h1>У Краматорську поліцейських спіймали на хабарі</h1>
      <address>
        <time datetime="2019-11-18T18:30:02+00:00">18 Nov 2019, 18:30</time>
      </address>
      <p>
        <b>Слідчі територіального управління Державного бюро розслідувань затримали в місті Краматорськ у Донецькій області поліцейських, які за хабар пропонували чоловікові уникнути відповідальності за зберігання наркотиків.</b>
      </p>
      <p>Про це в понеділок, 18 листопада, повідомляє пресслужба прокуратури області.</p>
      <p>На хабарі викрили слідчого і оперуповноваженого кримінальної поліції Краматорського ОП ГУ Національної поліції в Донецькій області.</p>
      <p>За даними слідства, 12 листопада двоє поліцейських вимагали у місцевого жителя хабар у розмірі 50 тисяч гривень за непритягнення його до кримінальної відповідальності за незаконне виготовлення і зберігання наркотиків.</p>
      <p>16 листопада 2019 року, після переведення на карту одного із зловмисників другої частини хабара в розмірі 20 тисяч гривень затримали слідчого, а 18 листопада - оперуповноваженого кримінальної поліції. Під час обшуків за місцем проживання та в автомобілях фігурантів було виявлено та вилучено банківську карту та мобільні телефони.</p>
      <p>На даний час слідчому повідомлено про підозру у вчиненні кримінального правопорушення, передбаченого статтею про прийняття пропозиції, обіцянки або одержання неправомірної вигоди службовою особою, яка займає відповідальне становище, або за попередньою змовою групою осіб, поєднане з вимаганням неправомірної вигоди (ч. 3 ст. 368 ) КК України.</p>
      <p>Раніше <a href="https://www.slovoidilo.ua/2019/11/14/novyna/polityka/dbr-zatrymalo-zaporizkoho-prokurora-xabari">ДБР затримало запорізького прокурора на хабарі</a>.</p>
      <p>Також нагадаємо, <a href="https://www.slovoidilo.ua/2019/11/10/novyna/suspilstvo/lvovi-xabari-popalysya-dva-mytnyky-prykordonnyk">у Львові на хабарах попалися двоє митників і прикордонник</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/08/novyna/suspilstvo/nachalnyka-ekoinspekcziyi-xarkivskij-oblasti-zatrymaly-xabari"/>
        <a href="https://www.slovoidilo.ua/2019/11/07/novyna/finansy/sumax-xabari-vykryto-suddyu-raj-sudu"/>
        <a href="https://www.slovoidilo.ua/2019/11/05/novyna/suspilstvo/kyyevi-likarya-onkoloha-zatrymaly-otrymannya-xabara"/>
      </related>
    </article>
  </body>
</html>