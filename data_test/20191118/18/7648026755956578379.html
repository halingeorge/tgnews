<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%91%d7%a9%d7%95%d7%a8%d7%94-%d7%9c%d7%a1%d7%98%d7%95%d7%93%d7%a0%d7%98%d7%99%d7%9d-%d7%a7%d7%95-%d7%97%d7%93%d7%a9-%d7%9e%d7%a4%d7%aa%d7%97-%d7%aa%d7%a7%d7%95%d7%94-%d7%9c%d7%90%d7%95%d7%a0%d7%99%d7%91%d7%a8%d7%a1%d7%99%d7%98%d7%aa-%d7%91%d7%a8-%d7%90%d7%99%d7%9c%d7%9f-418602/5"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-18T18:41:00+00:00"/>
    <meta property="og:title" content="בשורה לסטודנטים: קו חדש מפתח תקוה לאוניברסיטת בר אילן"/>
    <meta property="og:description" content="מראש העין דרך פתח תקוה ועד לרמת סיב ובר אילן – קו 30 החדש של חברת אפיקים שיחל לפעול ביום חמישי הקרוב, צפוי להקל משמעותית על הסטודנטים באוניברסיטת בר אילן, ולא רק. הקו יפעל בנוסף לקו 29 הקיים"/>
  </head>
  <body>
    <article>
      <h1>בשורה לסטודנטים: קו חדש מפתח תקוה לאוניברסיטת בר אילן</h1>
      <h2>מראש העין דרך פתח תקוה ועד לרמת סיב ובר אילן – קו 30 החדש של חברת אפיקים שיחל לפעול ביום חמישי הקרוב, צפוי להקל משמעותית על הסטודנטים באוניברסיטת בר אילן, ולא רק. הקו יפעל בנוסף לקו 29 הקיים</h2>
      <address><time datetime="2019-11-18T18:41:00+00:00">18 Nov 2019, 18:41</time> by <a rel="author">מערכת mynet</a></address>
      <figure>
        <img src="https://cdn.isnet.co.il/dyncontent/2019/11/18/44627c9a-f1f2-4218-b2a9-015c98c0cb00.jpg"/>
        <figcaption>תחנות אוטובוס חדשות לרגל הקו החדש | צילום: עיריית פתח תקוה</figcaption>
      </figure>
      <p>החל מיום חמישי הקרוב ה-21.11 יתחיל לפעול קו 30, קו מהיר היוצא מראש העין עובר דרך כפר אברהם, אזה"ת סגולה, נווה דקלים (רחוב בן דרור), אם המושבות החדשה והוותיקה (תחנות ברחובות: משה סנה, משה פלד וראשון לציון ליד המרכז המסחרי), נווה גן, הקניון הגדול ברחוב ז'בוטינסקי, רמת סיב ומשם לאוניברסיטת בר אילן.</p>
      <p>הקו יפעל בימים ראשון עד חמישי, ייצא מראש העין החל מהשעה 07:10 ועד השעה 22:30 וחוזר מבר אילן, באותו מסלול מהשעה 06:00 ועד חצות. התדירות לשני הכיוונים: כל חצי שעה.</p>
      <p>קו זה יפעל בנוסף לקו 30 ולקו 29 אשר ימשיך לפעול בימים ראשון עד חמישי בשעות 06:00, 06:25 06:50 ויפעל באופן מלא גם בימי שישי 06:00-15:00.</p>
      <p>ראש העיר, רמי גרינברג, אמר: "אנו עמלים חודשים ארוכים על קידום קווים אלה ואחרים ומברך על הקווים החדשים להם זקוקים תושבים כה רבים. קו 30 הוא בשורה חשובה לתושבי העיר, לסטודנטים ולעובדים באזור רמת סיב. אנו מתגברים את הקווים בכל רחבי העיר, לרבות הקווים משכונות הדרום לכיוון מרכז העיר, ולכיוון תל אביב".</p>
      <p>כמו כן החל מיום חמישי תתגבר חברת אפיקים את קווי השירות בראש העין ובפתח תקווה בהם נצפו עומסים חריגים, במטרה לצמצם את צפיפות הנוסעים. מדובר בקווים שמספרם 97, 23, 10א', 62 ו- 16.</p>
      <p> </p>
    </article>
  </body>
</html>