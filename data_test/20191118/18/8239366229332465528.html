<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_rekonstruktsiyu_dahu_nvk_szsh_2gimnaziya_m_truskavtsya_vydilyat_shche_2_mln_grn_331037.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T18:21:00+00:00"/>
    <meta property="og:title" content="На реконструкцію даху НВК «СЗШ №2-гімназія» м. Трускавця виділять ще 2 млн грн"/>
    <meta property="og:description" content="З Державного фонду регіонального розвитку України буде додатково виділено 2 мільйони гривень, щоб до кінця 2019 року завершити капітальну реконструкцію даху НВК «СЗШ №2-гімназія» м. Трускавця. Про це 18 листопада на щотижневій апаратній нараді в Трускавецькій міській раді повідомив начальник відділу освіти Орест Лобик."/>
  </head>
  <body>
    <article>
      <h1>На реконструкцію даху НВК «СЗШ №2-гімназія» м. Трускавця виділять ще 2 млн грн</h1>
      <h2>З Державного фонду регіонального розвитку України буде додатково виділено 2 мільйони гривень, щоб до кінця 2019 року завершити капітальну реконструкцію даху НВК «СЗШ №2-гімназія» м. Трускавця. Про це 18 листопада на щотижневій апаратній нараді в Трускавецькій міській раді повідомив начальник відділу освіти Орест Лобик.</h2>
      <address>
        <time datetime="2019-11-18T18:21:00+00:00">18 Nov 2019, 18:21</time>
      </address>
      <figure>
        <img src="https://galinfo.com.ua/media/gallery/intxt/t/r/truskavets_0322d.jpg"/>
      </figure>
      <p>«В цьому році на дах школи-гімназії пішло 7 мільйонів гривень з ДФРР та 2 мільйони з міського бюджету. Для остаточного завершення робіт потрібно ще 2 мільйони, адже сама конструкція даху досить складна. На об’єкті працюють чотири бригади, тож до кінця року дах буде зроблено», - зазначив міський голова Трускавця Андрій Кульчинський.</p>
      <p> Під час свого виступу на нараді Орест Лобик також поінформував, що з державного та обласного бюджетів надійшло 160 тисяч гривень на проведення швидкісного Інтернету для шкіл міста, 200 тисяч – на ремонт підлоги харчоблоку школи №2-гімназії, 200 тисяч – на завершення робіт в д/у «Теремок» по підмостці та сходах, 240 тисяч – для кабінету української мови (буде зроблено ремонт класу та закуплено меблі і техніку). У грудні очікується надходження 200 тис. грн. для реконструкції актового залу СЗШ №3 м. Трускавця.</p>
      <p>Нагадаємо, що дрогобицькі поліцейські <a href="https://galinfo.com.ua/news/drogobytski_politseyski_nagadaly_shkolyaram_pro_bezpeku_na_dorozi_331025.html">нагадали школярам про безпеку</a> на дорозі.</p>
    </article>
  </body>
</html>