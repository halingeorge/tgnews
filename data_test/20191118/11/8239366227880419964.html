<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/kilkist_dogovoriv_ostspv_shcho_ukladeni_v_elektronniy_formi_perevyshchyla_poznachku_v_1_mln_sht_330995.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T11:45:00+00:00"/>
    <meta property="og:title" content="Кількість договорів ОСЦПВ, що укладені в електронній формі, перевищила позначку в 1 млн шт."/>
    <meta property="og:description" content="Станом на 31 жовтня страховики-члени МТСБУ уклали майже 1,03 млн електронних договорів ОСЦПВ. Про це повідомили на сторінці МТСБУ."/>
  </head>
  <body>
    <article>
      <h1>Кількість договорів ОСЦПВ, що укладені в електронній формі, перевищила позначку в 1 млн шт.</h1>
      <h2>Станом на 31 жовтня страховики-члени МТСБУ уклали майже 1,03 млн електронних договорів ОСЦПВ. Про це повідомили на сторінці МТСБУ.</h2>
      <address>
        <time datetime="2019-11-18T11:45:00+00:00">18 Nov 2019, 11:45</time>
      </address>
      <p>Загальна сума премій за такими договорами склала понад 757,3 млн грн. Зараз 42 страховики-члени МТСБУ укладають договори ОСЦПВ в електронній формі.</p>
      <p>Щомісячно кількість електронних договорів зростає на 12-28%.</p>
      <p>Лідером за кількістю укладених електронних договорів є СК «ПЗУ Україна» (175,5 тис. договорів, 147, 8 млн грн премій). Частка ТОП-10 страховиків за кількістю укладених електронних договорів від загальної кількості електронних полісі, складає майже 74%, що на 6% менше, ніж аналогічний показник станом на кінець першого півріччя поточного року.</p>
      <slideshow>
        <figure>
          <img src="https://galinfo.com.ua/media/gallery/full/m/t/mtsbu1.jpg"/>
        </figure>
        <figure>
          <img src="https://galinfo.com.ua/media/gallery/full/m/t/mtsbu2.jpg"/>
        </figure>
      </slideshow>
      <p>Запровадження електронного полісу в лютому 2018 р. стало одним з перших кроків системної діджиталізації і створення єдиного цифрового середовища ОСЦПВ, що визначено як один з пріоритетів розвитку галузі та роботи Бюро. В рамках реалізації цієї мети вже працює система «електронний європротокол», система green card on-line, онлайн сервіси перевірки полісів ОСЦПВ, сервіси для оперативного внесення інформації до ЦБД МТСБУ. Створено віртуальний «кабінет отримувача регламентних виплат» і автоматизовано процес здійснення регламентних виплат, побудована системи автоматизації взаємодії і взаєморозрахунків між страховими компаніями-членами системи прямого врегулювання збитків, налагоджена інформаційно-технологічна взаємодія з державними органами.</p>
      <p>Зокрема, з лютого поточного року співробітники Держприкордонслужби України в автоматизованому порядку перевіряють наявність та чинність сертифікатів міжнародного страхування «Зелена картка».</p>
      <p>На 2020 рік запланований подальший активних рух у напрямку діджиталізації сегменту «Зелена картка» в Україні, якій відбуватиметься у руслі загальних трендів цифровизація цієї сфери. В липні 2019 р. Генеральною Асамблеєю Ради Бюро «Зелена картка» було задекларовано перехід на новий чорно-білий формат бланку міжнародного сертифікату «Зелена картка» для можливості роздрукування електронного сертифікату на звичайних принтерах. Фактично, це стане першим кроком до повної діджитальної трансформації документообігу в електронну форму в рамках всієї системи «Зелена картка». В МТСБУ створена робоча група, що розглядає шляхи технічної реалізації такого переходу для українського сегменту «Зелена картка».</p>
      <p>МТСБУ також розпочало запровадження системи електронного документообігу, результатом чого стане повна прозорість роботи Бюро, підвищення швидкості та ефективності бізнес-процесів, виключення різного роду помилок, що можуть виникати з причини людського фактору, зростання зручності взаємодії між страховиками і Бюро, постраждалими в ДТП і Бюро. Паралельно буде реалізована низка вдосконалень роботи бази даних МТСБУ та інших електронних сервісів Бюро.</p>
      <p>Генеральний директор МТСБУ Володимир Шевченко прокоментував:</p>
      <p>«Сподіваюсь, наступного року українські споживачі страхових послуг матимуть не лише електронний поліс внутрішнього ОСЦПВ, як це є зараз, але й електронну «Зелену картку». Договір можна буде укладати в електронній формі, дистанційно, без візиту до офісу страховика, легко будуть вирішуватись ситуації, коли сертифікат, наприклад, забуто вдома або загублено – його можна буде знайти у базі національного Бюро «Зелена картка» і просто роздрукувати знову. Також з’явиться можливість, вже перебуваючи за кордоном, пролонгувати дію договору або укласти договір на новий термін, якщо водій затримався за кордоном довше, ніж розраховував і строк дії чинного договору закінчився.</p>
    </article>
  </body>
</html>