<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/lia-olguta-vasilescu-reclamata-la-cncd-de-sefa-comisiei-pentru-egalitate-de-sanse-din-parlament-cristina-iurisniti-usr.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-18T11:04:59+00:00"/>
    <meta property="og:title" content="Lia Olguța Vasilescu, reclamată la CNCD de șefa Comisiei pentru egalitate de șanse din Parlament, Cristina Iurișniți (USR)"/>
    <meta property="og:description" content="Cristina Iurișniți (USR), președintele Comisiei de egalitate de șanse între femei și bărbați din Camera Deputaților, a depus o sesizare la Consiliul"/>
  </head>
  <body>
    <article>
      <h1> Lia Olguța Vasilescu, reclamată la CNCD de șefa Comisiei pentru egalitate de șanse din Parlament, Cristina Iurișniți (USR) </h1>
      <address><time datetime="2019-11-18T11:04:59+00:00">18 Nov 2019, 11:04</time> by <a rel="author">Redacția</a></address>
      <p>Cristina Iurișniți (USR), președintele Comisiei de egalitate de șanse între femei și bărbați din Camera Deputaților, a depus o sesizare la Consiliul Național pentru Combaterea Discriminării (CNCD) prin care cere sancționarea Liei Olguța Vasilescu, au declarat surse politice pentru G4Media.ro.</p>
      <p>Cristina Iurișniți reclamă declarația fostului ministru al Muncii, care a spus la Antena 3 că ”Domnul Klaus, cred deja se şi vede şef de lagăr de concentrare şi toţi PSD-iştii băgaţi acolo la reeducare”.</p>
      <p>”Insinuările făcute de doamna Olguța Vasilescu fac parte din discursul public asumat de Partidul Social Democrat cu privire la etnia Președintelui României, menite să instige la ură, intoleranță și discriminare”, arată deputata USR în sesizarea sa.</p>
      <p>Cristina Iurișniți cere sancționarea și obligarea Olguței Vasilescu să transmită scuze publice președintelui și comunităților etnice care au fost lezate.</p>
      <p>
        <i>Foto: Cristina Iurișniți / Camera Deputaților</i>
      </p>
    </article>
  </body>
</html>