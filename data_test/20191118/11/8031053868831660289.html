<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/h-%ce%b5%cf%80%cf%8c%ce%bc%ce%b5%ce%bd%ce%b7-%ce%b3%ce%b5%ce%bd%ce%b9%ce%ac-%cf%84%ce%bf%cf%85-%cf%88%ce%b7%cf%86%ce%b9%ce%b1%ce%ba%ce%bf%cf%8d-%ce%ba%ce%bb%ce%b5%ce%b9%ce%b4%ce%b9%ce%bf%cf%8d.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T11:13:30+00:00"/>
    <meta property="og:title" content="H επόμενη γενιά του Ψηφιακού Κλειδιού – Μέγιστη αντικλεπτική προστασία"/>
    <meta property="og:description" content="Το Group BMW άνοιξε το δρόμο για την ομαλή ενσωμάτωση έξυπνων συσκευών και του ψηφιακού οικοσυστήματος των πελατών από τα πρώτα στάδια εξέλιξης."/>
  </head>
  <body>
    <article>
      <h1>H επόμενη γενιά του Ψηφιακού Κλειδιού – Μέγιστη αντικλεπτική προστασία</h1>
      <address>
        <time datetime="2019-11-18T11:13:30+00:00">18 Nov 2019, 11:13</time>
      </address>
      <p>Το Group BMW άνοιξε το δρόμο για την ομαλή ενσωμάτωση έξυπνων συσκευών και του ψηφιακού οικοσυστήματος των πελατών από τα πρώτα στάδια εξέλιξης.</p>
      <p>Η δυνατότητα των πελατών να έχουν απλή, συνδεδεμένη και χωρίς κλειδί πρόσβαση στα οχήματά τους ήταν ένας βασικός τομέας καινοτομίας. Σήμερα, οι πελάτες μπορούν ήδη να κλειδώνουν και να ξεκλειδώνουν το όχημά τους, να εκκινούν τον κινητήρα και να μοιράζονται την πρόσβαση σε αυτό με άλλους οδηγούς – κατόχους Digital Key στο πλαίσιο των υπηρεσιών BMW Connected μέσω ενός smartphone. Αυτό είναι μόνο το πρώτο βήμα στην παγκόσμια τεχνολογική μεταμόρφωση, ενώ πρόσφατα ανακοινώθηκε η τελευταία γενιά ενός τυποποιημένου οικοσυστήματος για πρόσβαση στο αυτοκίνητο, το οποίο θα επιτρέπει τη χρήση λειτουργιών σε ποικίλες συσκευές διαφορετικών κατασκευαστών.</p>
      <figure>
        <img src="https://www.pentapostagma.gr/wp-content/uploads/2019/11/P90375889_lowRes_bmw-digital-key-11-2.jpg"/>
      </figure>
      <p>Το Digital Key επιτρέπει τον έλεγχο διαφόρων λειτουργιών (κάτι ανέφικτο με ένα κλασικό κλειδί αυτοκινήτου) λόγω των τεχνολογικών πλεονεκτημάτων των έξυπνων συσκευών. Η θέσπιση ενιαίων τεχνολογικών προτύπων είναι απαραίτητη για να γίνει πραγματικότητα το όραμα της ψηφιακής πρόσβασης στα οχήματα. Πρέπει να υποστηρίζεται η πλήρης λειτουργικότητα σε διάφορες συσκευές των πελατών από διαφορετικούς προμηθευτές και ανεξάρτητα από τον κατασκευαστή του οχήματος. Γι’ αυτό το λόγο, το BMW Group συμμετέχει στην ανάπτυξη παγκοσμίων προτύπων για ψηφιακή πρόσβαση στο αυτοκίνητο, στο πλαίσιο του Car Connectivity Consortium (CCC). Οι πιο διάσημοι κατασκευαστές smartphone και αυτοκινήτων έχουν ήδη προσχωρήσει στην κοινοπραξία. Οι τυποποιημένες προδιαγραφές σε όλη τη βιομηχανία θα βοηθήσουν να υποστηριχτούν όλα τα είδη έξυπνων συσκευών όπως τηλέφωνα, ρολόγια και λοιπές φορητές συσκευές.</p>
      <figure>
        <img src="https://www.pentapostagma.gr/wp-content/uploads/2019/11/smartphone.jpg"/>
      </figure>
      <p>Η δεύτερη γενιά (έκδοση 2.0) ενός οικοσυστήματος ψηφιακού κλειδιού βασισμένου στην τεχνολογία NFC έχει ανακοινωθεί για τα τέλη του 2019. Ένα βασικό στοιχείο είναι η χρήση ενός τσιπ προστασίας που λειτουργεί ανεξάρτητα από το λειτουργικό σύστημα του smartphone. Αυτό σημαίνει ότι λειτουργεί ακόμα και όταν το smartphone δεν μπορεί να ενεργοποιηθεί λόγω αφόρτιστης μπαταρίας. Στο άμεσο μέλλον, οι προδιαγραφές του Digital Key θα αναβαθμιστούν μέσω της ευρυζωνικής έκδοσης 3.0 (Ultra Wide Band – UWB). Αυτή θα προσφέρει μέγιστη αντικλεπτική προστασία και θα επιτρέπει εντοπισμό της συσκευής και του οχήματος με ακρίβεια. Ως αποτέλεσμα, ο χρήστης δεν θα χρειάζεται να κρατά το κινητό τηλέφωνο στραμμένο προς τη λαβή της πόρτας για να ξεκλειδώσει το αυτοκίνητο, αλλά θα μπορεί απλά να το αφήνει στην τσέπη του.</p>
      <p>Πηγή: newsbeast.gr (Νίκος Τσάδαρης)</p>
    </article>
  </body>
</html>