<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/18/kimtora-katalonia-diki?utm_term=Autofeed&amp;utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-18T11:07:09+00:00"/>
    <meta property="og:title" content="Ισπανία¨¨: Στο εδώλειο του κατηγορουμένου ο Κιμ Τόρα"/>
    <meta property="og:description" content="Κατηγορείται ότι αγνόησε τις διαταγές της δικαιοσύνης"/>
  </head>
  <body>
    <article>
      <h1>Ισπανία¨¨: Στο εδώλειο του κατηγορουμένου ο Κιμ Τόρα</h1>
      <address><time datetime="2019-11-18T11:07:09+00:00">18 Nov 2019, 11:07</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/30/66/46/773x435_cmsv2_2cf1ace8-4c7a-5098-a26a-adedd413240c-4306646.jpg"/>
      </figure>
      <p>Στο εδώλιο του κατηγορούμένου κάθεται ο πρόεδρος της ισπανικής αυτόνομης Περιφέρειας της Καταλονίας Κιμ Τόρα, με την κατηγορία της «ανυπακοής».</p>
      <p>Συγκεκριμένα κατηγορείται ότι αγνόησε τις διαταγές της Δικαιοσύνης να καθαιρέσει τα σύμβολα της ανεξαρτησίας της επαρχίας από τα δημόσια κτίρια.</p>
      <p>Ο Τόρα, ο οποίος είναι ο τρίτος εν ενεργεία πρόεδρος που προσάγεται σε δίκη, αντιμετωπίζει ποινή ενός έτους και οκτώ μηνών αναστολής των καθηκόντων του και κάθε άλλου πολιτικού δικαιώματος και ποινή 30.000 ευρώ.</p>
      <p>Ο ίδιος τόνισε ότι θα «καταγγείλει το ισπανικό κράτος για την καταπάτηση των δικαιωμάτων του».</p>
      <p>Στο έδρανο της πολιτικής αγωγής κάθεται το ακροδεξιό κόμμα Vox, που επιπλέον της πρότασης του εισαγγελέα για την ποινή, αξιώνει καταδίκη του Τόρα και για άλλες παραβιάσεις του ποινικού κώδικα, που επισύρουν μεγαλύτερες ποινές.</p>
      <p>Παρά την συμβολική παρουσία του προέδρου της Καταλονίας στο έδρανο του κατηγορουμένου, η δίκη κατά του Τόρα ενδέχεται να δημιουργήσει και πολιτικές επιπλοκές στο εσωτερικό της Καταλονίας, επιταχύνοντας τις διαδικασίες για πρόωρες εκλογές, που κανονικά η διεξαγωγή τους προβλεπόταν το 2020.</p>
    </article>
  </body>
</html>