<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%b9%cf%84%cf%83%ce%b9%cf%81%ce%b9%ce%ba%ce%ac%cf%82-%cf%87%ce%bf%cf%81%ce%b5%cf%8d%ce%b5%ce%b9-%ce%b6%ce%b5%cf%8a%ce%bc%cf%80%ce%ad%ce%ba%ce%b9%ce%ba%ce%bf-%cf%83%cf%84%ce%bf-%ce%b3%ce%ac.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T11:55:42+00:00"/>
    <meta property="og:title" content="Πιτσιρικάς χορεύει ζεϊμπέκικο στο γάμο της αδερφής του και τους αφήνει όλους άφωνους (βίντεο)"/>
    <meta property="og:description" content="Όταν η μελωδία του τραγουδιού «Έρωτας Αρχάγγελος» του Δημήτρη Μητροπάνου πλημμύρισε την αίθουσα δεξιώσεων σε γάμο στη Γλυφάδα η νύφη δεν μπορούσε να φανταστεί πως ο 8χρονος αδερφός της θα της αφιέρωνε ένα βαρύ ζεϊμπέκικο."/>
  </head>
  <body>
    <article>
      <h1>Πιτσιρικάς χορεύει ζεϊμπέκικο στο γάμο της αδερφής του και τους αφήνει όλους άφωνους (βίντεο)</h1>
      <address>
        <time datetime="2019-11-18T11:55:42+00:00">18 Nov 2019, 11:55</time>
      </address>
      <p>
        <b>Όταν η μελωδία του τραγουδιού «Έρωτας Αρχάγγελος» του Δημήτρη Μητροπάνου πλημμύρισε την αίθουσα δεξιώσεων σε γάμο στη Γλυφάδα η νύφη δεν μπορούσε να φανταστεί πως ο 8χρονος αδερφός της θα της αφιέρωνε ένα βαρύ ζεϊμπέκικο.</b>
      </p>
      <p>Μετά τις πρώτες νότες, ο μικρός της αδερφός , ο 8χρονος εισέβαλε στην πίστα και με αέρα επαγγελματία χορευτή στάθηκε μπροστά της για ένα βαρύ ζεϊμπέκικο. Η νύφη δεν μπορούσε να κρύψει τη συγκίνηση άλλα ούτε και την έκπληξή της αφού δεν είχε ιδέα για τις χορευτικές ικανότητες του μικρού. «Η νύφη ήταν παλιότερα μαθήτρια μου και επτά μήνες πριν τον γάμο η μητέρα τους μου έφερε τον μικρό και μου ζήτησε να του μάθω μερικές φιγούρες για να της κάνει έκπληξη στη δεξίωση», λέει στο iefimerida o δάσκαλος ζειμπέκικου Δημήτρης Πετρόπουλος.</p>
      <h3>Το χορευτικό του 8χρονου</h3>
      <p>Η πραγματική έκπληξη όμως ήρθε από τον 8χρονο ο οποίος αποδείχθηκε ταλέντο στο χορό και εκτέλεσε άψογα τη χορογραφία, συνοδευόμενος στην αρχή και στο τέλος του τραγουδιού από τον Γρηγόρη Πετρόπουλο, επίσης δάσκαλο χορού.<br/>Όσο βρισκόταν στην πίστα οι καλεσμένοι τον παρακολουθούσαν άφωνοι κρατώντας τον ρυθμό και στο τέλος τον αντάμειψαν με ένα δυνατό χειροκρότημα.</p>
      <p>Οι φιγούρες του ξεκινούν στο 0:40.</p>
      <figure>
        <iframe src="https://www.youtube.com/embed/y_7fsZlqNnw" width="900" height="506" data-service="Youtube" scrolling="no"/>
      </figure>
    </article>
  </body>
</html>