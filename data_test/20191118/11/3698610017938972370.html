<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/zriv-virobnictva-artsnaryadiv-v-ukrayini-zastavu-dlya-brovchenka-znizili-v-shist-raziv-330015_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T11:41:00+00:00"/>
    <meta property="og:title" content="Зрив виробництва артснарядів в Україні: заставу для Бровченка знизили в шість разів"/>
    <meta property="og:description" content="Гроші за колишнього чиновника вже внесли, він готується вийти із СІЗО, стверджує адвокат."/>
  </head>
  <body>
    <article>
      <h1>Зрив виробництва артснарядів в Україні: заставу для Бровченка знизили в шість разів</h1>
      <h2>Гроші за колишнього чиновника вже внесли, він готується вийти із СІЗО, стверджує адвокат.</h2>
      <address>
        <time datetime="2019-11-18T11:41:00+00:00">18 Nov 2019, 11:41</time>
      </address>
      <p>Київський апеляційний суд залишив чинним арешт підозрюваного у держзраді ексзаступника міністра економіки <b><a href="https://dt.ua/UKRAINE/ekszaministra-ekonomiki-brovchenka-zaareshtuvali-iz-zastavoyu-u-3-4-mln-griven-327107_.html">Юрія Бровченка</a></b>, але вшестеро зменшив суму застави, повідомив "<a href="https://ukranews.com/">Українським новинам</a>" його адвокат Сергій Стретович.</p>
      <p>Замість 3,4 млн гривень колишній чиновник зможе вийти із СІЗО під заставу в 570 тисяч. За словами захисника Бровченка, гроші за нього вже внесли.</p>
      <p>Поки що підозрюваний залишається в СІЗО – через помилку заставу за нього внесли на неправильний рахунок. Коли цю проблему вирішать, Бровченко вийде з-під варти, пише <a href="https://lb.ua/news/2019/11/18/442519_arestovannomu_bivshemu_zamministra.html">LB.ua</a>.</p>
      <p>Нагадаємо, 22 жовтня <b><a href="https://dt.ua/UKRAINE/sbu-zatrimala-eksposadovcya-pidozryuvanogo-u-pidrivi-oboronozdatnosti-ukrayini-327007_.html">Служба безпеки України затримала Юрія Бровченка</a></b> в аеропорту "Бориспіль".</p>
      <p>Колишнього заступника міністра підозрюють у змові з посадовцями підприємств ОПК та укладенні з іноземцями завідомо збиткового контракту на виготовлення та поставку лінії з виробництва артснарядів. За версією слідства, учасники схеми привласнили 8,2 млн доларів.</p>
      <footer>За матеріалами: <a href="https://dt.ua/go/aHR0cDovL3VrcmFuZXdzLmNvbS8=">Українські новини</a> / <a href="https://dt.ua/go/aHR0cDovL2xiLnVhLw==">LB.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>