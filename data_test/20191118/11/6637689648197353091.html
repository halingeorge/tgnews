<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-policiya-rozshukala-ta-zatrymala-pidozryuvanyh-u-skoyenni-smertelnogo-dtp"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-18T11:10:00+00:00"/>
    <meta property="og:title" content="На Сумщині поліція розшукала та затримала підозрюваних у скоєнні смертельного ДТП"/>
    <meta property="og:description" content="Нагадаємо: учора увечері, близько 19:45, в обласному центрі на вулиці Героїв Крут невідомий автомобіль збив на пішохідному переході 24-річну дівчину. Водій з місця аварії втік, потерпіла від отриманих травм померла у лікарні. На пошуки легковика з характерними для ДТП пошкодженнями та водія були орієнтовані всі чергові наряди патрульної поліції Сум, екіпажі груп «швидкого реагування» сусідніх територіальних підрозділів, працівники сумської поліції встановлювали та опитували можливих свідків, які могли б допомогти у встановленні обставин події."/>
  </head>
  <body>
    <article>
      <h1>На Сумщині поліція розшукала та затримала підозрюваних у скоєнні смертельного ДТП</h1>
      <address>
        <time datetime="2019-11-18T11:10:00+00:00">18 Nov 2019, 11:10</time>
      </address>
      <p>Нагадаємо: учора увечері, близько 19:45, в обласному центрі на вулиці Героїв Крут невідомий автомобіль збив на пішохідному переході 24-річну дівчину. Водій з місця аварії втік, потерпіла від отриманих травм померла у лікарні.</p>
      <p>На пошуки легковика з характерними для ДТП пошкодженнями та водія були орієнтовані всі чергові наряди патрульної поліції Сум, екіпажі груп «швидкого реагування» сусідніх територіальних підрозділів, працівники сумської поліції встановлювали та опитували можливих свідків, які могли б допомогти у встановленні обставин події.</p>
      <p>Завдяки злагодженим діям працівників оперативних підрозділів Сумського відділу поліції, апарату ГУНП та Управління патрульної поліції вже о22:45 поблизу колишньої прохідної цукрового заводу було виявлено покинутий автомобіль Опель-Вектра з характерними ушкодженнями. Відтак, встановити особу його власника була справою часу. </p>
      <p>В ході оперативно-пошукових заходів поліцейські з‘ясували, що за кермом іномарки в момент аварії перебував 39-річний охтирчанин. В його салоні на той час знаходились ще двоє пасажирів, його друзі, віком 37-ми та 35-ти років. Правоохоронці встановили, що чоловіки, полишивши свій автомобіль, пересіли до викликаної машини таксі і рухаються в напрямку Охтирки.</p>
      <p>За півгодини після цього автомобіль з підозрюваними був зупинений співробітниками Управління патрульної поліції на стаціонарному пасту в с.Климентове Охтирського району, і всіх трьох пасажирів у супроводі правоохоронців було доправлено назад в обласний центр, до Сумського відділу поліції.<br/>Наразі чоловіки спілкуються зі слідчими, даючи свої пояснення з приводу того, що сталося. Попередньо, всі троє на момент затримання були у стані алкогольного сп‘яніння.</p>
      <p>За фактом смертельного ДТП в поліції вже відкрили кримінальне провадження за ознаками ч.2 ст. 286 КК України, в рамках якого остаточно з‘ясовують всі обставини та причини аварії, повідомляє Відділ комунікації поліції Сумської області.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpolicesumy%2Fvideos%2F419297955680537%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>