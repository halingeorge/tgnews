<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/criminal/chinovniki-harkivskoji-meriji-privlasnili-ponad-pyat-milyoniv-vidilenih-na-remont-dorig-sbu--640677.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T11:23:03+00:00"/>
    <meta property="og:title" content="Чиновники харківської мерії привласнили понад п'ять мільйонів, виділених на ремонт доріг – СБУ"/>
    <meta property="og:description" content="Як з'ясувалося, посадовці мерії взагалі не мали права розпоряджатися матеріалами будівництва"/>
  </head>
  <body>
    <article>
      <h1>Чиновники харківської мерії привласнили понад п'ять мільйонів, виділених на ремонт доріг – СБУ</h1>
      <address>
        <time datetime="2019-11-18T11:23:03+00:00">18 Nov 2019, 11:23</time>
      </address>
      <h4>Як з'ясувалося, посадовці мерії взагалі не мали права розпоряджатися матеріалами будівництва</h4>
      <p>Служба безпеки викрила факти привласнення керівництвом одного з департаментів Харківської міськради більше п’яти мільйонів гривень, виділених з міського бюджету на ремонт автошляхів. Про це повідомляє пресслужба СБУ.</p>
      <p>«Оперативники спецслужби встановили, що протягом 2016-2018 років керівництво департаменту незаконно продавало асфальтову крихту (гранулят), що залишалася після ремонту автодоріг. Чиновники реалізовували тонни матеріалів підконтрольній фірмі за цінами вп’ятеро нижче від ринкових. Комерсанти перепродавали продукцію вже за реальною вартістю. Отримані гроші організатори оборудки привласнювали», - сказано у повідомленні.</p>
      <p>До того ж посадовці мерії взагалі не мали права розпоряджатися матеріалами будівництва. Адже вони належали комунальному підприємству, яке є балансоутримувачем усіх автомобільних доріг Харкова, додали у спецслужбі.</p>
      <p>1 з 4<br/><a href="https://glavcom.ua/country/criminal/chinovniki-harkivskoji-meriji-privlasnili-ponad-pyat-milyoniv-vidilenih-na-remont-dorig-sbu--640677.html#">на весь екран згорнути</a></p>
      <figure>
        <img src="https://glavcom.ua/img/gallery/6406/77/672371_big.jpg"/>
      </figure>
      <figure>
        <img src="https://glavcom.ua/img/gallery/6406/77/672372_big.jpg"/>
      </figure>
      <figure>
        <img src="https://glavcom.ua/img/gallery/6406/77/672373_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>За висновками комплексної будівельно-технічної та економічної експертизи, через протиправні дії чиновників міському бюджету було завдано збитків на суму майже 5,3 мільйона гривень.</p>
      <p>Правоохоронці провели обшуки за місцями роботи та мешкання фігурантів справи, під час яких вилучили документацію із доказами здійснення оборудки. Наразі двом чиновникам, у тому числі заступнику начальника департаменту, повідомлено про підозру у вчиненні злочину, передбаченого ч. 5 ст. 191 (розтрата та привласнення коштів, вчинені в особливо великих розмірах) Кримінального кодексу України.</p>
      <p>Вирішується питання щодо оголошення підозри іншим фігурантам справи. Тривають слідчо-оперативні дії для притягнення до відповідальності всіх осіб, причетних оборудки.</p>
      <related>
        <a href="https://glavcom.ua/news/nacbank-hoche-dozvoliti-znimati-groshi-z-kartok-u-kasah-magaziniv-640660.html"/>
        <a href="https://glavcom.ua/news/kabmin-vidiliv-ponad-700-mln-grn-na-pogashennya-zarplat-medikam-640624.html"/>
        <a href="https://glavcom.ua/news/lucenko-stverdzhuje-shcho-povernuv-derzhavi-4-milyardi-640615.html"/>
      </related>
    </article>
  </body>
</html>