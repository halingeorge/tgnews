<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/lviv-berlin-pojizd-zi-lvova-do-berlina-mozhna-bude-dojihati-pojizdom-z-odniyeyu-peresadkoyu-novini-ukrajini-50054157.html"/>
    <meta property="og:site_name" content="НВ"/>
    <meta property="article:published_time" content="2019-11-18T11:38:00+00:00"/>
    <meta property="og:title" content="Щодня. Зі Львова до Берліна можна буде доїхати поїздом з однією пересадкою"/>
    <meta property="og:description" content="Польська залізнична компанія змінила зимовий розклад — тепер він забезпечує зручну стиковку поїздів Львів-Перемишль і Перемишль-Вроцлав-Берлін."/>
  </head>
  <body>
    <article>
      <h1>Щодня. Зі Львова до Берліна можна буде доїхати поїздом з однією пересадкою</h1>
      <h2>Польська залізнична компанія змінила зимовий розклад — тепер він забезпечує зручну стиковку поїздів Львів-Перемишль і Перемишль-Вроцлав-Берлін.</h2>
      <address>
        <time datetime="2019-11-18T11:38:00+00:00">18 Nov 2019, 11:38</time>
      </address>
      <p>Починаючи з 15 грудня, <a href="https://nv.ua/ukr/biz/markets/ukrzaliznicya-uz-zakupit-10-pojizdiv-intersiti-novini-ukrajini-50051440.html">поїзд</a> № 89 Львів-Перемишль курсуватиме щодня, забезпечуючи тим самим щоденну зручну стиковку з нічним поїздом Перемишль-Вроцлав-Берлін. Як повідомляє <a href="https://cfts.org.ua/news/2019/11/16/iz_lvova_v_berlin_na_poezde_ezhednevno_mozhno_budet_doekhat_s_peresadkoy_v_peremyshle_56213">ЦТС</a>, це випливає з оприлюдненого зимового розкладу польської PKP Intercity.</p>
      <p>Згідно з новим графіком, потяг Укрзалізниці № 89 буде щодня відправлятися зі Львова о 16:20 і прибуватиме до Перемишля о 18:19. Поїзд Перемишль-Вроцлав-Берлін відправлятиметься о 19:57, прибуваючи на центральний вокзал Берліна о 9:48. Таким чином, час на пересадку з українського поїзда в Перемишлі складе 1 годину 9 хвилин.</p>
      <p>Читайте також:<br/><a href="https://nv.ua/ukr/biz/markets/ukrzaliznicya-zapustila-prodazh-kvitkiv-na-vsi-napryamki-do-polshchi-cherez-internet-50021210.html">&amp;nbspУкрзалізниця запустила продаж квитків на всі напрямки до Польщі через інтернет</a></p>
      <p>У зворотному напрямку поїзд з німецької столиці буде виїжджати о 18:43 і прибуватиме до Перемишля в 8:38, а поїзд до Львова відправлятиметься з польського міста о 10:18. Тобто час пересадки складе 1 годину 40 хвилин.</p>
      <p>Відзначимо, що зараз поїзд № 89 курсує тільки по неділях і в деякі додаткові дні.</p>
      <p>Читайте також:<br/><a href="https://style.nv.ua/ukr/travel/potyag-kijiv-varshava-uviyshov-do-spisku-krashchih-spalnih-marshrutiv-yevropi-50015427.html">&amp;nbspПід стукіт коліс. Потяг Київ - Варшава увійшов до списку найкращих спальних маршрутів Європи</a></p>
      <p>В Укрзалізниці раніше повідомляли, що в 2020 році планують відновити залізничне сполучення Київ-Берлін.</p>
    </article>
  </body>
</html>