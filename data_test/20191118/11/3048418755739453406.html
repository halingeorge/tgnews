<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/18/tbs-geeist-tegen-messteker-albert-cuypmarkt-terrorisme-niet-bewezen/"/>
    <meta property="og:site_name" content="ThePostOnline"/>
    <meta property="article:published_time" content="2019-11-18T11:17:00+00:00"/>
    <meta property="og:title" content="TBS geëist tegen messteker Albert Cuypmarkt, terrorisme niet bewezen"/>
    <meta property="og:description" content="'Tarik Ewis Bakri Abdel G. had psychose'"/>
  </head>
  <body>
    <article>
      <h1>TBS geëist tegen messteker Albert Cuypmarkt, terrorisme niet bewezen</h1>
      <h2>'Tarik Ewis Bakri Abdel G. had psychose'</h2>
      <address><time datetime="2019-11-18T11:17:00+00:00">18 Nov 2019, 11:17</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De officier van justitie bij de rechtbank in Amsterdam heeft maandag tbs met dwangverpleging geëist tegen de 46-jarige Tarik E. De man stak op zaterdag 16 maart van dit jaar op de Albert Cuypmarkt in Amsterdam een marktkoopman en diens zoon neer. Beiden raakten ernstig gewond.</p>
      <p>De aanval kwam ogenschijnlijk uit het niets, zo is gebleken uit getuigenverklaringen en een filmpje dat van het incident is gemaakt. E. stormde op de vader af, stak hem vlakbij de lies in zijn been en rende daarna met het mes naar de zoon toe. Hij werd gewond aan zijn hand, zijn bil en zijn borstkas, maar wist nog wel zijn moeder weg te trekken toen E. ook dreigend op haar afkwam.</p>
      <p>E. zegt zich niets meer te kunnen herinneren. Volgens deskundigen leed hij aan een psychose en was hij volledig ontoerekeningsvatbaar. De slachtoffers menen dat hij het op hen had gemunt <a href="https://tpo.nl/2019/03/20/dader-steekpartij-albert-cuyp-020-ernstig-geradicaliseerde-moslim-net-terug-uit-midden-oosten/">vanwege hun Joodse afkomst</a>. E. zou kort ervoor geradicaliseerd zijn teruggekeerd van een vakantie in zijn geboorteland Egypte.</p>
      <p>Volgens de aanklager is van dat laatste niets gebleken. Onderzoek heeft wel uitgewezen dat E. – die op de Albert Cuyp een waterpijpenwinkel runde en de slachtoffers goed kende – de afgelopen jaren meerdere conflicten met marktkooplieden had. “Het waarom blijft onduidelijk, maar vast staat dat zijn frustratie, wantrouwen en achterdocht de laatste jaren zijn toegenomen”, aldus de officier van justitie.</p>
      <p>Hij kan zich grotendeels vinden in de conclusies van de deskundigen, maar bestempelt hun advies – maximaal een jaar opname in een psychiatrisch ziekenhuis – als “te licht, te zwak en te kort”. Hij vindt niet dat is aangetoond dat E. volledig ontoerekeningsvatbaar was en acht tweemaal poging tot doodslag en een poging tot zware mishandeling bewezen.</p>
      <p>De raadsman van E. sluit zich aan bij de conclusies van de deskundigen. Volgens hem kan zijn cliënt geen enkel verwijt worden gemaakt en gaat het opleggen van tbs veel te ver.</p>
      <p>Uitspraak op 2 december.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>