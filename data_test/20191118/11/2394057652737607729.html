<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/artykul/2019/11/18/actina-dedicated-z-be-quiet-pure-base-500-w-bieli.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-18T11:00:00+00:00"/>
    <meta property="og:title" content="Actina Dedicated z be quiet! Pure Base 500 w bieli!"/>
    <meta property="og:description" content="Seria Dedicated od Actina nie przebiera w środkach, by uzyskać oczekiwane efekty, zarówno pod względem stylistyki, jak i wydajności."/>
  </head>
  <body>
    <article>
      <h1>Actina Dedicated z be quiet! Pure Base 500 w bieli!</h1>
      <h2>Seria Dedicated od Actina nie przebiera w środkach, by uzyskać oczekiwane efekty, zarówno pod względem stylistyki, jak i wydajności.</h2>
      <address><time datetime="2019-11-18T11:00:00+00:00">18 Nov 2019, 11:00</time> by <a rel="author">Actina</a></address>
      <p>W tym przypadku motywem przewodnim jest biel, która przechodzi z obudowy be quiet! Pure Base 500 na chłodzenie Dark Rock 4 i płytę główną opartą o chipset B450. Jak już pewnie celnie zauważyłeś, górna partia coolera została przemalowana, bo wersji białej na rynku jeszcze nie ma.</p>
      <h3>Najnowsza obudowa od be quiet! – Pure Base 500 w wersji White</h3>
      <p>Podstawą komputera z serii Actina Dedicated jest obudowa be quiet! Pure Base 500 w białej odsłonie z przeszklonym panelem bocznym. Jej front został wykończony zagięciami na rogach, co wyróżnia go z na ogół kanciastej konkurencji.</p>
      <figure>
        <img src="https://img7.gram.pl/jnhw20191118101756930qqcw.jpg"/>
      </figure>
      <p>Przeloty powietrza zostały wyróżnione czarnym meszem, za którym umiejscowiono filtry przeciw kurzowi. Nóżki, panel włącznika oraz śrubki panelu bocznego również przełamują wszechobecną biel.<br/>Można śmiało powiedzieć, że wizualnie be quiet! Pure Base 500 może się podobać. Jest też stosunkowo niewielką obudową, co z resztą wynika z nazwy. Najlepsze jednak przed Tobą, bo w tej małej skrzynce znalazło się masę przemyślanych i godnych uwagi rozwiązań.</p>
      <figure>
        <img src="https://img7.gram.pl/umwb20191118101827154rgoy.jpg"/>
      </figure>
      <p>Pierwszym z nich jest implementacja mat wygłuszających, które ograniczają wibracje oraz głośność całego komputera. Świetne jest to, że górny panel możesz dopasować do swoich potrzeb i sięgnąć zarówno po wersję z matą, jak i taką z meszem, która przepuszcza więcej powietrza.</p>
      <figure>
        <img src="https://img7.gram.pl/lnkf20191118101855229sqxu.jpg"/>
      </figure>
      <p>Wystarczy parę ruchów i zaślepka kompletnie zmienia oblicze topu.<br/>Drugą bardzo udaną decyzją konstrukcyjną jest możliwość demontażu klatki na dyski 3,5 cala, która znalazła się w „piwnicy”. Dzięki temu w łatwy sposób dołożysz kable modularne do zasilacza lub zrobisz miejsce dla 360-milimetrowej chłodnicy na froncie, nie poświęcając przy tym zatok.</p>
      <figure>
        <img src="https://img7.gram.pl/khlt20191118102158543enac.jpg"/>
      </figure>
      <p>Sam zasilacz ma własną ramkę montażową, którą wsuwa się od tyłu. Rozwiązanie znane z wyższych modeli be quiet! sprawdza się w tym przypadku rewelacyjnie.<br/>Trzecim trafionym strzałem jest możliwość odkręcenia sekcji zarówno z dyskami SSD za płytą główną, jak i tej kryjącej za sobą wszelkie kable, prowadzone tyłem. W gruncie rzeczy nie docenisz tego rozwiązania od razu po zakupie, ale gdy z czasem będziesz chciał coś w swoim PC zmienić, poczujesz dużą ulgę.</p>
      <figure>
        <img src="https://img7.gram.pl/jckx20191118102220586otfo.jpg"/>
      </figure>
      <p>Dzięki dołączonym rzepom z logiem be quiet! bez problemu zaprowadzisz z powrotem porządek wśród kabli za tacą płyty głównej.<br/>Jeżeli chodzi o miejsce na dyski, to możesz zamontować 5 x SSD/2,5” HDD i 2 x 3,5” HDD. Jest całkiem nieźle jak na 2019 rok, w którym ceny pamięci flash zachęcają do kompletnego pozbycia się standardowych talerzowców.<br/>Decydując się na jeden bądź dwa, w klatce na te dyski znajdziesz specjalne, gumowe pochłaniacze wibracji. Te ograniczają hałas generowany przez ich mechaniczne działanie poprzez rozładowanie części wibracji, przenoszonych normalnie na klatkę.</p>
      <h3>Jak schłodziliśmy AMD Ryzen 7 3700X?</h3>
      <p>Przechodząc do wentylatorów, w komputerze z serii Dedicated od Actina znalazły się trzy. Jeden na froncie, jeden na tyle i jeden na górze. Ten ostatni został dodany ze względu na gabaryty obudowy oraz ilość ciepła, którą generuje 8-rdzeniowy procesor AMD Ryzen 7 3700X.</p>
      <figure>
        <img src="https://img7.gram.pl/trli20191118102247482vncu.jpg"/>
      </figure>
      <p>Mając na pokładzie be quiet! Dark Rock 4 trzeba dostarczyć mu odpowiednią ilość chłodnego powietrza z zewnątrz, by ten działał cicho i skutecznie.</p>
      <figure>
        <img src="https://img7.gram.pl/vabw20191118102310907bjrb.jpg"/>
      </figure>
      <p>Implementacja górnego wentylatora obniżyła temperaturę podczas syntetycznego obciążenia procesora o 10 stopni Celsjusza, więc różnica była odczuwalna. Taki ruch pozwolił też na zmniejszenie prędkości działania wentylatorów karty graficznej, co dodatkowo obniżyło głośność działania całej jednostki.<br/>Podczas 30 minutowego obciążenia OCCT procesor nie przebił nigdy 73 stopni Celsjusza, utrzymując swoje taktowanie w okolicach 4,1 GHz na wszystkich rdzeniach.</p>
      <figure>
        <img src="https://img7.gram.pl/zrja20191118102340812sowb.jpg"/>
      </figure>
      <p>Wentylator w be quiet! Dark Rock 4 operował poniżej 1300 RPM przez cały czas trwania testu. To czyniło go praktycznie bezgłośnym. Słyszalne jest jedynie ciche, niskie buczenie, które w żaden sposób nie irytuje.<br/>Mówię o tym dlatego, że niektóre wentylatory pomimo niskich odczytów na decybelomierzach generują dość wysoki ton podczas pracy, co denerwuje bardziej niż głośniejszy, ale niższy ton.</p>
      <h3>Najlepszy RX 5700 XT na rynku</h3>
      <p>Na rynku pojawiło się już bardzo dużo edycji RXa 5700 XT. Siłą rzeczy jedne są lepiej zrealizowane, a inne gorzej. W Actina Dedicated stawiamy zawsze na najsensowniejsze rozwiązania zarówno pod kątem kultury pracy, jak i ceny czy wydajności.</p>
      <figure>
        <img src="https://img7.gram.pl/ljff20191118102408733dkqb.jpg"/>
      </figure>
      <p>W związku z tym zdecydowaliśmy się na Gigabyte RX 5700 XT Gaming OC, który nie jest jakoś specjalnie drogi, a posiada trzy wentylatory i dobrze rozwiązany układ chłodzenia.<br/>Generalnie na całym świecie ta edycja zyskała uznanie recenzentów, więc i my chcemy Wam ją zaserwować. Cisza i moc to główne założenia tej serii.</p>
      <h3>Biała płyta główna od ASRock na B450</h3>
      <p>Biała płyta główna była w tym komputerze obowiązkowa, by utrzymać przewodni motyw kolorystyczny. Po chipset B450 sięgnęliśmy za to ze względów czysto ekonomicznych. Poświęcenie PCI-E 4.0 nie jest tutaj wielkim problemem, bo dyski NVMe oparte o ten standard są bardzo drogie, a nawet najmocniejsze karty graficzne nie są ograniczone przez PCI-E 3.0.</p>
      <figure>
        <img src="https://img7.gram.pl/vmik20191118102433415nmaq.jpg"/>
      </figure>
      <p>AMD Ryzen 7 3700X z kolei nie ma wielkich poborów mocy nawet w pełnym obciążeniu, więc udana sekcja zasilania w ASRock B450 Steel Legend radzi sobie z nim świetnie.<br/>Jeżeli myślisz o prędkiej przesiadce na 16-rdzeniowca, dobrym pomysłem będzie od razu wybór którejś z udanych płyt głównych na chipsecie X570.</p>
      <h3>RAM w Actina Dedicated – niezawodny i wysoko taktowany</h3>
      <p>Wybierając pamięć operacyjną do tego komputera kierowano się niezawodnością, kompatybilnością oraz taktowaniem. Pamięci G.SKILL spełniają te wymagania w pełni, oferując 3200 MHz oraz skuteczny profil A-XMP.</p>
      <figure>
        <img src="https://img7.gram.pl/dwyq20191118102457192ajgh.jpg"/>
      </figure>
      <p>Pomimo tego, że platforma AM4 ma już swoje lata wciąż potrafi być wybredna wobec pamięci RAM, a G.SKILL już od samego początku serwował kompatybilne, a przede wszystkim niezawodne rozwiązania, za które zgarną sporo międzynarodowych nagród.</p>
      <h3>Duży dysk SSD na M.2</h3>
      <p>Dysk SSD WD Black o pojemności 500 GB oferuje prędkość zapisu na poziomie 2600 MB/s przy odczytach sięgających 3470 MB/s. Dzięki takim transferom możesz liczyć na szybkie ładowanie się zarówno systemu, jak i wszystkich gier i aplikacji, które na niego wrzucisz.<br/>Do modelu SN750 przekonała nas także jego żywotność. Współczynnik MTBF opiewa w nim na 1 750 000 godzin, a gwarancja producenta to 5 lat. Konkurencyjne konstrukcje nie mogą się pochwalić takimi specyfikacjami.</p>
      <h3>Nigdy nie oszczędzaj na zasilaczu!</h3>
      <p>Oszczędność na zasilaczu jest największym błędem w budowaniu komputera. Początkujący użytkownicy często wolą swoje środki przeznaczyć na lepszą kartę graficzną czy większy dysk SSD, tnąc na PSU ile się da.<br/>W serii Dedicated nie schodzi się nigdy poniżej mocy 600 W i certyfikatu 80 PLUS GOLD przy prawie bezgłośnej pracy wentylatora. W tym przypadku wybór padł na be quiet! Pure Power 11, więc tee warunki zostały w pełni spełnione.</p>
      <figure>
        <img src="https://img7.gram.pl/wnhe20191118102524543yrrj.jpg"/>
      </figure>
      <p>5 lat gwarancji, nowoczesna architektura i pełen zestaw zabezpieczeń przemawiają do nas znacznie bardziej od przeżytków, które wciąż i nadal opierają się na rozwiązaniach sprzed dziesięciu lat.</p>
      <h3>Wydajność połączenia AMD Ryzen 7 3700X i RX 5700 XT</h3>
      <table bordered="">
        <tr>
          <td>Rozdzielczość</td>
          <td colspan="2">1080p</td>
          <td/>
          <td colspan="2">1440p</td>
        </tr>
        <tr>
          <td>
            <b>Gra</b>
          </td>
          <td>Średnia</td>
          <td>1% Min.</td>
          <td colspan="2">Średnia</td>
          <td>1% Min.</td>
        </tr>
        <tr>
          <td>CS:GO <i><b>(Niskie)</b></i></td>
          <td>480</td>
          <td>95</td>
          <td colspan="2">419</td>
          <td>58</td>
        </tr>
        <tr>
          <td>Fortnite <i><b>(Epickie)</b></i></td>
          <td>156</td>
          <td>122</td>
          <td colspan="2">96</td>
          <td>68</td>
        </tr>
        <tr>
          <td>PUBG <i><b>(Najwyższe)</b></i></td>
          <td>155</td>
          <td>81</td>
          <td colspan="2">97</td>
          <td>61</td>
        </tr>
        <tr>
          <td>Metro Exodus <i><b>(Ekstremalne)</b></i></td>
          <td>91</td>
          <td>59</td>
          <td colspan="2">66</td>
          <td>52</td>
        </tr>
        <tr>
          <td>GTA V Online <i><b>(Najwyższe, MSAA x2)</b></i></td>
          <td>104</td>
          <td>71</td>
          <td colspan="2">89</td>
          <td>70</td>
        </tr>
        <tr>
          <td>Wiedźmin 3: Dziki Gon <i><b>(Uber, bez HW)</b></i></td>
          <td>114</td>
          <td>94</td>
          <td colspan="2">84</td>
          <td>73</td>
        </tr>
        <tr>
          <td>Battlefield V <i><b>(Ultra)</b></i></td>
          <td>122</td>
          <td>74</td>
          <td colspan="2">107</td>
          <td>61</td>
        </tr>
        <tr>
          <td>Wolfenstein II: The New Colossus <i><b>(Mein Leben!)</b></i></td>
          <td>191</td>
          <td>125</td>
          <td colspan="2">133</td>
          <td>86</td>
        </tr>
        <tr>
          <td>Shadow of the Tomb Raider <i><b>(Najwyższe)</b></i></td>
          <td>106</td>
          <td>95</td>
          <td colspan="2">77</td>
          <td>63</td>
        </tr>
        <tr>
          <td>Forza Horizon 4 <i><b>(Ultra)</b></i></td>
          <td>156</td>
          <td>124</td>
          <td colspan="2">115</td>
          <td>106</td>
        </tr>
        <tr>
          <td>Far Cry New Dawn <i><b>(Ultra)</b></i></td>
          <td>95</td>
          <td>67</td>
          <td colspan="2">88</td>
          <td>61</td>
        </tr>
        <tr>
          <td>HITMAN 2 <i><b>(Ultra)</b></i></td>
          <td>78</td>
          <td>25</td>
          <td colspan="2">67</td>
          <td>21</td>
        </tr>
      </table>
      <p>Znasz już wszystkie komponenty, które znalazły zastosowanie w tym komputerze, czas teraz na testy w grach! Zobacz jak połączenie procesora i karty graficznej od AMD radzi sobie w najpopularniejszych tytułach.<br/>Można śmiało powiedzieć, że jest całkiem nieźle. Podczas grania cała jednostka jest bardzo cicha, bo zarówno karta graficzna jak i procesor mają świetne systemy chłodzenia.<br/>RX 5700 XT posiada też całkiem niezłe rozwiązania technologiczne, takie jak Radeon Anti-Lag czy ostatnio rozpowszechniony nawet na Polarisy filtr wyostrzający. Ten drugi jest o tyle ciekawy, że pozwala na uzyskanie efektów nawet lepszych od DLSS od NVIDIA przy skalowaniu z niższych rozdzielczości.</p>
      <h3>AMD Ryzen 7 3700X i RX 5700 XT – podsumowanie</h3>
      <p>Połączenie AMD Ryzen 7 3700X i RX 5700 XT od Gigabyte jest dla mnie strzałem w dziesiątkę. 16 wątków procesora z najnowszej generacji AMD pozwoli Ci zarówno strumieniować swoją rozgrywkę jak i renderować filmy na YouTube w błyskawicznym tempie.</p>
      <figure>
        <img src="https://img7.gram.pl/dgjy20191118102558071ypli.jpg"/>
      </figure>
      <p>Dodatkowo całość utrzymana jest w bieli i ciszy dzięki komponentom od be quiet!. Co prawda chłodzenie Actina musiała pomalować sama, bo jak na razie białych Dark Rocków nie widać na rynku, ale to też pokazuje przywiązanie do wizji tego komputera.</p>
      <figure>
        <img src="https://img7.gram.pl/vmjc20191118102618495fjdo.jpg"/>
      </figure>
      <p>Jeżeli szukasz wydajnej maszyny zbudowanej nie jak dla obcego, to trafiłeś w dobre miejsce, bo w tym komputerze widać rękę człowieka, który sam chciałby go mieć.</p>
      <hr/>
      <p>
        <a href="https://www.sferis.pl/szukaj?q=actina+dedicated">Kup gamingowy komputer z serii Actina Dedicated w sklepie Sferis.pl</a>
      </p>
    </article>
  </body>
</html>