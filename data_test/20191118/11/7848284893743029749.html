<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/museo-del-grande-torino-da-venerdi-mostra-su-giacinto-facchetti-i-dettagli-323366"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T11:22:10+00:00"/>
    <meta property="og:title" content="Museo del Grande Torino, da venerdì mostra su Giacinto Facchetti: i dettagli"/>
    <meta property="og:description" content="Sulla scia di altre iniziative simili già promosse per gloriose e vincenti figure sportive, “portatrici sane” anche di grandi valori umani e di sportività come Riva,..."/>
  </head>
  <body>
    <article>
      <h1>Museo del Grande Torino, da venerdì mostra su Giacinto Facchetti: i dettagli</h1>
      <address><time datetime="2019-11-18T11:22:10+00:00">18 Nov 2019, 11:22</time> by <a rel="author">Mattia Zangari</a></address>
      <p>Sulla scia di altre iniziative simili già promosse per gloriose e vincenti figure sportive, “portatrici sane” anche di grandi valori umani e di sportività come Riva, Giancarlo Antognoni e Javier Zanetti, il <b>Museo del Grande Torino</b> e della Leggenda Granata dedicherà una mostra temporanea anche a Giacinto Facchetti, indimenticabile terzino dell'Inter e della Nazionale italiana. "E ancora una volta - si legge su <i>Tuttosport</i> - va sottolineata la sensibilità sociale, educativa, culturale dei tifosi granata (tutti volontari) che tanti anni fa crearono il museo e ancor oggi lo gestiscono con passione. Un museo splendido, ricco di cimeli non solo sull’epopea del Grande Torino, con sede a Villa Claretta a Grugliasco: hinterland di Torino".</p>
      <p>L’inaugurazione della mostra su Facchetti si terrà il giorno prima della partita tra Toro e Inter, venerdì alle 20.30, alla presenza del figlio Gianfelice e di Fabrizio Melegari, direttore editoriale della Panini e dello storico Almanacco dei Calciatori. La mostra sarà visitabile fino al 1° marzo: ogni sabato dalle 14 alle 19 e ogni domenica dalle 10 alle 19. Contattato a suo tempo dal direttore del Museo, Giampaolo Muliari, Gianfelice ha prestato alcune maglie storiche del padre. La mostra esporrà anche altri cimeli, foto e giornali storici, nonché figurine introvabili. </p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>