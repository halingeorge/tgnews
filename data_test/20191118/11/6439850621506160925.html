<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461574/%E0%A6%A8%E0%A6%93%E0%A6%97%E0%A6%BE%E0%A6%81%E0%A7%9F-%E0%A6%9F%E0%A7%8D%E0%A6%B0%E0%A6%BE%E0%A6%95%E0%A6%9A%E0%A6%BE%E0%A6%AA%E0%A6%BE%E0%A7%9F-%E0%A6%AE%E0%A6%BE-%E0%A6%AE%E0%A7%87%E0%A7%9F%E0%A7%87-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-18T11:22:00+00:00"/>
    <meta property="og:title" content="নওগাঁয় ট্রাকচাপায় মা-মেয়ে নিহত"/>
    <meta property="og:description" content="অনলাইন রিপোর্টার ॥ নওগাঁ সদর উপজেলায় ট্রাকচাপায় আদরী বেগম (২৫) ও তার মেয়ে সম্পা (৬) নিহত হয়েছেন। এ ঘটনায় আহত হয়েছেন আরও দুইজন। সোমবার সকালে নওগাঁ-রাজশাহী মহাসড়কে বটতলী ডাক্তারের মোড় এলাকায় এ দুর্ঘটনা ঘটে। আদরী বেগম সদর উপজেলার ধুপাইপুর গ্রামের শহীদ মিয়ার স্ত্রী। সম্পা তাদের সন্তান। দুর্ঘটনার ..."/>
  </head>
  <body>
    <article>
      <h1>নওগাঁয় ট্রাকচাপায় মা-মেয়ে নিহত</h1>
      <address>
        <time datetime="2019-11-18T11:22:00+00:00">18 Nov 2019, 11:22</time>
      </address>
      <figure>
        <img src="http://www.dailyjanakantha.com/files/201911/1574079768_08.jpg"/>
      </figure>
      <p>অনলাইন রিপোর্টার ॥ নওগাঁ সদর উপজেলায় ট্রাকচাপায় আদরী বেগম (২৫) ও তার মেয়ে সম্পা (৬) নিহত হয়েছেন। এ ঘটনায় আহত হয়েছেন আরও দুইজন।</p>
      <p>সোমবার সকালে নওগাঁ-রাজশাহী মহাসড়কে বটতলী ডাক্তারের মোড় এলাকায় এ দুর্ঘটনা ঘটে। আদরী বেগম সদর উপজেলার ধুপাইপুর গ্রামের শহীদ মিয়ার স্ত্রী। সম্পা তাদের সন্তান।</p>
      <p>দুর্ঘটনার বিষয়টি নিশ্চিত করেছেন নওগাঁ সদর মডেল থানার ভারপ্রাপ্ত কর্মকর্তা (তদন্ত) ফায়সাল বিন আহসান।</p>
      <p>তিনি জানান, সকালে শহীদ হোসেন তার স্ত্রী ও সন্তানকে নিয়ে নওগাঁ শহরে যাওয়ার জন্য ডাক্তারের মোড়ে সড়কের পাশে দাঁড়িয়ে বাসের জন্য অপেক্ষা করছিলেন। এ সময় নওগাঁ থেকে ধামইরহাটগামী একটি ট্রাক বিপরীত দিক থেকে আসা একটি মাইক্রোবাসকে ওভারটেক করতে গিয়ে তাদের চাপা দেয়। এতে ঘটনাস্থলেই আদরী ও তার মেয়ে সম্পা মারা যান। এ সময় আহত হন নিহত আদরীর স্বামী শহীদ মিয়াসহ দুইজন।</p>
      <p>মরদেহ দু’টি ঘটনাস্থল থেকে উদ্ধার করা হয়েছে। এছাড়া ঘাতক ট্রাকটি আটক করা হয়। তবে ট্রাকের চালক ও হেলপার পালিয়ে যাওয়ায় তাদের আটক করা সম্ভব হয়নি বলেও জানান পুলিশের এ কর্মকর্তা।</p>
    </article>
  </body>
</html>