<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/politiki/nd-kapileyetai-ti-diadilosi-gia-to-polytechneio-o-tsipras/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-18T11:31:58+00:00"/>
    <meta property="og:title" content="ΝΔ: Καπηλεύεται τη διαδήλωση για το Πολυτεχνείο ο Τσίπρας"/>
    <meta property="og:description" content="Για καπηλεία της διαδήλωσης για το Πολυτεχνείο κατηγορεί τον Αλέξη Τσίπρα η ΝΔ, σε σχόλιο της με αφορμή ανάρτησή του για τη χθεσινή πορεία."/>
  </head>
  <body>
    <article>
      <h1>ΝΔ: Καπηλεύεται τη διαδήλωση για το Πολυτεχνείο ο Τσίπρας</h1>
      <address>
        <time datetime="2019-11-18T11:31:58+00:00">18 Nov 2019, 11:31</time>
      </address>
      <p>Για <b>καπηλεία της διαδήλωσης για το <a href="https://neaselida.gr/tag/polytechnio/">Πολυτεχνείο</a></b> κατηγορεί τον πρώην πρωθυπουργό <a href="https://neaselida.gr/tag/alexis-tsipras/"><b>Αλέξη Τσίπρα</b></a> η <b><a href="https://neaselida.gr/tag/nd/">ΝΔ</a>,</b> σε σχόλιο της με αφορμή ανάρτησή του για τη χθεσινή πορεία.</p>
      <p>«Για την καπηλεία που επιχειρεί με τον αντικυβερνητικό χαρακτήρα που προσπαθεί να δώσει ο κ. <b>Τσίπρας</b> στο συλλαλητήριο για την επέτειο του <b>Πολυτεχνείου,</b> <b>τον προκαλούμε να οργανώσει ο ίδιος μια αντικυβερνητική διαδήλωση για να δούμε πόσους θα μαζέψει»</b> τονίζει η <b>ΝΔ.</b></p>
      <p>«Οι πολίτες νιώθουν ανακουφισμένοι επειδή η χθεσινή πορεία έληξε ειρηνικά, δίχως επεισόδια και χωρίς τη βροχή από μολότοφ που βλέπαμε τα προηγούμενα χρόνια. <b>Τα πράγματα αλλάζουν.</b> Υπάρχει πλέον πολιτική βούληση κι επιχειρησιακή ετοιμότητα για την αντιμετώπιση των μπαχαλάκηδων» αναφέρει η <b>ΝΔ</b> στο σχόλιό της.</p>
      <related>
        <a href="https://neaselida.gr/politiki/tsipras-osoi-ypologisan-oti-tha-xemperdepsoyn-me-mia-eklogiki-niki-as-to-xanaskeftoyn/"/>
      </related>
    </article>
  </body>
</html>