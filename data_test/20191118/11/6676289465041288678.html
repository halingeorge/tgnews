<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/upaznic-iasi-se-lupta-hotii-fier-striga-ajutor-politistul-amendat-tipa-tare-326021.html"/>
    <meta property="og:site_name" content="Observator"/>
    <meta property="article:published_time" content="2019-11-18T11:14:00+00:00"/>
    <meta property="og:title" content="Un paznic din Iaşi se lupta cu hoţii de fier şi striga după ajutor, poliţistul l-a amendat că ţipă prea tare"/>
    <meta property="og:description" content="Un paznic din Iaşi care se lupta cu hoţii de fier vechi şi striga după ajutor a fos tamendat de un poliţist pentru că ţipă prea tare. Paznicul a fost sancţionat de agentul venit la faţa locului pentru &quot;tulburarea liniştii publice&quot;,..."/>
  </head>
  <body>
    <article>
      <h1>Un paznic din Iaşi se lupta cu hoţii de fier şi striga după ajutor, poliţistul l-a amendat că ţipă prea tare</h1>
      <address><time datetime="2019-11-18T11:14:00+00:00">18 Nov 2019, 11:14</time> by <a rel="author">Cosmin Stăniloiu</a></address>
      <p>
        <b>
          <b>Un paznic din Iaşi care se lupta cu hoţii de fier vechi şi striga după ajutor a fos tamendat de un poliţist pentru că ţipă prea tare. Paznicul a fost sancţionat de agentul venit la faţa locului pentru "tulburarea liniştii publice", în timp ce s-a luat la trântă cu tâlharii.</b>
        </b>
      </p>
      <p>Paznicul care supraveghează reabilitarea Palatului Braunstein din Iaşi a fost amendat de un poliţist de la Ordine Publică după ce a sunat la 112 şi a cerut ajutorul, hoţii de fier dând atacul în incinta palatului. Iniţial s-a crezut, aşa cum scrie <a href="https://www.ziarulevenimentul.ro/stiri/moldova/primarul-chirica-a-dispus-concedierea-unui-agent-al-politiei-locale--217472180.html">Ziarul Evenimentul</a>, că e vorba despre un agent de la Poliţia Locală, dar s-a aflat că e un poliţist de la IPJ Iaşi.</p>
      <p>"Au intrat o trupă de derbedei la Palatul Braunstein să fure fier, mă rog, oţel beton, folosit la armături. Paznicul de acolo vede, ţipă, sună la Poliţie, se mai îmbrânceşte cu hoţii, mai ţipă pe la vecini. Vine poliţistul, unul local, care va pleca, i-am făcut deja formele, şi-l amendează pe paznic pentru tulburarea liniştii publice. La ultima vizită pe şantier, paznicul mi-a aratat procesul verbal. M-am crucit, s-a sărit calul peste orice culme în această problemă. Aşa se distruge autoritatea statului, pentru că unii nu înţeleg care le este misiunea., a declarat pentru sursa citată Mihai Chirica, primarul Iaşului.</p>
      <p>Ulterior s-a dovedit că e vorba despre un poliţist de la Ordine Publică şi la nivelul Inspectoratului Judeţean s-a deschis o anchetă, pentru a se stabili exact faptele.</p>
    </article>
  </body>
</html>