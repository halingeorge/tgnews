<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/national-teams/597877/oloklironei-tin-proetoimasia-tis-i-ethniki-kyprou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T11:09:00+00:00"/>
    <meta property="og:title" content="Ολοκληρώνει την προετοιμασία της η Εθνική Κύπρου"/>
    <meta property="og:description" content="Για τον τελευταίο της αγώνα στα προκριματικά του EURO 2020 προετοιμάζεται η Εθνική μας ομάδα των Ανδρών, αντιμετωπίζοντας το Βέλγιο εκτός έδρας την Τρίτη. Ο..."/>
  </head>
  <body>
    <article>
      <h1>Ολοκληρώνει την προετοιμασία της η Εθνική Κύπρου</h1>
      <address><time datetime="2019-11-18T11:09:00+00:00">18 Nov 2019, 11:09</time> by <a rel="author">SigmaliveSportime</a></address>
      <p><b>Για τον τελευταίο της αγώνα στα προκριματικά του EURO 2020 προετοιμάζεται η Εθνική μας ομάδα των Ανδρών, αντιμετωπίζοντας το Βέλγιο εκτός έδρας την Τρίτη. Ο αγώνας θα αρχίσει στις 21:45 με τηλεοπτική μετάδοση από το ΡΙΚ 2. <br/></b> <br/>Απέναντι στην καλύτερη ομάδα του κόσμου (το Βέλγιο είναι εδώ και πολλούς μήνες στο νούμερο ένα στην κατάταξη της FIFA), η Εθνική μας θα προσπαθήσει για την καλύτερη δυνατή εμφάνιση, προκειμένου να κλείσει με τις καλύτερες δυνατές εντυπώσεις τη διοργάνωση. <br/> <br/>Ασφαλώς υπάρχει απογοήτευση για το αποτέλεσμα στον αγώνα του περασμένου Σαββάτου με την Σκωτία, αφού παρά τη μεγάλη προσπάθεια, δεν ήρθε το νικηφόρο αποτέλεσμα, όμως, ο αγώνας αυτός ανήκει στο παρελθόν και ήδη, όλοι στην Εθνική μας σκέφτονται τον αυριανό αγώνα με το Βέλγιο.<br/> <br/>Η προετοιμασία της Εθνικής μας θα ολοκληρωθεί απόψε στις 21:00 (ώρα Κύπρου) με προπόνηση στο «King Baudouin Stadium». Θα προηγηθεί στις 20:15 η Συνέντευξη Τύπου του Ομοσπονδιακού προπονητή Ραν Μπεν Σιμόν. <br/> <br/>Τον αγώνα θα διαιτητεύσει ο Δανός Jørgen Burchardt. <br/> </p>
    </article>
  </body>
</html>