<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_ukrayinci-ne-hochut-legalizaciyi-azartnih-igor-opituvannya-grupi-rejting/938642"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T11:14:00+00:00"/>
    <meta property="og:title" content="Українці не хочуть легалізації азартних ігор - опитування групи Рейтинг"/>
    <meta property="og:description" content="Соціологічне опитування, проведене групою Рейтинг, показало несподівані результати. Виявилося, що 84% українців ніколи не грали в азартні ігри і лише 3% населення роблять це часто. Переважна більшість українців (58%) негативно ставляться до можливої легалізації грального бізнесу, якою ..."/>
  </head>
  <body>
    <article>
      <h1>Українці не хочуть легалізації азартних ігор - опитування групи Рейтинг</h1>
      <address><time datetime="2019-11-18T11:14:00+00:00">18 Nov 2019, 11:14</time> by <a rel="author">Gazeta.ua</a></address>
      <p>Соціологічне опитування, проведене групою Рейтинг, показало несподівані результати. Виявилося, що 84% українців ніколи не грали в азартні ігри і лише 3% населення роблять це часто.</p>
      <figure>
        <img src="https://static2.gazeta.ua/img2/cache/gallery/938/938642_1_w_1200.jpg?v=0"/>
      </figure>
      <p>Переважна більшість українців (58%) негативно ставляться до можливої легалізації грального бізнесу, якою наразі активно займається влада.</p>
      <p>Нагадаємо, урядом розроблено законопроект 2285 "Про державне регулювання діяльності у сфері організації і проведення азартних ігор".</p>
      <p><a href="https://glavcom.ua/news/projekt-zakonu-shchodo-derzhavnogo-regulyuvannya-gralnogo-biznesu-eksperti-nazvali-riziki--632635.html">Експерти і журналісти піддали нищівній критиці</a> запропоновані законопроектом нововведення. Експерти прямо вказують на те, що документ написаний в інтересах конкретних букмекерських компаній, в тому числі з російським корінням.</p>
      <p>Крім передбачуваної легалізації букмекерів і казино, законопроект значно обмежує права класичних лотерей і ставить під питання їх подальше існування.</p>
      <p>До речі, згідно з результатами опитування групи Рейтинг, 48% українців підтримують саме лотереї, оскільки вони практично не викликають залежності. А ось на користь букмекерів висловилися лише 25% опитаних, а за казино - 23%.</p>
      <figure>
        <img src="https://static2.gazeta.ua/img2/cache/gallery/938/938642_2_w_1200.jpg?v=0"/>
      </figure>
      <figure>
        <img src="https://static2.gazeta.ua/img2/cache/gallery/938/938642_3_w_1200.jpg?v=0"/>
      </figure>
      <p><a href="http://ratinggroup.ua/research/ukraine/dinamika_otnosheniya_ukraincev_k_igornomu_biznesu.html">Параметри дослідження</a>. Аудиторія: населення України від 18 років і старше. Вибірка репрезентативна за віком, статтю, регіонами і типом поселення. Вибіркова сукупність: 2000 респондентів. Особисте формалізоване інтерв'ю (face-to-face). Помилка репрезентативності дослідження: не більше 2,2%. Терміни проведення дослідження: 27-30 вересня 2019 р.</p>
    </article>
  </body>
</html>