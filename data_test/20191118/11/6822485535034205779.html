<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827072.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T11:56:00+00:00"/>
    <meta property="og:title" content="کشته شدن دو نظامی سعودی در مرز یمن"/>
    <meta property="og:description" content="به گزارش فارس، مقامات محلی دولت سعودی در منطقه «مکه» شب گذشته (یکشنبه) کشته شدن دو نیروی نظامی سعودی به نام‌های «سعید الغامدی» و «بدر عیسى السلمی» را تأیید کردند."/>
  </head>
  <body>
    <article>
      <h1>کشته شدن دو نظامی سعودی در مرز یمن</h1>
      <address>
        <time datetime="2019-11-18T11:56:00+00:00">18 Nov 2019, 11:56</time>
      </address>
      <p>دولت سعودی کشته شدن دو نیروی نظامی خود در درگیری با ارتش و کمیته‌های مردمی یمن را تأیید کرد.</p>
      <p>به گزارش فارس، مقامات محلی دولت سعودی در منطقه «مکه» شب گذشته (یکشنبه) کشته شدن دو نیروی نظامی سعودی به نام‌های «سعید الغامدی» و «بدر عیسى السلمی» را تأیید کردند.</p>
      <p>به نوشته خبرگزاری رسمی سعودی (واس) «سعود بن عبدالله الجلوی» مشاور امیر منطقه «مکه» و مشاور استاندار «جده» شب گذشته در با خانواده این دو نیروی نظامی دیدار کردند.</p>
      <p>این رسانه اطلاعاتی از زمان دقیق کشته شدن دو نیروی نظامی سعودی و مکان دقیق آن ارائه نداد.</p>
      <p>دولت سعودی در روزهای دوم و سوم نوامبر (۱۱ و ۱۲ آبان) نیز کشته شدن پنج تن از نیروهای خود را در منطقه «جیزان» در مرز با یمن را تأیید کرد.</p>
      <p>در یکم آبان ماه گذشته نیز خبرگزاری رسمی عربستان (واس) از کشته شدن شش نظامی این کشور در درگیری با نیروهای ارتش و کمیته‌های مردمی یمن در مرز جنوبی عربستان خبر داد.</p>
      <p>اعلام هر از چند گاه تلفات ارتش سعودی در جنوب یمن در حالی است که آمار رسمی به شدت سانسور می‌شود و از سوی دیگر مسئولیت حفظ امنیت مرزهای سعودی به دست مزدورانی از سودان و یمن است و طبق گزارش‌ها نظامیان سعودی از حضور در مناطق مرزی فراری هستند.</p>
      <p>ائتلاف سعودی عملیات نظامی و محاصره همه جانبه علیه یمن را در ششم فروردین ۱۳۹۴ آغاز کرد. گذشت بیش از چهار سال از این جنگ اکنون دولت سعودی را به تکاپوی حل و فصل آبرومند جنگ و خروج از این معرکه وا داشته است.</p>
    </article>
  </body>
</html>