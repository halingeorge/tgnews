<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/appuntamento-scarlatti-contemporanea.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-18T11:35:00+00:00"/>
    <meta property="og:title" content="Al conservatorio di Avellino appuntamento con Scarlatti Contemporanea"/>
    <meta property="og:description" content="Mercoledì 20 novembre 2019 nell’Auditorium del Conservatorio Domenico Cimarosa di Avellino alle ore 20 nuovo appuntamento di Scarlatti Contemporanea, la nuova “rivoluzionaria” rassegna dedicata dalla Associazione Alessandro Scarlatti ai nuovi linguaggi musicali."/>
  </head>
  <body>
    <article>
      <h1>Al conservatorio di Avellino appuntamento con Scarlatti Contemporanea</h1>
      <address><time datetime="2019-11-18T11:35:00+00:00">18 Nov 2019, 11:35</time> by <a rel="author">Redazione</a></address>
      <ul>
        <li><b>Quando</b> <br/>Dal 20/11/2019 al 20/11/2019</li>
      </ul>
      <p>Mercoledì 20 novembre 2019 nell’Auditorium del Conservatorio Domenico Cimarosa di Avellino alle ore 20 nuovo appuntamento di Scarlatti Contemporanea, la nuova “rivoluzionaria” rassegna dedicata dalla Associazione Alessandro Scarlatti ai nuovi linguaggi musicali.</p>
      <p>La rassegna, giunta alla terza edizione, prevede un ciclo di 2 concerti in collaborazione con il Conservatorio di Avellino. Protagonista di questo primo appuntamento sarà il percussionista Gianluca Saveri, leader del gruppo Tetraktis, che terrà una masterclass di due giorni – lunedì 18 e martedì 19 novembre 2019 - con gli allievi delle classi di percussioni. La masterclass mira a realizzare in concerto importanti opere per ensemble di percussioni tra cui Ionisation di Edgar Varese, la prima opera da concerto dedicata soltanto a percussioni, eseguita con tutti gli studenti partecipanti alla masterclass.</p>
      <p>Il concerto è ad ingresso gratuito</p>
    </article>
  </body>
</html>