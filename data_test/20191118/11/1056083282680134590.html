<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717646/%D8%AA%D8%B5%D9%88%DB%8C%D8%A8-%D9%84%D8%A7%DB%8C%D8%AD%D9%87-%D8%A7%DB%8C%D8%AC%D8%A7%D8%AF-%D9%85%D9%86%D8%B7%D9%82%D9%87-%D8%A2%D8%B2%D8%A7%D8%AF-%D8%A7%DB%8C%D9%86%DA%86%D9%87-%D8%A8%D8%B1%D9%88%D9%86-%D8%AF%D8%B1-%D9%85%D8%AC%D9%84%D8%B3"/>
    <meta property="og:site_name" content="ایسنا"/>
    <meta property="article:published_time" content="2019-11-18T11:06:49+00:00"/>
    <meta property="og:title" content="تصویب لایحه ایجاد منطقه آزاد اینچه‌برون در مجلس"/>
    <meta property="og:description" content="ایسنا/گلستان استاندار گلستان گفت: در جلسه امروز مجلس شورای اسلامی، لایحه ایجاد منطقه آزاد اینچه برون در کنار ۷ منطقه آزاد دیگر در کشور با رأی ۸۰ درصدی نمایندگان به تصویب رسید."/>
  </head>
  <body>
    <article>
      <h6 class="kicker">استاندار گلستان خبرداد:</h6>
      <h1>تصویب لایحه ایجاد منطقه آزاد اینچه‌برون در مجلس</h1>
      <address><time datetime="2019-11-18T11:06:49+00:00">18 Nov 2019, 11:06</time> by <a rel="author">سیدحسین حسینی</a></address>
      <p>ایسنا/گلستان استاندار گلستان گفت: در جلسه امروز مجلس شورای اسلامی، لایحه ایجاد منطقه آزاد اینچه برون در کنار ۷ منطقه آزاد دیگر در کشور با رأی ۸۰ درصدی نمایندگان به تصویب رسید.</p>
      <p>هادی حق شناس اظهار کرد: منطقه آزاد اینچه برون با وسعت ۱۲ هزار و ۵۰۰ هکتار از مرز اینچه برون تا مکان فعلی ایجاد مجتمع پتروشیمی را شامل می شود.</p>
      <p>وی افزود: دسترسی به راه آهن سراسری و مرز زمینی با ترکمنستان از مزیت های مهم این منطقه است و با اندکی اصلاحات که در آینده انجام خواهد شد، می توان از مزیت مرز دریایی نیز برخوردار شد.</p>
      <p>استاندار گلستان با اشاره به پیوستن ایران به کشورهای عضو اتحادیه اوراسیا، گفت: با توجه به تولید محصولات کشاورزی در استان، با استفاده ظرفیت معافیت های صادراتی در مناطق آزاد تجاری، می توان تولیدات مازاد مصرف استان را با تعرفه نزدیک به صفر به کشورهای عضو اوراسیا صادر کرد.</p>
      <p>بر اساس اعلام روابط عمومی استانداری گلستان، حق شناس با اشاره به معافیت های مالیاتی و سایر مزیت های مناطق آزاد، تصریح کرد: بدون شک منطقه آزاد اینچه برون یکی از مقاصد سرمایه گذاران برای سرمایه گذاری خواهد بود که فرصت بی نظیری برای توسعه پایدار است و امیدواریم مسئولان استانی بتوانند از این فرصت بی نظیر برای رونق اقتصادی استان بهره ببرند.</p>
      <p>استاندار گلستان در پایان از پیگیری های نمایندگان استان در تحقق این امر تشکر کرد.</p>
      <p>انتهای پیام</p>
    </article>
  </body>
</html>