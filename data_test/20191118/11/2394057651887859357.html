<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/18/call-of-duty-modern-warfare--tryb-battle-royale-dla-200-graczy-znaleziony-w-plikach-gry.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-18T11:55:00+00:00"/>
    <meta property="og:title" content="Call of Duty: Modern Warfare – tryb battle royale dla 200 graczy znaleziony w plikach gry"/>
    <meta property="og:description" content="Według informacji odnalezionych przez graczy battle royale miałoby trafić do gry na początku 2020 roku."/>
  </head>
  <body>
    <article>
      <h1>Call of Duty: Modern Warfare – tryb battle royale dla 200 graczy znaleziony w plikach gry</h1>
      <h2>Według informacji odnalezionych przez graczy battle royale miałoby trafić do gry na początku 2020 roku.</h2>
      <address><time datetime="2019-11-18T11:55:00+00:00">18 Nov 2019, 11:55</time> by <a rel="author">LM</a></address>
      <p>Szperania w plikach najnowszej odsłony Call of Duty ciąg dalszy. Niedawno <a href="https://www.gram.pl/news/2019/11/05/call-of-duty-modern-warfare-ponad-30-dodatkowych-map-znalezionych-w-plikach-gry.shtml">informowaliśmy Was o kilkudziesięciu mapach i trybach znalezionych w plikach tegorocznego Modern Warfare</a>. Przy okazji przywołanej wiadomości <b>pojawiły się też pierwsze wzmianki o trybie battle royale, a ten udało się właśnie poznać nieco bliżej. Jak donosi użytkownik forum Reddit znany jako Senescallo, Infinity Ward może szykować wielką mapę, na której dwustu graczy będzie walczyć do ostatniego</b>. Ta ma zadebiutować na początku 2020 roku, a w jej przygotowaniu pomaga studio Raven Software.</p>
      <figure>
        <img src="https://img6.gram.pl/vgqu20191118115224731ewpb.jpg"/>
      </figure>
      <p>To jednak nie wszystko, bo jak ustalili gracze, <b>battle royale dla 200 osób będzie rozgrywane zarówno w trybie solowym, jak i w dwu- i czteroosobowych zespołach</b>. Wygląda też na to, że twórcy zasugerowali się też mechaniką respawnowania poległych towarzyszy z Apex Legends. W Modern Warfare <b>ma działać na bazie tokenów. Te będziemy zbierać z wrogów i spalać w chwili, gdy zdecydujemy się wskrzesić kompana. Ten jednak nie wróci do zabawy niemal natychmiast – ożywiony gracz trafi do gułagu, gdzie będzie musiał wygrać pojedynek na pięści z innym graczem</b> i dopiero po nim przeniesie się na mapę. W grę wchodzi też sytuacja, w której gracze masowo uciekną z gułagu.<br/><br/>Powracając jeszcze na chwilę do samego gułagu, to użytkownik reddita przekazał też niezwykle ciekawe rozwiązanie. Otóż <b>podczas zabawy będziemy zdobywać specjalne punkty za wykonanie zadań i eliminowanie przeciwników, a gdy trafimy do gułagu, top za ich pomocą będziemy mogli obstawić walkę 1v1</b>. Co równie ciekawe, za zdobyte w ten sposób punkty kupimy wyposażenie w specjalnych skrzyniach, albo wpłacimy je do bankomatów.<br/><br/>Zapowiada się nieco nietypowo, ale z pewnością ciekawie. <b>Jeśli twórcy faktycznie zamierzają wprowadzić do Call of Duty: Modern Warfare tryb battle royale, to w ciągu najbliższych kilkunastu tygodni zapewne zostanie to oficjalnie potwierdzone.</b> Pozostaje cierpliwie czekać, a tymczasem, dajcie znać, jak podobają Wam się omówione tu rozwiązania.<br/><br/>Call of Duty: Modern Warfare ukazało się 25 października na PC, PlayStation 4 i Xboksie One.</p>
      <ul>
        <li>
          <a href="https://www.gram.pl/artykul/2019/11/04/call-of-duty-modern-warfare-recenzja-pocztowka-z-delegacji.shtml">Call of Duty: Modern Warfare - recenzja - pocztówka z "delegacji".</a>
        </li>
      </ul>
      <figure>
        <img src="https://img6.gram.pl/djla20191118115508557zpip.jpg"/>
      </figure>
      <hr/>
      <p>
        <a href="https://www.sferis.pl/szukaj?q=call+of+duty">Kup gry z serii Call of Duty w sklepie Sferis.pl.</a>
      </p>
    </article>
  </body>
</html>