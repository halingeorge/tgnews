<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/anatrichiastikes-apokalypseis-gia-tin-viky-kagia-o-matomenos-gamos-kai-oi-thanatoi-poy-tin-stoicheionoyn-i-agnosti-kai-mystiria-pleyra-tis-zois-tis/"/>
    <meta property="og:site_name" content="europost.gr"/>
    <meta property="article:published_time" content="2019-11-18T11:45:44+00:00"/>
    <meta property="og:title" content="Ανατριχιαστικές αποκαλύψεις για την Βίκυ Καγιά: Ο «ματωμένος» γάμος και οι… θάνατοι που την στοιχειώνουν! Η άγνωστη και μυστήρια πλευρά της ζωής της!"/>
    <meta property="og:description" content="Αποκαλύψεις για την όχι και τόσο βελούδινη ζωή της παρουσιάστριας, Βίκυς Καγιά, έρχονται στο φως της δημοσιότητας! Ο “ματωμένος” γάμος, τα δικαστήρια και οι θάνατοι που της κόστισαν όσο τίποτα άλλο! Τι κρύβεται πίσω από αυτή"/>
  </head>
  <body>
    <article>
      <h1>Ανατριχιαστικές αποκαλύψεις για την Βίκυ Καγιά: Ο «ματωμένος» γάμος και οι… θάνατοι που την στοιχειώνουν! Η άγνωστη και μυστήρια πλευρά της ζωής της!</h1>
      <address>
        <time datetime="2019-11-18T11:45:44+00:00">18 Nov 2019, 11:45</time>
      </address>
      <p>Αποκαλύψεις για την όχι και τόσο βελούδινη ζωή της παρουσιάστριας, Βίκυς Καγιά, έρχονται στο φως της δημοσιότητας! Ο “ματωμένος” γάμος, τα δικαστήρια και οι θάνατοι που της κόστισαν όσο τίποτα άλλο!</p>
      <p>Τι κρύβεται πίσω από αυτή τη γυναίκα που είναι συνέχει με το χαμόγελο στα χείλη; Ας πάρουμε τα πράγματα με την σειρά…</p>
      <p>Το «10» ήταν πάντα ο τυχερός αριθμός της Βίκυς Καγιά. Ήταν 10/10/2010 όταν ενώθηκε με τα ιερά δεσμά του γάμου με τον επί τέσσερα χρόνια σύντροφό της Νίκο Κριθαριώτη και βλέποντας το ζευγάρι όλοι πίστευαν ότι αυτός ο γάμος ήρθε απλώς για να επισφραγίσει μια σχέση ζωής. Στις 10 Ιουνίου του 2013 οι φήμες του χωρισμού τους ήρθαν για να ανατρέψουν όλα όσα μέχρι τώρα θεωρούσαν αυτονόητα και δεδομένα.</p>
      <p>Ήταν ένα από τα πιο ταιριαστά ζευγάρια της showbiz. Όταν πριν από επτά περίπου χρόνια δημοσιεύθηκε ότι η Βίκυ Καγιά είναι ζευγάρι με τον Νίκο Κριθαριώτη κανείς δεν έπεσε από τα σύννεφα. Κινούνταν στους ίδιους χώρους, ήταν περίπου στην ίδια ηλικία και είχαν ένα ακόμα σημαντικό κοινό. Τον άνθρωπο που στάθηκε η αφορμή για τη γνωριμία τους, την αδερφή του Νίκου και πολύ καλή φίλη της Βίκυς από τη θητεία της στην πασαρέλα, τη σχεδιάστρια μόδας Σήλια Κριθαριώτη.</p>
      <p>Η Βίκυ, μοντέλο που εδώ και χρόνια διαπρέπει στις διεθνείς και τις εγχώριες πασαρέλες, έχοντας κάνει άπειρα χιλιόμετρα στα catwalks και εκατοντάδες φωτογραφίσεις και εξώφυλλα, ήταν από τις αγαπημένες παρουσίες της Σήλιας σε κάθε της δουλειά. Τη μέρα που το μοντέλο γνωρίστηκε με τον επιχειρηματία Νίκο δεν άργησε να έρθει και ένας μεγάλος έρωτας. Η σχέση τους μετρούσε ήδη τέσσερα χρόνια, όταν πριν δυόμισι αποφάσισαν να παντρευτούν. Το γεγονός ότι ήταν τόσα χρόνια μαζί έδινε τη βεβαιότητα σε όλους ότι δεν πρόκειται απλώς για μια φλόγα που θα εξασθενήσει όσο περνάει ο καιρός, αλλά για μια φωτιά που έχει σαρώσει τα πάντα και θα καίει μεταξύ τους αιώνια.</p>
      <p>«Είναι έμπνευση, τον θαυμάζω πάρα πολύ. Δεν είναι μόνο η έμπνευσή μου και η ασφάλειά μου, είναι ένας άνθρωπος που θαυμάζω και θέλω να γίνομαι καλύτερη γι’ αυτόν», είχε πει η Βίκυ σε συνέντευξή της πριν ακόμα παντρευτεί τον άντρα της ζωής της.</p>
    </article>
  </body>
</html>