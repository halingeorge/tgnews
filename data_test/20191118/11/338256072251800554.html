<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58424-osnny-nevickiy-zamok-z-visoti-ptashinogo-polotu-vdeo.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-18T11:42:00+00:00"/>
    <meta property="og:title" content="Осінній Невицький замок з висоти пташиного польоту"/>
    <meta property="og:description" content="У соцмережі фейсбук Сергій Кузнєв опублікував відео, на якому знято вид з висоти на Невицький замок, що на Ужгородщині.Невицький замок, є однією з історичних родзинок Закарпаття, - пише автор.&quot;Історія Невицького замку починається приблизно у XII столітті. Його будівництво було пов'язане з активною проруською політикою угорських королів, зростанням ролі гірських перевалів і шляхів, які вели через Карпати на північ і схід до Галича та Києва.Тоді замок був земляним городищем невеликих розмірів, укріплення якого складалися з валів, ровів.Замок уперше згадується на початку XIV ст. як опорна база місцевого феодального бунту проти королівської влади Карла Роберта Анжу. У XIV ст. замок переходить до володінь роду графів Другетів, які будують на місці дерев'яного замку кам'яний.У 1644 році під час релігійних воєн трансільванський князь Юрій І Ракоці зруйнував замок.Зараз замок потребує реставрації або просто консервації (науковцям-історикам видніше, хай спеціалісти цим питанням і займаються), а ми і в подальшому будемо…"/>
  </head>
  <body>
    <article>
      <h1>Осінній Невицький замок з висоти пташиного польоту</h1>
      <address>
        <time datetime="2019-11-18T11:42:00+00:00">18 Nov 2019, 11:42</time>
      </address>
      <p><b>У соцмережі фейсбук Сергій Кузнєв опублікував відео, на якому знято вид з висоти на Невицький замок, що на Ужгородщині.</b><br/><br/>Невицький замок, є однією з історичних родзинок Закарпаття, - пише <a href="https://www.facebook.com/profile.php?id=100009249259524">автор</a>.<br/><br/>"Історія Невицького замку починається приблизно у XII столітті. Його будівництво було пов'язане з активною проруською політикою угорських королів, зростанням ролі гірських перевалів і шляхів, які вели через Карпати на північ і схід до Галича та Києва.<br/><br/>Тоді замок був земляним городищем невеликих розмірів, укріплення якого складалися з валів, ровів.<br/><br/>Замок уперше згадується на початку XIV ст. як опорна база місцевого феодального бунту проти королівської влади Карла Роберта Анжу. У XIV ст. замок переходить до володінь роду графів Другетів, які будують на місці дерев'яного замку кам'яний.<br/><br/>У 1644 році під час релігійних воєн трансільванський князь Юрій І Ракоці зруйнував замок.<br/><br/>Зараз замок потребує реставрації або просто консервації (науковцям-історикам видніше, хай спеціалісти цим питанням і займаються), а ми і в подальшому будемо насолоджуватись чудовими краєвидами ужгородщини", - зазначає автор відео.</p>
      <figure>
        <iframe src="https://www.youtube.com/embed/QnRYYtoDqJg" width="640" height="360" data-service="Youtube" scrolling="no"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>