<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/18/huawei-nuova-licenza-temporanea-14-giorni/"/>
    <meta property="og:site_name" content="Webnews"/>
    <meta property="article:published_time" content="2019-11-18T11:11:00+00:00"/>
    <meta property="og:title" content="Huawei, nuova licenza temporanea di 14 giorni?"/>
    <meta property="og:description" content="Nelle prossime ore è previsto il rilascio di una nuova licenza temporanea per Huawei, ma ma stavolta la durata dovrebbe essere di soli 14 giorni."/>
  </head>
  <body>
    <article>
      <h1>Huawei, nuova licenza temporanea di 14 giorni?</h1>
      <h2>Nelle prossime ore è previsto il rilascio di una nuova licenza temporanea per Huawei, ma ma stavolta la durata dovrebbe essere di soli 14 giorni.</h2>
      <address><time datetime="2019-11-18T11:11:00+00:00">18 Nov 2019, 11:11</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><b>Aggiornamento</b>: Il Dipartimento del Commercio ha <a href="https://s3.amazonaws.com/public-inspection.federalregister.gov/2019-25189.pdf">concesso</a> un’ulteriore licenza temporanea di 90 giorni fino al <b>16 febbraio 2020</b>.</p>
      <p>L’amministrazione Trump avrebbe deciso di estendere ulteriormente la licenza temporanea per <a href="https://www.webnews.it/recensioni/produttore/huawei/">Huawei</a>, in modo da garantire il supporto alle reti mobile nelle zone rurali degli Stati Uniti. Secondo le fonti di Reuter verrà concessa solo una proroga di <b>14 giorni</b>. Oggi scadono i 90 giorni <a href="https://www.webnews.it/2019/08/19/huawei-licenza-temporanea-altri-90-giorni/">concessi</a> ad agosto. È quindi attesa a breve la conferma da parte del governo statunitense.</p>
      <p>Lo scontro tra l’amministrazione Trump e Huawei è iniziato a maggio, quando il produttore cinese è stato inserito nella <b>Entity List</b> del Dipartimento del Commercio. Da quel momento nessuna azienda poteva avere scambi commerciali con Huawei senza autorizzazione. Google, ad esempio, non può concedere la certificazione <b>Android</b> per i nuovi dispositivi (infatti sulla serie <a href="https://www.webnews.it/recensioni/huawei-mate-30-pro/">Mate 30</a> è installata la versione open source del sistema operativo). Gli Stati Uniti considerano Huawei un pericolo per la sicurezza nazionale, in quanto avrebbe nascosto backdoor nelle infrastrutture di rete, tramite le quali il governo cinese effettua operazioni di spionaggio. Non ci sono tuttavia prove e Huawei ha più volte respinto le accuse.</p>
      <p>Wilbur Ross, Segretario al Commercio, ha dichiarato che ci sono ancora problemi con il servizio telefonico in alcune zone rurali degli Stati Uniti. L’estensione della licenza permetterà quindi a Huawei di fornire il <b>supporto hardware/software</b> alle sue apparecchiature 3G/4G. La FCC ha chiesto agli operatori telefonici di cambiare fornitore, ma ciò richiederà molto tempo e denaro.</p>
      <p>La nuova licenza temporanea non dovrebbe coprire gli scambi commerciali tra Huawei e i chipmaker statunitensi, tra cui Intel, Qualcomm e Micron. Il governo ha ricevuto oltre 200 richieste per la vendita di componenti al produttore cinese, ma finora non è stata concessa nessuna deroga. Solo <a href="https://www.webnews.it/2019/10/25/arm-ripristina-contratti-huawei/">ARM</a> può rispettare ii contratti essendo un’azienda britannica.</p>
      <p>Se vuoi aggiornamenti su <i>Huawei, nuova licenza temporanea di 14 giorni?</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>