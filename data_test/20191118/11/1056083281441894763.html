<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717707/%D8%B6%D8%B1%D9%88%D8%B1%D8%AA-%D8%A8%D8%B1%D9%86%D8%A7%D9%85%D9%87-%D8%B1%DB%8C%D8%B2%DB%8C-%D8%AF%D9%82%DB%8C%D9%82-%D9%88-%D9%87%D9%88%D8%B4%D9%85%D9%86%D8%AF%D8%A7%D9%86%D9%87-%D8%A8%D8%B1%D8%A7%DB%8C-%D8%A7%D9%81%D8%B2%D8%A7%DB%8C%D8%B4-%D9%85%DB%8C%D8%B2%D8%A7%D9%86-%D9%85%D8%B7%D8%A7%D9%84%D8%B9%D9%87-%D8%AF%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-18T11:53:10+00:00"/>
    <meta property="og:title" content="ضرورت برنامه‌ریزی دقیق و هوشمندانه برای افزایش میزان مطالعه در کشور"/>
    <meta property="og:description" content="ایسنا/مرکزی سرپرست اداره کل کتابخانه‌های عمومی استان مرکزی گفت: باید برنامه‌ریزی دقیق و درازمدت و هوشمندانه ای صورت گیرد تا میزان مطالعه در کشور افزایش پیدا کند."/>
  </head>
  <body>
    <article>
      <h6 class="kicker">یک مسئول عنوان کرد:</h6>
      <h1>ضرورت برنامه‌ریزی دقیق و هوشمندانه برای افزایش میزان مطالعه در کشور</h1>
      <address><time datetime="2019-11-18T11:53:10+00:00">18 Nov 2019, 11:53</time> by <a rel="author">شقایق ابراهیمی</a></address>
      <p>ایسنا/مرکزی سرپرست اداره کل کتابخانه‌های عمومی استان مرکزی گفت: باید برنامه‌ریزی دقیق و درازمدت و هوشمندانه ای صورت گیرد تا میزان مطالعه در کشور افزایش پیدا کند.</p>
      <p>به گزارش ایسنا، مجید رستگاری در آیین گرامیداشت کتاب، کتابخوانی و کتابدار در استان مرکزی اظهار کرد: گام نخست انقلاب علیرغم تمامی سختی ها و مشقت ها، با رهبری بنیانگذار انقلاب اسلامی و جانشین بنیانگذار انقلاب مدیریت و سپری شد.</p>
      <p>وی با بیان اینکه شانه خالی نکردن از بار مسئولیت برای نسل جوان یک اصل است، افزود: لازمه موفقیت در گام دوم انقلاب، همت، هوشیاری و سرعت عمل است که این سه اصل باید در دستور کار همه جوانان قرار گیرد.</p>
      <p>سرپرست اداره کل کتابخانه‌های عمومی استان مرکزی تصریح کرد: هوشیاری لازمه دشمن شناسی است و این امر با مطالعه محقق می‌شود، هرچند فضای مجازی قسمتی از زندگی روزمره آحاد جامعه شده، اما کتاب هنوز اثر خود را دارد.</p>
      <p>به گزارش ایسنا، مدیرکل ارشاد و فرهنگ اسلامی استان مرکزی نیز در این مراسم گفت: به منظور دستیابی به دانش، مطالعه و علم و تاریخ پیشینیان چاره‌ای جز مراجعه به کتاب وجود ندارد، رمز و راز دانش و دانایی هر ملتی کتاب و کتابخوانی است.</p>
      <p>حجت‌الاسلام عباس دانشی اضافه کرد: سرانه طالعه در کشور ۱۳ دقیقه در روز است که آمار خوبی نیست و باید افزایش پیدا کند که این افزایش نیازمند فرهنگ‌سازی است.</p>
      <p>انتهای پیام</p>
    </article>
  </body>
</html>