<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/ryssland-har-lamnat-tillbaka-ukrainska-fartyg"/>
    <meta property="og:site_name" content="SVT Nyheter"/>
    <meta property="article:published_time" content="2019-11-18T11:39:15+00:00"/>
    <meta property="og:title" content="Ryssland har lämnat tillbaka ukrainska fartyg"/>
    <meta property="og:description" content="Ryssland har lämnat tillbaka tre ukrainska fartyg som beslagtogs i Kertjsundet för ett år sedan. Överlämnandet av de två örlogsfartygen och en bogserbåt genomfördes i dag, uppger det ryska utrikesdepartementet i ett uttalande. Ukrainas militär bekräftar uppgifterna."/>
  </head>
  <body>
    <article>
      <h1>Ryssland har lämnat tillbaka ukrainska fartyg</h1>
      <address><time datetime="2019-11-18T11:39:15+00:00">18 Nov 2019, 11:39</time> by <a rel="author">TT</a></address>
      <p>
        <b>Ryssland har lämnat tillbaka tre ukrainska fartyg som beslagtogs i Kertjsundet för ett år sedan.<br/>Överlämnandet av de två örlogsfartygen och en bogserbåt genomfördes i dag, uppger det ryska utrikesdepartementet i ett uttalande. Ukrainas militär bekräftar uppgifterna.</b>
      </p>
      <p>I november i fjol bordade ryska styrkor fartygen när de färdades genom Kertjsundet, som ligger mellan Ryssland och den av Ryssland annekterade Krimhalvön. 24 personer i besättningen tillfångatogs, men släpptes vid en fångutväxling mellan länderna i september i år. Den ses som ett tecken på ansträngningar för att få slut på konflikten i Ukrainas östra delar.</p>
      <p>Rysslands president Vladimir Putin kommer att delta i ett internationellt toppmöte i Paris den 9 december, meddelar Kreml. Mötet, där Frankrike, Tyskland, Ryssland och Ukraina kommer att medverka, är ett försök att hitta en fredlig lösning på konflikten i östra Ukraina.</p>
      <related>
        <h4>Relaterat</h4>
        <a href="https://www.svt.se/nyheter/utrikes/konflikten-mellan-ukraina-och-ryssland-har-blossat-upp"/>
        <a href="https://www.svt.se/nyheter/utrikes/efter-ukrainas-uppmaning-fler-lander-oppnar-for-hardare-sanktioner-mot-ryssland"/>
        <a href="https://www.svt.se/nyheter/utrikes/margot-wallstrom-djupt-oroad-over-upptrappningen"/>
        <a href="https://www.svt.se/nyheter/utrikes/uppgift-ryssland-beskot-ukrainskt-fartyg"/>
      </related>
    </article>
  </body>
</html>