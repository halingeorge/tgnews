<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/maskeringsforbud-i-hongkong-strider-mot-grundlagen-enligt-ny-dom"/>
    <meta property="og:site_name" content="SVT Nyheter"/>
    <meta property="article:published_time" content="2019-11-18T11:44:13+00:00"/>
    <meta property="og:title" content="Maskeringsförbud i Hongkong strider mot grundlagen – enligt ny dom"/>
    <meta property="og:description" content="Maskeringsförbudet som regeringen i Hongkong infört strider mot grundlagen. Det beslutade Högsta domstolen i Hongkong under måndagen, uppger flera medier."/>
  </head>
  <body>
    <article>
      <h1>Maskeringsförbud i Hongkong strider mot grundlagen – enligt ny dom</h1>
      <address><time datetime="2019-11-18T11:44:13+00:00">18 Nov 2019, 11:44</time> by <a rel="author">Klara Stefansson</a></address>
      <p>
        <b>Maskeringsförbudet som regeringen i Hongkong infört strider mot grundlagen. Det beslutade Högsta domstolen i Hongkong under måndagen, uppger flera medier.</b>
      </p>
      <p>Det var i oktober som regeringen införde en särskild lag för nödlägen – vilket bland annat innefattar <a href="https://www.svt.se/nyheter/utrikes/hongkong-infor-forbud-mot-ansiktsmaskering">maskeringsförbud</a> vid offentliga sammankomster. Beskedet kom efter månader av våldsamma protester i staden.</p>
      <p>Nu har Högsta domstolen i Hongkong beslutat att förbudet strider mot grundlagen, rapporterar flera medier, däribland nyhetsbyrån <a href="https://www.reuters.com/article/us-hongkong-protests-ban/hong-kong-court-rules-ban-on-face-masks-unconstitutional-idUSKBN1XS0F5">Reuters</a>.</p>
      <p>”Begränsningarna det medför på fundamentala rättigheter går längre än vad som är rimligt nödvändigt”, säger domstolen i ett pressuttalande, enligt AFP.</p>
      <h3>Har maskerat sig ändå</h3>
      <p>När ledaren Carrie Lam presenterade lagen i oktober menade hon att maskeringsförbudet var nödvändigt eftersom ”nästan alla demonstranter som utför vandalism och våld täcker sina ansikten”, <a href="https://www.cnbc.com/2019/10/04/hong-kong-protests-leader-carrie-lam-invokes-emergency-law.html">enligt CNBC.</a></p>
      <p>Trots förbudet har demonstranter fortsatt att maskera sig vid ett flertal pro-demokratiska protester under de senaste veckorna.</p>
      <related>
        <h4>Relaterat</h4>
        <a href="https://www.svt.se/nyheter/utrikes/polisen-stormar-universitet-i-hongkong-1"/>
        <a href="https://www.svt.se/nyheter/utrikes/protesterna-fortsatter-i-hongkong-polisen-skot-targas-mot-studenter"/>
        <a href="https://www.svt.se/nyheter/utrikes/svenska-studenten-johannes-i-hongkong"/>
      </related>
    </article>
  </body>
</html>