<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.facenews.ua/columns/2019/331358/"/>
    <meta property="og:site_name" content="FaceNews"/>
    <meta property="article:published_time" content="2019-11-18T11:20:50+00:00"/>
    <meta property="og:title" content="«Причин для самозаспокоєння немає»: чому Росія повернула Україні захоплені кораблі"/>
    <meta property="og:description" content="Захоплені 25 листопада 2018 року українські військові катери «Бердянськ» і «Нікополь», а також буксир «Яни Капу», повертаються додому."/>
  </head>
  <body>
    <article>
      <h1>«Причин для самозаспокоєння немає»: чому Росія повернула Україні захоплені кораблі</h1>
      <h2>Захоплені 25 листопада 2018 року українські військові катери «Бердянськ» і «Нікополь», а також буксир «Яни Капу», повертаються додому.</h2>
      <address><time datetime="2019-11-18T11:20:50+00:00">18 Nov 2019, 11:20</time> by <a rel="author">Вадим Трюхан</a></address>
      <p>
        <b>Є декілька причин прийнятого Кремлем рішення.</b>
      </p>
      <p><b>Перша. </b>25 травня Міжнародний трибунал по морському праву ухвалив наказ, згідно з яким Росія мала негайно звільнити захоплених нею 24-х військових моряків та передати під контроль України три згадані судна. Незважаючи на гучні зави представників Росії про невизнання юрисдикції Трибуналу по цій справі, повернення моряків в рамках обміну 35 на 35 та передача суден, яка запланована сьогодні, є фактичним виконанням Росією зазначеного наказу.</p>
      <p><b>Друге. </b>Росії потрібен позитивний фонд напередодні вже анонсованої на 9 грудня зустрічі в Нормандському форматі. Проведений 7 вересня обмін військовополоненими та політичними заручниками, та повернення трьох українських військових суден якраз і покликані стати інструментами, які формують такий позитивний фон.</p>
      <p><b>Третя. </b>Таким чином Росія знімає з порядку денного тему захоплення українських суден як привід, який Україна може постійно використовувати в роботі зі своїми міжнародними партнерами щодо посилення санкцій проти Москви.</p>
      <p>А чи означає намір віддати Україні її судна зміну в поведінці Кремля загалом? Відповідь негативна. Абсолютно ні. Це всього лиш спроба перевести стрілки і посилити свою позицію в питанні зняття санкцій, в чому зацікавлена російська сторона.</p>
      <p>Так що без завищених очікувань. Віддають, - це добре. Якщо ці судна можна відновити і повернути до ВМС, це треба робити. Але причин для самозаспокоєння немає жодних.</p>
    </article>
  </body>
</html>