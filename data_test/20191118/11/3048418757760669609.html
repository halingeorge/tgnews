<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/18/vanaf-2020-verbod-op-oude-diesels-binnen-amsterdamse-ring/"/>
    <meta property="og:site_name" content="ThePostOnline"/>
    <meta property="article:published_time" content="2019-11-18T11:24:00+00:00"/>
    <meta property="og:title" content="Vanaf 2020 verbod op oude diesels binnen Amsterdamse ring"/>
    <meta property="og:description" content="College trekt 4 miljoen euro aan sloopsubsidie uit"/>
  </head>
  <body>
    <article>
      <h1>Vanaf 2020 verbod op oude diesels binnen Amsterdamse ring</h1>
      <h2>College trekt 4 miljoen euro aan sloopsubsidie uit</h2>
      <address><time datetime="2019-11-18T11:24:00+00:00">18 Nov 2019, 11:24</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Binnen de Amsterdamse ringweg A10 mogen vanaf november 2020 geen oude dieselauto’s meer rijden. Het stadsbestuur komt met een nieuwe milieuzone voor vervuilende personen- en bestelauto’s die voor 2005 van de band zijn gerold. Alle Amsterdammers met zo’n oude dieselauto kunnen aanspraak maken op een subsidie voor de sloop van hun auto.</p>
      <p>In totaal trekt het college van burgemeester en wethouders 4 miljoen euro uit om eigenaren van een oude dieselauto tegemoet te komen. Automobilisten kunnen een bedrag tussen de 500 en 2000 euro krijgen.</p>
      <p>De nieuwe milieuzone, waar de gemeenteraad in december nog over moet stemmen, geldt binnen de ringweg A10. Op de snelweg zelf mogen nog wel oude diesels rijden. Amsterdam heeft al milieuzones voor onder meer brom- en snorfietsen, vrachtauto’s en taxi’s.</p>
      <p>“De maatregel heeft het meeste effect op de plekken waar nu nog de Europese grenswaarden worden overschreden”, zegt verantwoordelijk wethouder Sharon Dijksma. “Zo roken bewoners van de Weesperstraat eind 2020 bijvoorbeeld naar verwachting jaarlijks 44 sigaretten minder mee.”</p>
      <p>Ongeveer 8000 Amsterdammers hebben een oude dieselauto. Zij krijgen een brief thuis waarin ze over de nieuwe maatregel op de hoogte worden gebracht. Voor een aantal oude diesels geldt een uitzondering, zoals voor gehandicaptenvoertuigen, oldtimers van veertig jaar en ouder en kampeerwagens van inwoners in de milieuzone.</p>
      <p>Amsterdam is de eerste gemeente die hiermee aansluit op het nieuwe landelijke systeem, waardoor gemeenten vanaf volgend jaar kunnen kiezen uit twee soorten milieuzones voor dieselauto’s ouder dan vijftien of twintig jaar. Dit moet leiden tot meer duidelijkheid voor automobilisten. Uiteindelijk wil de hoofdstad in 2030 naar een uitstootvrij en stil verkeer.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>