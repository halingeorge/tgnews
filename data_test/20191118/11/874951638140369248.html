<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/it-%d0%bd%d0%be%d0%b2%d0%b8%d0%bd%d0%b8/%d0%b0%d0%ba%d1%82%d1%83%d0%b0%d0%bb%d0%b8%d0%b7%d0%b8%d1%80%d0%b0%d0%b9%d1%82%d0%b5-whatsapp-%d1%81%d0%b5%d0%b3%d0%b0-%d0%b7%d0%b0-%d0%b4%d0%b0-%d0%b8%d0%b7%d0%b1%d0%b5%d0%b3%d0%bd%d0%b5%d1%82%d0%b5-322975.html"/>
    <meta property="og:site_name" content="kaldata.com"/>
    <meta property="article:published_time" content="2019-11-18T11:12:36+00:00"/>
    <meta property="og:title" content="Актуализирайте WhatsApp сега, за да избегнете сериозна уязвимост в сигурността - kaldata.com"/>
    <meta property="og:description" content="Ако не сте актуализирали WhatsApp на телефона си наскоро, то сега е моментът да го направите. И то веднага. Facebook, компанията майка, която стои зад"/>
  </head>
  <body>
    <article>
      <h1>Актуализирайте WhatsApp сега, за да избегнете сериозна уязвимост в сигурността - kaldata.com</h1>
      <address><time datetime="2019-11-18T11:12:36+00:00">18 Nov 2019, 11:12</time> by <a rel="author" href="https://www.kaldata.com/author/georgi_arsov" target="_blank">Георги Арсов</a></address>
      <p>Ако не сте актуализирали WhatsApp на телефона си наскоро, то сега е моментът да го направите. И то веднага. Facebook, компанията майка, която стои зад популярната чат услуга за размяна на мигновени съобщения, пусна нова версия на приложението, която закърпва пробойна в сигурността, която може да бъде използвана, за да се получи отдалечен достъп до съобщения и файлове, разменяни през платформата.</p>
      <p>Използвайки специално изработени манипулативни MP4 видео файлове, хакерите биха могли да получат пълен достъп до файлове и съобщения в паметта на вашият смартфон, независимо дали той работи под iOS, Android или Windows Phone, достатъчно е единствено да има инсталиран WhatsApp. Проблемът беше открит в редовната версия на чат услугата, както и във версията насочена към корпоративните потребители и бизнес средите – WhatsApp for Business, както и в разширената клиентска версия WhatsApp Enterprise – потенциално засегнати са колосален брой потребители, доверяващи се на услугата по целия свят.</p>
      <p>По-рано през месеца, станаха ясни някои масови атаки към чат услугата, извършвани от хакери от Китай и други части на Азия, но те бяха насочени към определени групи и малцинства, а сега става ясно за уязвимости, които могат да изложат на риск на практика всеки.</p>
      <h4>Сега Facebook издава закърпена версия, която коригира уязвимостта на буфер CVE-2019-11931. По време на консултация по отношение сигурността на услугата, от компанията обясниха:</h4>
      <blockquote>
        <b>„Уязвимостта за препълването на буфер, може да се задейства в WhatsApp чрез изпращане на специално изработен MP4 файл да потребител на WhatsApp. Проблемът присъства при анализа на метаданните на елементарния поток на MP4 файла и може да доведе до DoS или RCE масирани атаки“, каза говорител на компанията.</b>
      </blockquote>
      <p>Както обясняват от популярния технологичен портал The Next Web, не е имало съобщения за инциденти с посочените уязвимости, нито са забелязани реални експлоатации на пробойните сигурността в естествена среда (тоест при реални потребители), но това по никакъв начин не омаловажава проблема, нито намалява неговата сериозност.</p>
      <h3>Актуализирайте сега</h3>
      <p>И така, как да разберете дали сте засегнати? Facebook обяснява, че следните версии на приложението WhatsApp са засегнати за различните мобилни операционни системи:</p>
      <ul>
        <li>Версии на Android преди 2.19.274</li>
        <li>Версии на iOS преди 2.19.100</li>
        <li>Версии на Enterprise Client преди 2.25.3</li>
        <li>Версии на Windows Phone преди и включително 2.18.368</li>
        <li>Бизнес за версии на Android преди 2.19.104</li>
        <li>Бизнес за iOS версии преди 2.19.100</li>
      </ul>
      <p>Ако имате инсталирана по-нова версия на WhatsApp, вие сте в безопасност – просто извършете проверка, за да видите дали има налични актуализации за вашия телефон. Проблемът подчертава важността на актуализирането на приложенията, за да се избегнат потенциални проблеми със сигурността.</p>
    </article>
  </body>
</html>