<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622119/%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D8%AE%D9%88%D8%AF%D8%B1%D9%88%D9%87%D8%A7%DB%8C-%D8%B3%D9%88%D8%A7%D8%B1%DB%8C-%D9%BE%D9%84%D8%A7%DA%A9-%D8%B9%D9%85%D9%88%D9%85%DB%8C-%DA%86%D9%82%D8%AF%D8%B1-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T11:04:00+00:00"/>
    <meta property="og:title" content="سهمیه بنزین خودروهای سواری پلاک عمومی چقدر است؟"/>
    <meta property="og:description" content="معاون حمل و نقل اداره‌کل راهداری و حمل و نقل جاده‌ای استان زنجان گفت: سهمیه بنزین خودروهای سواری پلاک عمومی بر اساس پیمایش اختصاص می‌یابد."/>
  </head>
  <body>
    <article>
      <h1>سهمیه بنزین خودروهای سواری پلاک عمومی چقدر است؟</h1>
      <address>
        <time datetime="2019-11-18T11:04:00+00:00">18 Nov 2019, 11:04</time>
      </address>
      <p>
        <i>معاون حمل و نقل اداره‌کل راهداری و حمل و نقل جاده‌ای استان زنجان گفت: سهمیه بنزین خودروهای سواری پلاک عمومی بر اساس پیمایش اختصاص می‌یابد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>علی مدقالچی اظهارکرد: براساس سهمیه اعلام شده برای سوخت خودروهای سواری پلاک عمومی، خودروهای تک‌گانه‌سوز ۷۵۰ لیتر و خودروهای دوگانه‌سوز ماهانه ۴۵۰ لیتر بنزین دریافت می‌کنند.</p>
      <p>وی با اشاره به اینکه سهیمه بنزین‌ خودروهای سواری پلاک‌ عمومی از ابتدای آذر اعمال خواهد شد، افزود: بر این اساس مابه‌التفاوت بهای بنزین از زمان اعلام دو نرخی شدن بنزین تا اعمال سهمیه، به حساب افزاد مذکور واریز می‌شود.</p>
      <p>معاون حمل و نقل اداره‌کل راهداری و حمل و نقل جاده‌ای استان زنجان تصریح کرد: اگر این سهمیه تعلق گیرد مشکل سوخت حل می‌شود و پیش‌بینی می‌کنیم، نیاز به افزایش نرخ کرایه نداشته باشیم.</p>
      <p>وی با اشاره به اینکه سهمیه سوخت با توجه به میزان پیمایش به خودروهای ناوگان حمل و نقل عمومی تعلق می‌گیرد، ابراز کرد: چنان‌چه خودرویی این مسافت را طی نکرده باشد، سهمیه سوخت به آن تعلق نمی‌گیرد.</p>
      <p>مدقالچی ادامه داد: با مشخص شدن ضوابط دقیق نحوه ارائه سوخت سهمیه‌ای، به طور حتم سقف و کف، برای اختصاص سهمیه خودروهایی که پیمایش آن‌ها از حد موردنظر بیشتر یا کمتر است در نظر گرفته می‌شود تا از سوءاستفاده جلوگیری شود.</p>
      <p>وی خاطرنشان کرد: نرخ حمل و نقل برون شهری کالا، بر اساس مصوبه شورای عالی کشور از شهریورماه سال‌جاری افزایش یافته که براساس تن کلیومتر است ولی پس از آن افزایشی اعمال نشده و این موضوع بر اساس تصمیمات سازمان مرکزی به استان‌ها اعلام می‌شود.</p>
      <p>مدقالچی با بیان اینکه در آغاز سال‌جاری نرخ حمل و نقل مسافری افزایش یافته است، ابراز کرد: خودروهای سنگین از گازوئیل استفاده می‌کنند و افزایش نرخ بنزین تأثیری در کرایه آن‌ها نخواهد داشت.</p>
    </article>
  </body>
</html>