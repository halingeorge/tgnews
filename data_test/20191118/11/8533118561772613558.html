<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.4actionsport.it/bh-atomx-carbon-2020-sempre-piu-capace-e-leggera/"/>
    <meta property="og:site_name" content="4ActionSport"/>
    <meta property="article:published_time" content="2019-11-18T11:53:05+00:00"/>
    <meta property="og:title" content="BH AtomX Carbon 2020, sempre più capace e leggera"/>
    <meta property="og:description" content="La nuova generazione di AtomX Carbon porta con sé tutti i vantaggi delle ruote da 29&quot; oltre alle conoscenze di BH Bikes in termini di geometrie e lavorazione del carbonio. Il nuovo X Display e le batterie da 720 Wh danno vita a una eBike progettata per offrire prestazioni elevate"/>
  </head>
  <body>
    <article>
      <h1>BH AtomX Carbon 2020, sempre più capace e leggera</h1>
      <h2>La nuova generazione di AtomX Carbon porta con sé tutti i vantaggi delle ruote da 29″ oltre alle conoscenze di BH Bikes in termini di geometrie e lavorazione del carbonio.</h2>
      <address><time datetime="2019-11-18T11:53:05+00:00">18 Nov 2019, 11:53</time> by <a rel="author" href="http://www.4actionsport.it/author/cristianoguarco/" target="_blank">Cristiano Guarco</a></address>
      <figure>
        <img src="http://www.4actionsport.it/wp-content/uploads/2019/11/AtomX-Carbon4-640x427.jpg"/>
        <figcaption>BH AtomX Carbon Lynx 6 Pro-SE</figcaption>
      </figure>
      <p><a href="https://www.bhbikes.com/it_IT/atomx-carbon"><b>BH AtomX Carbon</b></a> compie un altro passo in avanti per spingere una eBike oltre i suoi limiti. Mossi dall’obiettivo di ottenere le massime prestazioni possibili, BH Bikes ha applicato tutte le conoscenze maturate negli oltre 10 anni di esperienza nel settore delle biciclette elettriche. Il risultato è un modello che soddisferà le aspettative dei biker più esigenti.</p>
      <h3>Il migliore carbonio per le eBike</h3>
      <figure>
        <img src="http://www.4actionsport.it/wp-content/uploads/2019/11/AtomX-Carbon9-640x427.jpg"/>
      </figure>
      <p>La fabbricazione dei telai in carbonio è vitale per il successo dei modelli da strada e MTB di BH Bikes. Questi telai portano hanno portato il design della struttura del telaio e il processo costruttivo ai massimi livelli. Tutta la tecnologia messa a punto per creare biciclette da strada e MTB di punta, quanto a peso e rigidità, è stata trasferita nel telaio delle nuove BH AtomX Carbon. <b>L’intero telaio è in carbonio, inclusa la bielletta della sospensione Split Pivot</b>. Il risultato finale è un telaio <b>più leggero di 2 kg rispetto alla versione in alluminio</b>, che vanta un <b>carro posteriore con una rigidità superiore del</b> <b>123%.</b> Tale incremento di rigidità è la chiave per ottenere una maggiore precisione di guida, unica in una eBike ed una riduzione di peso che ne moltiplica l’agilità durante la marcia.</p>
      <figure>
        <img src="http://www.4actionsport.it/wp-content/uploads/2019/11/AtomX-Carbon14-640x427.jpg"/>
        <figcaption>AtomX Carbon – Scocca motore</figcaption>
      </figure>
      <p>Presenta inoltre le migliorie già inserite nella versione in alluminio dell’AtomX: <b>nuovo guidacavi interno per il reggisella telescopico e una nuova scocca per il motore</b> che lo isolano completamente dagli elementi esterni silenziandone il rumore. Tuttavia, l’aspetto che risalta maggiormente è l’adozione delle <b>ruote da 29″</b> nella maggior parte della gamma (sono previsti due modelli da 27,5+). Maggior sicurezza in movimento e maggiore scorrevolezza migliorano l’autonomia. Inoltre, il segno distintivo di BH Bikes rimane nelle geometrie: sono stati ottenuti <b>incredibili foderi corti</b> che contribuiscono a una sensazione di guida molto simile a quella dei modelli tradizionali da enduro.</p>
      <figure>
        <img src="http://www.4actionsport.it/wp-content/uploads/2019/11/AtomX-Carbon5-640x427.jpg"/>
        <figcaption>AtomX Carbon – Carro posteriore</figcaption>
      </figure>
      <p>L’utilizzo del carbonio ha consentito di ottimizzare sempre più il concetto di <b>X System</b>. È stata perfezionata l’integrazione della batteria, sia a livello estetico sia funzionale, collocando la maggior parte del peso possibile nella parte più bassa del telaio. Ciò ha permesso di aumentare stabilità ed agilità.</p>
      <h3>Batteria capace e motore performante</h3>
      <p>La <b>batteria da 720 Wh</b>, unita a tutte le migliorie dinamiche delle AtomX Carbon, consente di ottenere un’autonomia fino a 155 km. La batteria estraibile e il <b>bracciale Smart Key</b>, che ne permette l’estrazione senza l’utilizzo di alcuna chiave, continuano a far parte della dotazione. Ciò permette anche di bloccare la bicicletta, aggiungendo così una misura di sicurezza aggiuntiva. Utilizzando un <b>caricabatteria rapido da 4 A</b> è possibile raggiungere l’80% di carica della batteria in appena 3 ore.</p>
      <figure>
        <img src="http://www.4actionsport.it/wp-content/uploads/2019/11/AtomX-Carbon3-640x427.jpg"/>
        <figcaption>AtomX Carbon – Brose Drive S Mag</figcaption>
      </figure>
      <p>Le caratteristiche in termini di prestazioni e leggerezza del motore Brose S Mag sono ben note. La coppia di 90 Nm e l’assistenza fino a 130 giri/min, unite a una gran leggerezza si combinando alla perfezione con il concetto di questa AtomX Carbon.</p>
      <h3>X Display, possibilità infinite</h3>
      <figure>
        <img src="http://www.4actionsport.it/wp-content/uploads/2019/11/AtomX-Carbon7-640x427.jpg"/>
        <figcaption>AtomX Carbon – X Display</figcaption>
      </figure>
      <p>Presentato alcune settimane fa, <b>X Display</b> offre un nuovo mondo di connettività alla gamma AtomX Carbon. <b>Schermo LCD a colori</b>, ideale anche sotto la luce solare diretta, nuove funzioni di spegnimento e accensione delle luci, <b>gestione delle notifiche tramite vibrazione e compatibilità con ANT+ e Bluetooth</b>. È inoltre caratterizzato da un nuovo design e si colloca nella parte posteriore del manubrio per ulteriore protezione da possibili impatti. Una <b>serie di luci a LED</b> informa visivamente della modalità di assistenza utilizzata in qualsiasi momento. Non si tratta dell’unica miglioria apportata alla plancia di comando. <b>X Remote</b> è il nuovo comando per selezionare il livello di assistenza del motore, che consente inoltre notifiche tramite vibrazione. Si aggiunge al design minimal ed è protetto in maniera ineguagliabile.</p>
      <figure>
        <img src="http://www.4actionsport.it/wp-content/uploads/2019/11/AtomX-Carbon19-640x427.jpg"/>
      </figure>
      <p>La gamma di AtomX Carbon 2020 arriva con <b>sette modelli e prezzi a partire da 5.999 €.</b> È già disponibile presso i punti vendita ufficiali <a href="https://www.bhbikes.com/it_IT/atomx-carbon">BH Bikes</a>.</p>
      <figure>
        <img src="http://www.4actionsport.it/wp-content/uploads/2019/11/er990_c33-640x397.jpg"/>
        <figcaption>BH AtomX Carbon Lynx 6 Pro-SE – 7.999,90 €</figcaption>
      </figure>
      <figure>
        <img src="http://www.4actionsport.it/wp-content/uploads/2019/11/er860_c29-640x397.jpg"/>
        <figcaption>BH AtomX Carbon Lynx 6 Pro-S – 6.999,90 €</figcaption>
      </figure>
      <figure>
        <img src="http://www.4actionsport.it/wp-content/uploads/2019/11/er980_c32-640x386.jpg"/>
        <figcaption>BH AtomX Carbon Lynx 6 Pro-S – 6.999,90 €</figcaption>
      </figure>
      <figure>
        <img src="http://www.4actionsport.it/wp-content/uploads/2019/11/er970_c31-640x397.jpg"/>
        <figcaption>BH AtomX Carbon Lynx 6 Pro – 6.399,90 €</figcaption>
      </figure>
      <figure>
        <img src="http://www.4actionsport.it/wp-content/uploads/2019/11/er850_c28-640x397.jpg"/>
        <figcaption>BH AtomX Carbon Lynx 5.5 Pro – 5.999,90 €</figcaption>
      </figure>
      <p>
        <i>[fonte: comunicato stampa]</i>
      </p>
    </article>
  </body>
</html>