<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/alessia-marcuzzi-gaffe-instagram/656937/"/>
    <meta property="og:site_name" content="DiLei"/>
    <meta property="article:published_time" content="2019-11-18T11:13:55+00:00"/>
    <meta property="og:title" content="Alessia Marcuzzi, gaffe ripetute su Instagram e lei si scusa: “Non ci vedo più”"/>
    <meta property="og:description" content="Alessia Marcuzzi è la protagonista di numerose gaffe su Instagram durante un gioco che hanno divertito migliaia di follower."/>
  </head>
  <body>
    <article>
      <h1>Alessia Marcuzzi, gaffe ripetute su Instagram e lei si scusa: “Non ci vedo più”</h1>
      <h2>Alessia Marcuzzi è la protagonista di numerose gaffe su Instagram durante un gioco</h2>
      <address>
        <time datetime="2019-11-18T11:13:55+00:00">18 Nov 2019, 11:13</time>
      </address>
      <p><b>Alessia Marcuzzi</b> è la protagonista di alcune divertenti <b>gaffe su Instagram</b> a causa di un nuovo filtro che sta popolando fra gli utenti del social network. Si tratta di <b>HeadQuiz</b>, un gioco virtuale molto divertente in cui la persona inquadrata deve indovinare un oggetto che appare sulla sua testa. Solo chi gira la clip riesce a vederlo e in seguito il video viene<b> condiviso nelle Stories.</b></p>
      <p>La Marcuzzi ha tentato di giocare a HeadQuiz con la figlia Mia, nata dall’amore per <a href="https://dilei.it/vip/tenero-post-alessia-marcuzzi-instagram-francesco-facchinetti-mia/560861/">Francesco Facchinetti</a>, ma anziché vincere ha dato vita a una <b>serie infinita di gaffe</b>. La conduttrice ha prima scambiato <b>una perforatrice</b> per una spillatrice, poi una puzzola per un procione. Il momento più esilarante però è arrivato quando sul <b>visino di Mia</b> è comparso un tappo di bottiglia, ma l’ignara Marcuzzi ha creduto si trattasse di un <b>hamburger.</b></p>
      <p>“È il tuo piatto preferito” ha detto alla figlia <b>come suggerimento</b>. Il siparietto comico, decisamente involontario, ha divertito molto i fan di Instagram e le gaffe della conduttrice sono diventate virali. Anche <a href="https://dilei.it/vip/video/isola-dei-famosi-meglio-peggio/596131/">Luca Vismara</a>, ex concorrente di <b><i>Amici</i> </b>e dell’<b><i>Isola dei Famosi</i></b>, ha condiviso la clip su Twitter, commentando: “Non riesco a proseguire con la giornata senza chiarirmi questo dubbio. Alessia, ma tu, che hamburger mangi? Non è un tappo quello?”. “Non ci vedo più. Pensavo fosse un hamburger!” ha replicato la <b>Marcuzzi</b>, divertita. A commentare i suoi errori tanti altri utenti, fra battute e ironia.</p>
      <p>Ironica e sempre pronta a ridere dei propri difetti, Alessia è una delle conduttrici più amate della tv. La showgirl, che attualmente conduce le Iene, presto <b>tornerà su Canale Cinque</b> con la nuova edizione dell’<b><i>Isola dei Famosi.</i></b> Archiviato il <a href="https://dilei.it/vip/francesco-monte-contro-reality-umiliato-isola-deriso-gf/648749/">canna-gate di Francesco Monte</a> e lo scandalo <a href="https://dilei.it/vip/video/isola-caso-corona-fogli-gli-ex-pooh-difendono-lamico/591411/">Corona-Fogli</a> che aveva sollevato un vespaio di polemiche, la presentatrice è pronta a condurre di nuovo il reality ambientato in Honduras.</p>
      <related>
        <h4>Leggi anche</h4>
        <a href="https://dilei.it/vip/alessia-marcuzzi-bikini-instagram/554011/"/>
        <a href="https://dilei.it/vip/video/alessia-marcuzzi-cena-casa-mara-venier-risate-chiacchiere-instagram/644520/"/>
        <a href="https://dilei.it/vip/alessia-marcuzzi-pilates-instagram/484854/"/>
        <a href="https://dilei.it/vip/isola-dei-famosi-paola-perego-infiamma-faida-simona-ventura-alessia-marcuzzi/629259/"/>
        <a href="https://dilei.it/vip/alessia-marcuzzi-cuoca-perfetta-instagram/549554/"/>
      </related>
    </article>
  </body>
</html>