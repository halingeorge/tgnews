<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717650/%D8%A7%D9%84%D8%A8%D8%B1%D8%B2%DB%8C-%D9%87%D8%A7-%D8%B1%D9%88%D8%B2%DB%8C-%DB%B8%DB%B0-%D8%AF%D9%82%DB%8C%D9%82%D9%87-%D9%85%D8%B7%D8%A7%D9%84%D8%B9%D9%87-%D8%AF%D8%A7%D8%B1%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-18T11:08:33+00:00"/>
    <meta property="og:title" content="البرزی‌ها روزی ۸۰ دقیقه مطالعه دارند"/>
    <meta property="og:description" content="ایسنا/البرز مدیرکل کتابخانه های عمومی البرز گفت: در حال حاضر بیش از یک میلیون و ۴۰۰ هزار نسخه کتاب در کتابخانه‌های عمومی استان موجود است که اغلب آنها از منابع به روز در حوزه‌های اجتماعی، فرهنگی، ادبیات و ... هستند."/>
  </head>
  <body>
    <article>
      <h6 class="kicker">با احتساب گشت وگذار در فضای مجازی؛</h6>
      <h1>البرزی‌ها روزی ۸۰ دقیقه مطالعه دارند</h1>
      <address><time datetime="2019-11-18T11:08:33+00:00">18 Nov 2019, 11:08</time> by <a rel="author">المیرا دادمهر (اگیر)</a></address>
      <p>ایسنا/البرز مدیرکل کتابخانه های عمومی البرز گفت: در حال حاضر بیش از یک میلیون و ۴۰۰ هزار نسخه کتاب در کتابخانه‌های عمومی استان موجود است که اغلب آنها از منابع به روز در حوزه‌های اجتماعی، فرهنگی، ادبیات و ... هستند.</p>
      <p>قنبرعلی هراتی در گفت‌وگو با ایسنا اظهار کرد: درحال حاضر کتابخانه‌های عمومی استان بیش از ۱۰۰ هزار نفر عضو فعال دارند.</p>
      <p>وی با اشاره به سرانه مطالعه البرزی‌ها افزود: با احتساب گشت و گذار در فضای مجازی و شبکه‌های اجتماعی می‌توان گفت هر البرزی روزانه ۸۰ دقیقه‌ مطالعه دارد.</p>
      <p>وی با بیان اینکه مردم با مراجعه به کتابخانه‌های استان می‌توانند از منابع روز مطالعه استفاده کنند، افزود: در حال حاضر بیش از یک میلیون و ۴۰۰ هزار نسخه کتاب در کتابخانه‌های عمومی استان موجود است که اغلب آنها از منابع به روز در حوزه‌های اجتماعی ، فرهنگی ، ادبیات و ... هستند.</p>
      <p>این مسئول با بیان اینکه برای ترویج فرهنگ کتابخوانی در میان مردم باید زیرساخت های لازم را ایجاد کنیم، گفت: در این راستا احداث کتابخانه‌های مجهز در مناطق مختلف شهر به ویژه نقاط کم برخوردار و محروم از اولویت اداره کل کتابخانه‌های عمومی استان است.</p>
      <p>هراتی تاکید کرد: با توجه به محدودیت‌های اعتباری بخش دولتی از بخش خصوصی و خیرین تقاضا می‌شود به این حوزه ورود کنند و برای ساخت کتابخانه‌های جدید آستین بالا بزنند و همچون گذشته در کنار نهاد کتابخانه‌های عمومی استان باشند.</p>
      <p>مدیرکل کتابخانه های عمومی البرز با اشاره به آخرین وضعیت پروژه کتابخانه مرکزی استان افزود: طراحی فضای این کتابخانه باهمکاری اداره کل عمرانی نهاد کتابخانه‌های عمومی کشور و بهره گیری از نظرات کارشناسان و مشاوران متخصص به اتمام رسیده است.</p>
      <p>وی توضیح داد: با جذب اعتبار مناسب، طبق پیش بینی و تعهد صورت گرفته پروسه ساخت این پروژه دوساله به اتمام می‌رسد و البرزنشینان در سال ۱۴۰۰ صاحب کتابخانه مرکزی خواهند شد.</p>
      <p>انتهای پیام</p>
    </article>
  </body>
</html>