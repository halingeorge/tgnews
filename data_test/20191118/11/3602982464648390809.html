<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/curling/nederlandse-curlingploeg-verliest-3e-ek-wedstrijd-schotland/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T11:59:02+00:00"/>
    <meta property="og:title" content="Nederlandse curlingploeg verliest 3e EK-wedstrijd van Schotland"/>
    <meta property="og:description" content="Wat balen voor de Nederlandse curlingploeg! De spelers hebben maandag opnieuw verloren op het EK. De ploeg van bondscoach Shari Leibbrandt ging in het Zweedse Helsingborg onderuit tegen Schotland: 3-9. Nederland keek al vroeg in de wedstrijd tegen een ruime achterstand aan en kwam die niet meer te boven tegen Europees kampioen Schotland. Het is…"/>
  </head>
  <body>
    <article>
      <h1>Nederlandse curlingploeg verliest 3e EK-wedstrijd van Schotland</h1>
      <address>
        <time datetime="2019-11-18T11:59:02+00:00">18 Nov 2019, 11:59</time>
      </address>
      <p>
        <b>Wat balen voor de Nederlandse curlingploeg! De spelers hebben maandag opnieuw verloren op het EK.</b>
      </p>
      <p>De ploeg van bondscoach Shari Leibbrandt ging in het Zweedse Helsingborg onderuit tegen Schotland: 3-9. Nederland keek al vroeg in de wedstrijd tegen een ruime achterstand aan en kwam die niet meer te boven tegen Europees kampioen Schotland. Het is de 3e nederlaag dit EK voor de ploeg van skip Jaap van Dorp.<br/><br/><b>Resultaten</b><br/>Eerder dit toernooi ging Nederland onderuit tegen Zwitserland (4-9) en Duitsland (4-6). Van Engeland (8-5) werd wel gewonnen. Later op maandag wacht de curlingploeg nog een krachtmeting met gastland én regerend wereldkampioen Zweden.<br/><br/>Deze week neemt Nederland het ook nog op tegen Denemarken (19 november), Italië (20 november) en Noorwegen (21 november). De halve finales en de finale worden van donderdag tot en met zaterdag afgewerkt. Nederland hoopt bij de eerste 7 te eindigen. <br/><br/><b>Tickets verdienen</b><br/>Daarmee plaatst de ploeg zich voor de komende 2 WK's. Daarop wordt bepaald wie er naar de Olympische Spelen van 2022 in Peking mogen gaan. Vorig jaar werd de ploeg van Van Dorp 8ste op het EK.</p>
    </article>
  </body>
</html>