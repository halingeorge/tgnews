<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/money/gotuymo-sani-vlitku-voza-vzimku-a-pensiyni-zaoschadzhennya-zmolodu-380466"/>
    <meta property="og:site_name" content="Погляд"/>
    <meta property="article:published_time" content="2019-11-18T11:39:00+00:00"/>
    <meta property="og:title" content="Готуймо сани влітку, воза взимку, а пенсійні заощадження змолоду"/>
    <meta property="og:description" content="Готуймо сани влітку, воза взимку, а пенсійні заощадження змолоду"/>
  </head>
  <body>
    <article>
      <h1>Готуймо сани влітку, воза взимку, а пенсійні заощадження змолоду</h1>
      <h2>Як зберегти гроші й не витратити їх раніше?</h2>
      <address>
        <time datetime="2019-11-18T11:39:00+00:00">18 Nov 2019, 11:39</time>
      </address>
      <p>Українці віком від 40 років все частіше замислюються про те, як житимуть після закінчення трудової кар'єри й виходу на пенсію. Відсторонитися від цієї думки навіть у молодому віці (а молодими ВООЗ вважає людей до 44 років) майже неможливо, адже у новинних випусках періодично з'являється інформація про зміни у пенсійному законодавстві, а всюдисуща реклама впливає на нашу підсвідомість більше, ніж здається. З іншої сторони, 40 років — це чудовий вік, щоб почати відкладати гроші на безбідну старість. Але що конкретно робити людям, яким пішов п'ятий десяток? Як зберегти гроші й не витратити їх раніше? Забігаючи наперед скажемо, що розумний спосіб забезпечити собі комфорт на пенсії — це почати інвестувати у цінні папери вже сьогодні.</p>
      <h3>Орієнтація на Захід</h3>
      <p>Інвестування в акції й інші цінні папери підприємств — це звична практика збереження та примноження коштів для громадян США та багатьох розвинутих країн Європи. Якщо в Україні показник залученості населення до інвестування не перевищує 1%, то у Фінляндії інвестують понад 39% всього населення, а в Естонії — більше ніж 51%. Понад половина всіх американців також зберігають гроші в цінних паперах.</p>
      <p>США, до речі, лідирують не лише за загальною кількістю заощаджень, а й за показником відношення пенсійних активів до ВВП країни. 81% пенсійних доходів вони отримують з особистих інвестицій і внесків до Фондів пенсійного страхування. Це яскраво демонструє прагнення жителів США до реалізації «американської мрії», яка передбачає перспективу процвітання країни шляхом самостійного збагачення.</p>
      <p>В Україні ситуація поки абсолютно протилежна. Про запровадження накопичувальної пенсійної системи лише точаться дискусії у кулуарах Верховної ради, а українці віддають перевагу банківським депозитам, якщо хочуть зберегти кошти.</p>
      <p>«Чому американці зберігають гроші в цінних паперах, а не на депозитних рахунках?» — запитаєте ви. Річ у тому, що з часів Великої депресії фондові індекси знаходяться у довгостроковому тренді зростання попри різноманітні періодичні фінансові кризи. Таке зростання дає змогу стабільно отримувати пасивний дохід, розмір якого перекриває реальні темпи інфляції.</p>
      <p>Цю ж модель можна прямо спроєктувати на ситуацію в Україні. Щороку готівкові долари, які ми часто просто зберігаємо вдома, втрачають 1-2% у вартості. Чи є якесь рішення? Так, є. І про нього ми розпитали у Дениса Білого, аналітика ТОВ «ФРІДОМ ФІНАНС УКРАЇНА».</p>
      <h3>Інвестиції в держоблігації як пенсійні накопичення: ефективність і вигода</h3>
      <p>Всі охочі українці можуть інвестувати в облігації внутрішньої державної позики. Це цінні папери, які випускає Міністерство фінансів. Випуск держоблігацій передбачений чинним законодавством України та держбюджетом на відповідний рік, тому такий спосіб інвестування є найбільш безпечним з усіх. Це особливо важливо, якщо ми говоримо про пенсійні заощадження.</p>
      <p>Якщо ви вибираєте держоблігації як спосіб зберегти кошти, то можете бути впевнені, що повернете всю суму до останньої копійки й отримаєте свій відсотковий дохід — це гарантує держава. З депозитами складніше — держава гарантує повернення максимально 200 тис. гривень у випадку непередбачуваних ситуацій із банком.</p>
      <p>Середній розмір дохідності облігацій складає 14,72% у гривні та 5,07% у валюті. Відсоткова ставка при цьому не змінюється, тому ви точно знаєте, скільки прибутку отримаєте. Практично весь дохід залишається у вас, адже сплачувати ПДФО не потрібно (сплачується лише 1,5% військового збору). На практиці це виглядає так, що з кожної облігації вартістю 1150 грн (мінімальна вартість держоблігації у ФРІДОМ ФІНАНС УКРАЇНА) після всіх відрахувань ви отримуєте 166,75 грн доходу через рік. У доларах сума чистого щорічного доходу становить 57,5 доларів із кожної облігації. Для порівняння: якщо розмістити 1150 грн на депозитному рахунку зі ставкою 14,72%, то після сплати всіх податків у вас по факту залишається 136 гривень.</p>
      <p>Придбати державні облігації можна лише через банки й установи, які мають ліцензію на здійснення такого типу діяльності, зокрема у ТОВ «ФРІДОМ ФІНАНС УКРАЇНА», відділення якого у нашому регіоні знаходиться за адресою м. Чернівці, вул. Головна, 38. Завітайте для отримання персональної безкоштовної консультації інвестиційного менеджера. Якщо ви хочете дізнатися про світовий досвід інвестування, можливості отримання додаткового пасивного доходу, поставити свої запитання аналітику фондових ринків, відвідайте безкоштовний майстер-клас «Мистецтво інвестування». Найближчий із них відбудеться 20 листопада о 18:30 за адресою м. Чернівці, вул. Університетська,11. "Steinbarg Gallery &amp; Cafe".</p>
      <p>Дізнатися більше також можна на сайті компанії <a href="https://www.ffin.ua/">https://www.ffin.ua/</a> та за номером контакт-центру 4343.</p>
      <figure>
        <img src="https://media.pogliad.ua/news/article/2019/11/18/380466/12345.w800.jpg"/>
      </figure>
      <p>
        <b>Денис Білий, аналітик ТОВ «ФРІДОМ ФІНАНС УКРАЇНА»</b>
      </p>
      <related>
        <h4>Схожі записи</h4>
        <a href="https://pogliad.ua/news/money/viznachaemo-do-yakogo-klasu-nalezhimo-380091"/>
        <a href="https://pogliad.ua/news/money/na-pensiyi-ne-banuyut-suddi-prokurori-i-nardepi-371035"/>
        <a href="https://pogliad.ua/news/money/bukovina-sered-oblastey-de-naynizhcha-serednya-pensiya-370807"/>
        <a href="https://pogliad.ua/news/money/ukrayinci-mali-b-otrimuvati-vid-4-tisyach-pensiyi-370656"/>
      </related>
    </article>
  </body>
</html>