<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/246910/ministrul-afacerilor-interne-marcel-vela-dupa-incidentul-de-la-harghita-jandarmeria-nu-are-tranchilizante.html"/>
    <meta property="og:site_name" content="Wall-Street"/>
    <meta property="article:published_time" content="2019-11-18T11:08:04+00:00"/>
    <meta property="og:title" content="Ministrul Afacerilor Interne, Marcel Vela, dupa incidentul de la Harghita: Jandarmeria nu are tranchilizante"/>
    <meta property="og:description" content="Ministrul Afacerilor Interne, Marcel Vela, a declarat, luni, ca dupa incidentul de la Harghita a aflat ca Jandarmeria nu are tranchilizante pentru a interveni in astfel de situatii, chiar daca are arme, noteaza Agerpres."/>
  </head>
  <body>
    <article>
      <h1>Ministrul Afacerilor Interne, Marcel Vela, dupa incidentul de la Harghita: Jandarmeria nu are tranchilizante</h1>
      <address>
        <time datetime="2019-11-18T11:08:04+00:00">18 Nov 2019, 11:08</time>
      </address>
      <p>
        <b>Ministrul Afacerilor Interne, Marcel Vela, a declarat, luni, ca dupa incidentul de la Harghita a aflat ca Jandarmeria nu are tranchilizante pentru a interveni in astfel de situatii, chiar daca are arme, noteaza Agerpres.</b>
      </p>
      <p>"Am vorbit cu cei de la Jandarmerie, exista temei legal, dar am aflat, spre stupoarea mea, ca <b>au armament dar nu au tranchilizante</b>. In acelasi timp, <b>nu au proceduri pentru a autoriza sau angaja medici sau specialisti care sa stie cum sa tranchilizeze un animal</b>", a precizat Marcel Vela.</p>
      <p>El a spus ca aceste probleme se pot rezolva prin anumite protocoale incheiate de catre diverse institutii, insa in judetul Harghita nu existau astfel de proceduri.</p>
      <p>"Dupa actul normativ care a aparut in acest an, Jandarmeria are asemenea armament care poate fi folosit pentru a tranchiliza un animal, dar nu exista specialisti in cadrul Jandarmeriei si nici armamentul specific in dotare. Si atunci, de exemplu, intr-un judet unde comandantul a fost preocupat si prefectul gospodar s-a facut un protocol intre prefectura, Directia Sanitar-Veterinara si Jandarmerie, pentru a interveni in mod operativ. In alte judete, nu s-a facut acest protocol", a aratat ministrul.</p>
      <p>Sambata seara, un urs a fost lovit de o masina, intre localitatile Praid si Sovata. Seful Directiei Sanitar-Veterinare Harghita, dr. Lado Zsolt, declara, pentru Agerpres, ca animalul avea trei picioare fracturate si ar fi fost imposibil sa supravietuiasca in padure. Ursul a fost impuscat duminica de vanatori.</p>
      <p>
        <a href="https://www.wall-street.ro/articol/Social/243445/surse-g4media-sebastian-cucos-revine-la-sefia-jandarmeriei-bucuresti.html">Citeste si:<br/>Sebastian Cucos revine la sefia Jandarmeriei Bucuresti</a>
      </p>
      <figure>
        <img src="https://img.wall-street.ro/image_thumbs/thumbs/4b1/4b164f9dca6c9caf9ba5410516855296-400x250-00-65.jpg?v=1565096693"/>
      </figure>
      <footer>Sursa foto: Zdeněk Macháček | Unsplash</footer>
    </article>
  </body>
</html>