<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/auto-se-zastavilo-o-dum-ridic-byl-uplne-namol-dva-zraneni-20191118.html"/>
    <meta property="og:site_name" content="Deník.cz"/>
    <meta property="article:published_time" content="2019-11-18T11:09:00+00:00"/>
    <meta property="og:title" content="Auto se zastavilo o dům, řidič byl opilý. Dva lidé se zranili"/>
    <meta property="og:description" content="Dva muži, kteří usedli za volant v notně podroušeném stavu, havarovali v sobotu odpoledne na silnici v Potštátu. Řidič se spolujezdcem mířili ve voze po ulici Olomoucká do centra obce."/>
  </head>
  <body>
    <article>
      <h1>Auto se zastavilo o dům, řidič byl opilý. Dva lidé se zranili</h1>
      <address><time datetime="2019-11-18T11:09:00+00:00">18 Nov 2019, 11:09</time> by <a rel="author">Petra Poláková-Uvírová</a></address>
      <p>„Šofér v pravotočivé zatáčce z důvodu silné opilosti nezvládl jízdu a vyjel mimo vozovku. Narazil do betonového mostku a jeho auto se zastavilo až o dům,“ řekla přerovská policejní mluvčí Miluše Zajícová.</p>
      <p>Na místě zasahovali hasiči, kteří z auta vyprošťovali řidiče i jeho spolujezdce.</p>
      <p>Šofér při prvním testu na alkohol nadýchal na 3,48 promile a opakovanou zkoušku u něj z důvodu silné opilosti nebylo možné provést.</p>
      <p>Oba zraněné cizince ošetřili na místě lékaři záchranky a převezli je do hranické nemocnice. Ze zranění se budou zotavovat několik týdnů. Škoda je 35 tisíc korun. </p>
      <figure>
        <img src="https://g.denik.cz/37/fb/prasatko-kasicka-pokladnicka-penize-setreni-uspory030219-na_denik-150-3x2.jpg"/>
      </figure>
      <aside>
        <a href="https://hranicky.denik.cz/zlociny-a-soudy/detem-v-pokojicku-nekdo-vykradl-pokladnicky-resi-to-policie-20191112.html">Dětem v pokojíčku někdo vykradl pokladničky, řeší to policie Přečíst článek ›</a>
      </aside>
      <figure>
        <img src="https://g.denik.cz/60/e2/prerov-kontrola-policie-alkohol-mladistvi-01_denik-150-3x2.jpg"/>
      </figure>
      <aside>
        <a href="https://hranicky.denik.cz/zpravy_region/zatah-na-popijejici-mladez-kontrolovali-desitky-podniku-20191111.html">Zátah na popíjející mládež: kontrolovali desítky podniků Přečíst článek ›</a>
      </aside>
    </article>
  </body>
</html>