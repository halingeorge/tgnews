<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/18/maniero-resta-in-carcere-e-a-rischio-recidiva-137-954039.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T11:31:07+00:00"/>
    <meta property="og:title" content="Maniero resta in carcere: &quot;È a rischio recidiva&quot;"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">brescia</h6>
      <h1>Maniero resta in carcere: "È a rischio recidiva"</h1>
      <h2>L'ex boss accusato dalla compagna</h2>
      <address>
        <time datetime="2019-11-18T11:31:07+00:00">18 Nov 2019, 11:31</time>
      </address>
      <p>No alla scarcerazione di Felice Maniero. L'ex boss della mala del Brenta si è visto rifiutare dal tribunale del Riesame la richiesta per l'annullamento dell'ordinanza che a ottobre lo ha portato di nuovo <a href="https://www.unionesarda.it/articolo/news/italia/2019/10/19/felice-maniero-arrestato-per-maltrattamenti-alla-compagna-137-942360.html">dietro le sbarre</a> con l'accusa di maltrattamenti in famiglia nei confronti della sua compagna.</p>
      <p>Per i giudici, Maniero "è ancora a rischio recidiva".</p>
      <p>"Il mio assistito - dice l'avvocato Luca Broli - ha reagito con prevedibile sorpresa, non si aspettava nulla di diverso in questa fase". "Pur rispettando la decisione - aggiunge -, non la condividiamo e ci riserviamo successive iniziative".</p>
      <p>L'ex boss vive nel Bresciano sotto copertura, con un altro nome. La sua compagna, dopo l'arresto, è ospite di una struttura protetta.</p>
      <p>(Unioneonline/s.s.)</p>
    </article>
  </body>
</html>