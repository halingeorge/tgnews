<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/vidbir-na-yevro-2020-malinovskiy-naykraschiy-asistent-zbirnoyi-ukrayini-yaremchuk-naykraschiy-bombardir-330001_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T11:29:00+00:00"/>
    <meta property="og:title" content="Відбір на Євро-2020: Малиновський - найкращий асистент збірної України, Яремчук - найкращий бомбардир"/>
    <meta property="og:description" content="Визначилися головні герої в атаці команди за підсумками кваліфікації."/>
  </head>
  <body>
    <article>
      <h1>Відбір на Євро-2020: Малиновський - найкращий асистент збірної України, Яремчук - найкращий бомбардир</h1>
      <h2>Визначилися головні герої в атаці команди за підсумками кваліфікації.</h2>
      <address>
        <time datetime="2019-11-18T11:29:00+00:00">18 Nov 2019, 11:29</time>
      </address>
      <p>Півзахисник італійської "Аталанти" Руслан Малиновський віддав найбільшу кількість гольових передач у складі <b><a href="https://dt.ua/SPORT/pershoyu-metoyu-zbirnoyi-ukrayini-na-yevro-2020-stane-vihid-z-grupi-konoplyanka-329996_.html">збірної України</a></b> у кваліфікації Євро-2020.</p>
      <p>На його рахунку 3 передачі у 8 матчах.</p>
      <p>Малиновський віддавав гольові передачі в домашніх матчах з Сербією (2) і Люксембургом. Двічі з його передач забив Євген Коноплянка, один раз - Роман Яремчук.</p>
      <p>На другому місці опинився півзахисник "Динамо" Олександр Караваєв, у якого 2 передачі.</p>
      <p>Нападник бельгійського "Гента" Роман Яремчук став найкращим бомбардиром збірної України у кваліфікації Євро-2020. На його рахунку 4 голи у 7 матчах.</p>
      <p>Яремчук забивав збірним Сербії (і в домашньому, і в гостьовому матчі), Люксембургу та Португалії.</p>
      <p>Йому вдалося обійти півзахисника "Динамо" Віктора Циганкова і того ж Малиновського, у яких в кваліфікації Євро-2020 по 3 голи.</p>
      <p>Раніше повідомлялося про те, що <b><a href="https://dt.ua/SPORT/cigankov-stav-naykraschim-gravcem-zbirnoyi-ukrayini-v-matchi-z-serbiyeyu-329998_.html">Циганков став найкращим гравцем збірної України в матчі з Сербією</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>