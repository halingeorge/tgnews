<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082000-21-ta-22-listopada-u-kremenchuc-timchasovo-obmezhat-ruh-transportu-na-soborny-ta-betonny.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-18T11:01:00+00:00"/>
    <meta property="og:title" content="21 та 22 листопада у Кременчуці тимчасово обмежать рух транспорту на Соборній та Бетонній"/>
    <meta property="og:description" content=" Обмеження пов'язані з заходами до Дня Гідності та Свободи і до Дня пам’яті жертв голодоморів 21 та 22 листопада у Кременчуці буде частково обмежений рух автотранспорту. За інформацією пресслужби"/>
  </head>
  <body>
    <article>
      <h1>21 та 22 листопада у Кременчуці тимчасово обмежать рух транспорту на Соборній та Бетонній</h1>
      <address><time datetime="2019-11-18T11:01:00+00:00">18 Nov 2019, 11:01</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1574065333_obmezhennya-ruhu.jpg"/>
      </figure>
      <p>
        <b>Обмеження пов'язані із заходами до Дня Гідності та Свободи і до Дня пам’яті жертв голодоморів</b>
      </p>
      <p>21 та 22 листопада у Кременчуці буде частково обмежений рух автотранспорту. За інформацією пресслужби мерії, обмеження вводяться у зв'язку із заходами з нагоди Дня Гідності та Свободи і з нагоди Дня пам’яті жертв голодоморів.</p>
      <p>Так, 21 листопада, у День Гідності та Свободи біля пам’ятного знаку Героям Небесної Сотні на вулиці Соборній обмежать рух автотранспорту з 13.45 до 14.45, а саме від пішохідного переходу поряд з Кременчуцькою районною державною адміністрацією до перехрестя вул. Соборної з вул. Миколи Залудяка.</p>
      <p>А 22 листопада діяти ще одне тимчасове обмеження руху транспорту під час проведення заходу до Дня пам’яті жертв голодоморів біля Воскресенського кладовища. Час обмеження – з 10.30 до 12.00 год. на вулиці Бетонній (від вул. 7-й Хорольський тупик).</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>