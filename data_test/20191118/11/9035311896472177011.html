<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/belarus-ta-yapilan-secimlerde-muhalefetten-hicbir-milletvekili-parlamentoya-giremedi"/>
    <meta property="og:site_name" content="euronews"/>
    <meta property="article:published_time" content="2019-11-18T11:41:50+00:00"/>
    <meta property="og:title" content="Belarus'ta yapılan seçimlerde muhalefet vekil çıkaramadı"/>
    <meta property="og:description" content="Belarus'ta haftasonu yapılan yerel seçimlerde muhalefetten hiç bir aday meclise giremedi. Böylece ülkeyi çeyrek asırdır yöneten Cumhurbaşkanı Alexander Lukashenko iktidarını korumuş oldu."/>
  </head>
  <body>
    <article>
      <h1>Belarus'ta yapılan seçimlerde muhalefet vekil çıkaramadı</h1>
      <address><time datetime="2019-11-18T11:41:50+00:00">18 Nov 2019, 11:41</time> by <a rel="author">Euronews </a></address>
      <p>Belarus'ta haftasonu yapılan genel seçimlerde muhalefetten hiç bir aday meclise giremedi. Böylece ülkeyi çeyrek asırdır yöneten Cumhurbaşkanı Alexander Lukashenko iktidarını korumuş oldu.</p>
      <p>Eski Sovyetler Birliği ülkesi Belarus'un lideri Lukashenko, 2020 yılında yapılacak cumhurbaşkanlığı seçimlerinde de aday olacağını belirtti.</p>
      <p>2016 yılında gerçekleşen bir önceki seçimlerde muhalefet meclise 20 yıl aradan sonra 2 sandalye ile girmeyi başarmıştı.</p>
      <p>Belarus genel seçimlerine katılım yüzde 77 oldu. Reuters'a konuşan Belarus muhalefetinin önemli ismi Nikolai Statkevich, "Seçim sonuçları çoktan belli idi. Yetkililer onayladıkları adayları seçtiler. Belarus'ta seçimlerle iktidarı değiştirmek imkansız." dedi.</p>
      <p>Ülkeyi "demir yumrukla" yönetmekle eleştirilen Lukashenko 2020'deki seçimlerde halkın isterse kendisine karşı oy kullanabileceğini söyledi.</p>
      <p>Amerika Birleşik Devletleri (ABD) ve Avrupa Birliği (AB) 2016 yılında muhalefete uygulanan baskıları gerekçe göstererek Belarus'a yaptırım uygulamaya başladı.</p>
      <ul>
        <li>
          <a href="https://tr.euronews.com/2019/11/17/25-yildir-lukasenko-nun-yonettigi-belarus-ta-parlamento-secimleri-yapiliyor">25 yıldır Lukaşenko’nun yönettiği Belarus’ta parlamento seçimleri yapılıyor</a>
        </li>
        <li>
          <a href="https://tr.euronews.com/2019/09/26/rusya-belarus-ittifakinda-askeri-us-catlagi-derinlesiyor-kremlin-hos-olmayan-bir-olay-dedi">Rusya-Belarus ittifakında askeri üs çatlağı derinleşiyor: Kremlin "hoş olmayan bir olay" dedi</a>
        </li>
      </ul>
    </article>
  </body>
</html>