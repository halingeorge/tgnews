<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2576065/vidsogodni-u-ternopoli-rozpocinautsa-veseli-kanikuli-z-bogom"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-18T11:29:00+00:00"/>
    <meta property="og:title" content="Відсьогодні у Тернополі розпочинаються «Веселі канікули з Богом»"/>
    <meta property="og:description" content="На відміну від літньої ініціативи, цей міні-табір матиме більш катехитичне спрямування"/>
  </head>
  <body>
    <article>
      <h1>Відсьогодні у Тернополі розпочинаються «Веселі канікули з Богом»</h1>
      <address><time datetime="2019-11-18T11:29:00+00:00">18 Nov 2019, 11:29</time> by <a rel="author">Антоніна Албул</a></address>
      <p>
        <i>Осінній міні-табір організовують при Архикатедральному соборі вперше. Відвідувати заняття можуть діти парафіян УГКЦ.</i>
      </p>
      <p>«Веселі канікули з Богом» – традиційний літній табір. Організувати його восени в Тернополі вирішили вперше, – розповідає <a href="https://zz.te.ua/ternopil-s-kykh-ditok-zaproshuiut-na-veseli-kanikuly-z-bohom/">зз</a> священик Архикатедрального собору о. Роман Демуш. Християнський табір пройде у період шкільних канікул. «З радістю хочемо анонсувати про подію, яка є дуже улюблена нашими дітьми – це «Веселі Канікули з Богом». Зважаючи на те, що до літа чекати ще дуже довго, ми приготували для дітей осінні міні (південні) «Веселі Канікули з Богом», в часі шкільних канікул! На відміну від літньої ініціативи, цей міні-табір матиме більш катехитичне спрямування та має на меті допомогти нашим дітям поглибити свої знання про правди віри та зблизити свої стосунки з Богом. Темою цьогорічного осіннього табору будуть Десять Заповідей Божих! Дуже просимо батьків, не легковажити цією нагодою і подбати про участь ваших дітей у цьому таборі, в часі якого вони не тільки проведуть дозвілля в радості і без гріха, але також зможуть збагатитися духовними науками».</p>
      <p>Осінні «Веселі Канікули з Богом» триватимуть з 18 до 22 листопада, щоденно, з 10 до 14 години. На цей катехтитичний табір запрошують дітей, віком від 8 до 14 років.</p>
    </article>
  </body>
</html>