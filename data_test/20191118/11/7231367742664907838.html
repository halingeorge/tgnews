<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/certificati/bnp-paribas-11-certificati-memory-cash-collect-su-azioni-esg/"/>
    <meta property="og:site_name" content="InvestireOggi"/>
    <meta property="article:published_time" content="2019-11-18T11:34:52+00:00"/>
    <meta property="og:title" content="BNP Paribas: 11 certificati memory cash collect su azioni ESG"/>
    <meta property="og:description" content="7 memory cash collect su azioni attente al tema della sostenibilità targati BNP Paribas, negoziati su Euro TLX, cedole trimestrali condizionate con effetto memoria, opzione di rimborso anticipato e rimborso condizionato del capitale a scadenza."/>
  </head>
  <body>
    <article>
      <h1>BNP Paribas: 11 certificati memory cash collect su azioni ESG</h1>
      <h2>7 memory cash collect su azioni attente al tema della sostenibilità targati BNP Paribas, negoziati su Euro TLX, cedole trimestrali condizionate con effetto memoria, opzione di rimborso anticipato e rimborso condizionato del capitale a scadenza.</h2>
      <address><time datetime="2019-11-18T11:34:52+00:00">18 Nov 2019, 11:34</time> by <a rel="author" href="https://www.investireoggi.it/certificati/author/danilofieni/" target="_blank">Danilo Fieni</a></address>
      <p>BNP Paribas, in data 15/10/2019, ha emesso 11 certificati Memory Cash Collect su azioni ESG. Si tratta di certificati quotati e negoziati su SeDex con scadenza a 2 anni, cedole trimestrali condizionate (con effetto memoria), opzione di rimborso anticipato trimestrale e protezione condizionata del capitale.</p>
      <p>Ogni certificato ha inoltre un valore di emissione (uguale al valore nominale) di 100 euro.</p>
      <p>I sottostanti sono stati selezionati applicando tre filtri:</p>
      <ol>
        <li><b>filtro ESG</b>: esclude le società con un punteggio ESG assegnato da Vigeo Eiris inferiore a 50/100. (l’universo di riferimento è l’Eurostoxx 600)</li>
        <li><b>filtro finanziario</b>: esclude le società che presentano una bassa liquidità sui mercatidei capitali in cui sono quotate, e comunque non adeguata a fornire un pricing adeguato</li>
        <li><b>filtro best in class</b>: include solo le 10 migliori del settore di appartenenza che si contraddistinguono per il miglior posizionamento ESG.</li>
      </ol>
      <p>Vediamo più nel dettaglio.</p>
      <h3>Punti di forza in sintesi</h3>
      <ul>
        <li>Trigger pagamento cedole/barriera protezione del capitale profondi fino a ribassi del -30% del sottostante, ovvero pari al 70% del livello iniziale del sottostante.</li>
        <li>Cedole trimestrali condizionate fino ad un max. annuo che va dal 5% all’11% del valore nominale.</li>
        <li>A partire dal 6° mese vi è la possibilità di ottenere il rimborso anticipato (su base trimestrale) del certificato, grazie all’autocall trigger del 100% del livello iniziale, al valore nominale di 100 €.</li>
      </ul>
      <h3>Caratteristiche</h3>
      <figure>
        <img src="https://www.investireoggi.it/certificati/wp-content/uploads/sites/18/2019/11/151119-bp-par-7-mem-cash-coll.png"/>
      </figure>
      <p>Data di valutazione inziale: 08/11/2019</p>
      <p>Data di emissione: 15/11/2019</p>
      <p>Data di valutazione finale: 08/11/2021</p>
      <p>Data di scadenza/pagamento: 15/11/2021</p>
      <h3>Meccanismo cedolare</h3>
      <p>Ogni trimestre, ad ogni rispettiva data di valutazione (10/02/2020, 08/05/2020; 09/11/2020; 08/02/2021; 10/05/2021; 09/08/2021), se il prezzo del sottostante è pari o superiore al 70% del relativo livello iniziale l’investitore percepisce una cedola calcolata in percentuale sul valore nominale di 100 Euro; in caso contrario non viene pagato alcun importo. Tuttavia l’effetto memoria fa si che, se alla data di valutazione successiva si verifica la condizione del pagamento, l’investitore, oltre alla cedola del mese in questione, riceverà tutte le cedole precedenti non distribuite.</p>
      <h3>Rimborso anticipato trimestrale condizionato</h3>
      <p>A partire dal 6° mese (08/05/2020) il certificate viene rimborsato anticipatamente se, ad ogni data di valutazione trimestrale (uguali a quelle previste per il pagamento delle cedole) del rimborso automatico, il prezzo di del sottostante è pari o superiore al 100% del rispettivo livello iniziale.</p>
      <p>Se la condizione si attiva l’investitore riceve 100 € per ogni certificato più l’importo delle eventuali cedole; in caso contrario la vita del prodotto continua.</p>
      <h3>Scadenza</h3>
      <p>Se non si verifica la condizione di rimborso anticipato, alla data di rimborso l’investitore percepisce 100 € per ogni certificato più la/le cedola/cedole dovute se, alla data di valutazione finale, il prezzo di chiusura del sottostante è pari o superiore alla relativa barriera di protezione del capitale (uguale al 70% del livello iniziale). Nel caso speculare non viene percepito l’importo integrale di 100 € ma un valore calcolato moltiplicando la performance del titolo (determinata come valore finale in rapporto al valore iniziale del sottostante) per il valore nominale di 100 €.</p>
    </article>
  </body>
</html>