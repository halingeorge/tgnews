<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/18/228845/novice/dolenjska/Darko_Ajdic_kri_daroval_ze_stotridesetic/"/>
    <meta property="og:site_name" content="Dolenjski list"/>
    <meta property="article:published_time" content="2019-11-18T11:35:00+00:00"/>
    <meta property="og:title" content="Darko Ajdič kri daroval že stotridesetič"/>
    <meta property="og:description" content="Darko Ajdič iz Češenc pri Mirni Peči je danes zjutraj na novomeškem Centru za transfuzijsko dejavnost kri daroval že 130-tič, kar, če ocenimo čez prst,..."/>
  </head>
  <body>
    <article>
      <h1>Darko Ajdič kri daroval že stotridesetič</h1>
      <address><time datetime="2019-11-18T11:35:00+00:00">18 Nov 2019, 11:35</time> by <a rel="author">M. Ž.</a></address>
      <slideshow>
        <figure>
          <img src="https://www.dolenjskilist.si/media/objave/slike/v/novice/2019/11/18/darko_ajdic09.jpg"/>
          <figcaption>Darko Ajdič je zjutraj na jubilejnem darovanju krvi bil dobre volje kot vedno.<cite>Foto: M. Ž.</cite></figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/18/darko_ajdic16.jpg"/>
          <figcaption>Čestike so mu izrekle (z leve) predsednica KORK Mirna Peč Slavica Derganc, predsednica Območnega združenja Rdečega križa Novo mesto Vesna Dular, Eva Rataj, zdravnik sekundarij, in vodja novomeškega centra za transfuzijsko dejavnost zdravnica Mojca Šimc.</figcaption>
        </figure>
      </slideshow>
      <p><b>Novo mesto, Mirna Peč</b> - Darko Ajdič iz Češenc pri Mirni Peči je danes zjutraj na novomeškem Centru za transfuzijsko dejavnost kri daroval že 130-tič, kar, če ocenimo čez prst, pomeni več kot 55 litrov krvi. »Stari krvodajalski maček« je tako sebi in vsem, ki jim bo še pomagal, na nek način dal najlepše darilo za rojstni dan, minuli petek je namreč dopolnil 57 let.</p>
      <p>Del te največje solidarnostne akcije je postal leta 1979, ko je kri prvič daroval kot dijak poklicne šole in od takrat pravzaprav umanjkal le dve leti in pol zaradi poškodbe roke. Krvodajalstvo zanj pomeni plemenito dejanje, na drugi strani pa tudi nenehno kontrolo zdravja, saj imajo krvodajalci ob vsakem darovanju tudi zdravniški pregled. K temu humanemu dejanju je pritegnil že nekaj svojih sodelavcev iz Revoza, glede na to, da ima Darko za krvodajalstvo na voljo še kar nekaj let in da ga zdravje dobro služi, pa bo gotovo dosegel še kakšen krvodajalski jubilej.</p>
      <p>Ob izjemnem jubileju so mu čestitale vodja novomeškega centra za transfuzijsko dejavnost zdravnica Mojca Šimc povedala in zdravnica sekundarij Eva Rataj, predsednica KORK Mirna Peč Slavica Derganc, predsednica in strokovna sodelavka za krvodajalstvo Območnega združenja Rdečega križa Novo mesto Vesna Dular in Mateja Šlajkovec.</p>
      <h3>Galerija</h3>
      <slideshow>
        <figure>
          <img src="https://www.dolenjskilist.si/media/objave/slike/v/novice/2019/11/18/darko_ajdic01.jpg"/>
          <figcaption>Slika 3 / 10: darko ajdic01</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/18/darko_ajdic02.jpg"/>
          <figcaption>Slika 4 / 10: darko ajdic02</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/18/darko_ajdic04.jpg"/>
          <figcaption>Slika 5 / 10: darko ajdic04</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/18/darko_ajdic09.jpg"/>
          <figcaption>Slika 6 / 10: darko ajdic09</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/18/darko_ajdic10.jpg"/>
          <figcaption>Slika 7 / 10: darko ajdic10</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/18/darko_ajdic11.jpg"/>
          <figcaption>Slika 8 / 10: darko ajdic11</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/18/darko_ajdic12.jpg"/>
          <figcaption>Slika 9 / 10: darko ajdic12</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/18/darko_ajdic16.jpg"/>
          <figcaption>Slika 10 / 10: darko ajdic16</figcaption>
        </figure>
      </slideshow>
    </article>
  </body>
</html>