<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640476/%D8%AF%D8%B1-%D8%AF%D8%B1%DB%8C%D8%A7%DB%8C-%DA%86%DB%8C%D9%86-%D8%AC%D9%86%D9%88%D8%A8%DB%8C-%D8%B2%D9%88%D8%B1%D8%A2%D8%B2%D9%85%D8%A7%DB%8C%DB%8C-%D9%86%DA%A9%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T11:34:00+00:00"/>
    <meta property="og:title" content="در دریای چین جنوبی زورآزمایی نکن"/>
    <meta property="og:description" content="وزیر دفاع چین به آمریکا هشدار داد از قدرت‎نمایی در آبراه کلیدی دریای چین جنوبی که محل مناقشه پکن با سایر کشورهای این حوزه آبی است، بپرهیزد."/>
  </head>
  <body>
    <article>
      <h1>
        <a href="https://www.bultannews.com/fa/news/640476/%D8%AF%D8%B1-%D8%AF%D8%B1%DB%8C%D8%A7%DB%8C-%DA%86%DB%8C%D9%86-%D8%AC%D9%86%D9%88%D8%A8%DB%8C-%D8%B2%D9%88%D8%B1%D8%A2%D8%B2%D9%85%D8%A7%DB%8C%DB%8C-%D9%86%DA%A9%D9%86">در دریای چین جنوبی زورآزمایی نکن</a>
      </h1>
      <h2>وزیر دفاع چین به آمریکا هشدار داد از قدرت‎نمایی در آبراه کلیدی دریای چین جنوبی که محل مناقشه پکن با سایر کشورهای این حوزه آبی است، بپرهیزد.</h2>
      <address><time datetime="2019-11-18T11:34:00+00:00">18 Nov 2019, 11:34</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «وی فنگ هه»<b> وزیر دفاع چین</b> امروز دوشنبه از<b> ارتش آمریکا</b> خواست از قدرت‌نمایی در دریای چین جنوبی پرهیز کند و تایوان را نیز درگیر نوع جدیدی از عدم قطعیت نکند.</p>
      <p>گفتنی است واشنگتن هنوز به این اظهارنظر واکنشی نشان نداده است حال آنکه همواره پکن را به نظامی‎گری در دریای چین جنوبی متهم می‎کند.</p>
      <p>روز یکشنبه نیز مارک اسپر وزیر دفاع آمریکا مدعی شد چین به شدت به ارعاب (همسایگان دریای چین جنوبی) روی آورده تا از این راه به پیشبرد اهداف راهبردی خود بپردازد.</p>
      <p>اظهارات فنگ هه در حالی ایراد شد که دیروز یکشنبه یک ناو هواپیمابر چین درحالی که از سوی رزم‎‌ناوهای ژاپنی و آمریکایی رهگیری می‎شد از تنگه تایوان عبور کرد.</p>
      <p>چین ماموریت این ناو را علمی توصیف کرده است.</p>
      <p>پکن به تایوان به چشم تمامیت ارضی خود نگاه می‎کند و بارها به آمریکا درباره دامن زدن به تمایلات جدایی‎طلبانه آن هشدار داده است.</p>
    </article>
  </body>
</html>