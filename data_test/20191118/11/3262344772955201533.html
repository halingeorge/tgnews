<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33112/google-stadia-giochi-catalogo-lancio"/>
    <meta property="og:site_name" content="DDay.it"/>
    <meta property="article:published_time" content="2019-11-18T11:24:00+00:00"/>
    <meta property="og:title" content="Google Stadia, altri 10 giochi in catalogo. Saranno 22 i titoli al lancio del servizio"/>
    <meta property="og:description" content="Google ha annunciato la disponibilità di altri 10 titoli al lancio, che si aggiungono ai 12 già preventivati. Entrano titoli importanti come Football Manager, Final Fantasy XV, Rage 2 e NBA 2K20 e i giochi inclusi in Stadia Pro diventano due."/>
  </head>
  <body>
    <article>
      <h1>Google Stadia, altri 10 giochi in catalogo. Saranno 22 i titoli al lancio del servizio</h1>
      <h2>Google ha annunciato la disponibilità di altri 10 titoli al lancio, che si aggiungono ai 12 già preventivati. Entrano titoli importanti come Football Manager, Final Fantasy XV, Rage 2 e NBA 2K20 e i giochi inclusi in Stadia Pro diventano due.</h2>
      <address><time datetime="2019-11-18T11:24:00+00:00">18 Nov 2019, 11:24</time> by <a rel="author">Pasquale Agizza</a></address>
      <p>Man mano che ci siamo avvicinati al lancio ufficiale, previsto per il 19 novembre 2019, <a href="https://www.dday.it/redazione/33073/google-stadia-promesse-chromecast-ultra">i dubbi su Stadia</a> sono diventati sempre più forti. Uno dei punti più controversi del progetto di Google è sicuramente quello legato al<a href="https://www.dday.it/redazione/33034/google-stadia-giochi-lancio"> catalogo dei giochi disponibili</a>, composto in un primo momento da solo 12 titoli.</p>
      <p>Con un annuncio dell’ultima ora su Twitter, <b>il manager di Google Phil Harrison comunica l’arrivo sulla piattaforma di altri 10 giochi</b>. Il catalogo al lancio sarà quindi composto da 22 giochi.</p>
      <figure>
        <iframe data-src="https://twitter.com/MrPhilHarrison/status/1196245130488905728?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Possiamo citare, ad esempio, NBA 2K20 il cui arrivo su Stadia era previsto per la fine dell’anno. Lo sportivo di 2K Games sarà affiancato da altri titoli importanti come Football Manager 2020, Final Fantasy XV e Rage 2.</p>
      <p>La lista completa dei nuovi giochi, oltre a quelli già citati, prevede Attack on Titan: Final Battle 2, Farming Simulator 2019, Grid 2019, Metro Exodus, Trials Rising e Wolfenstein: Youngblood.</p>
      <figure>
        <img src="https://cdn.dday.it/system/uploads/picture/image/58807/content_small_Stadia_3.jpg"/>
      </figure>
      <p>Come detto i 10 giochi nuovi si affiancheranno ai 12 già ufficializzati da Google. Fra i titoli della prima ora spicca indubbiamente Red Dead Redemption 2, uno dei giochi più attesi dai videogiocatori su PC.</p>
      <p>In chiusura <b>Google ha comunicato che i giochi inclusi con Stadia Pro al lancio saranno due</b>. Oltre a Destiny 2, infatti, sarà possibile giocare senza costi aggiunti all'abbonamento mensile anche Samurai Shodown.</p>
    </article>
  </body>
</html>