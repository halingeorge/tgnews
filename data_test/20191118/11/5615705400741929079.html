<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204580-pekin-movchki-diversifikue-svoyi-rezervi-shchob-zmenshiti-zalezhnist-vid-dolara-analitiki"/>
    <meta property="og:site_name" content="Mind UA"/>
    <meta property="article:published_time" content="2019-11-18T11:57:00+00:00"/>
    <meta property="og:title" content="Пекін «мовчки» диверсифікує свої резерви, щоб зменшити залежність від долара – аналітики"/>
    <meta property="og:description" content="Крім того, Китай активно скорочує свої запаси казначейських облігацій США"/>
  </head>
  <body>
    <article>
      <h1>Пекін «мовчки» диверсифікує свої резерви, щоб зменшити залежність від долара – аналітики</h1>
      <h2>Крім того, Китай активно скорочує свої запаси казначейських облігацій США</h2>
      <address>
        <time datetime="2019-11-18T11:57:00+00:00">18 Nov 2019, 11:57</time>
      </address>
      <p>Китай поступово диверсифікує свої резерви, щоб зменшити  свою залежність від найбільшої в світі резервної валюти. Про це повідомляє <a href="https://www.cnbc.com/2019/11/18/china-diversifying-fx-reserves-assets-to-counter-us-dollar-exposure.html">CNBC</a>.</p>
      <p>В нещодавньому звіті ANZ Research йдеться про те, що триваюча торгова напруженість у відносинах з США «збільшила ризик фінансового роз’єднання». Білий дім за повідомленнями розглядав певні обмеження на американські інвестиції в Китай, такі як виключення китайських акцій з американських бірж.</p>
      <p>Згідно з прогнозом ANZ, Пекін управляти цим ризиком шляхом диверсифікації своїх валютних резервів в інші валюти, а також завдяки нарощуванню своїх «тіньових резервів».</p>
      <p>«Хоча Китай як  раніше виділяє більшу долю своїх валютних резервів в долари… темпи диверсифікації в інші валюти, ймовірно, прискорюватимуться в майбутньому», – зазначається у звіті.</p>
      <p>Доля долара в іноземній валюті КНР станом на червень становила близько 59%.</p>
      <p>Хоча точний розподіл валютних резервів Китаю в різних валютах невідомий, ANZ вважає, що він включає британський фунт, японську єну та євро.</p>
      <p>Тим часом Пекін поступово скорочує свої запаси казначейських облігацій США, в якій він активно інвестував – Китай був найбільшим іноземним утримувачем до червня, коли його обійшла Японія. Як повідомляється, з моменту свого піку в 2018 році Кит скоротив свої активи на $88 млрд за останні 14 місяців.</p>
      <p> Між тим, Пекін продовжує розширяти обсяги закупок золота,  його офіційні золоті запаси тримаються на рекордних рівнях в 1959,5 тонн.</p>
      <p>Нагадаємо: минулого місяця адміністрація Трампа розпочала розгляд способів <a href="https://mind.ua/news/20203069-ssha-rozglyadae-sposobi-obmezhennya-pritoku-kapitalu-v-kitaj-bloomberg">обмеження притоку капіталу</a> в Китай.</p>
      <p>Також <a href="https://mind.ua/news/20203055-ssha-vklyuchili-do-chornogo-spisku-providni-kitajski-startapi-pered-torgovimi-peregovorami">повідомлялося</a>, що США включили до чорного списку провідні китайські стартапи перед торговими переговорами, до чорного списку потрапило 28 компаній.</p>
      <related>
        <h4>Також читайте</h4>
        <a href="https://mind.ua/news/20204576-evropi-ne-potriben-amerikanskij-gaz-deputat-bundestagu"/>
        <a href="https://mind.ua/news/20204574-apple-najnyala-trampivskogo-lobista-shchob-uniknuti-novih-mit-na-svoyi-tovari"/>
        <a href="https://mind.ua/news/20204561-nyt-opublikuvala-dokumenti-z-planami-shchodo-peresliduvannya-ujguriv-u-kitayi"/>
      </related>
    </article>
  </body>
</html>