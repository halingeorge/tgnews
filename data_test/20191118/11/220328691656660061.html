<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/knsb-2472-leva-e-izdrzhkata-za-domakinstvo-407036.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-18T11:08:00+00:00"/>
    <meta property="og:title" content="КНСБ: 2472 лева е издръжката за домакинство"/>
    <meta property="og:description" content="От началото на годината издръжката се увеличава с 63 лева"/>
  </head>
  <body>
    <article>
      <h1>КНСБ: 2472 лева е издръжката за домакинство</h1>
      <address>
        <time datetime="2019-11-18T11:08:00+00:00">18 Nov 2019, 11:08</time>
      </address>
      <p>2472 лева е издръжката на живот на едно четиричленно домакинство в България. Средно за едно лице сумата е 618,15 лв. От началото на годината издръжката се увеличава с 63 лева. Това заяви президентът на КНСБ Пламен Димитров по време на пресконференция, предаде Novini.bg.</p>
      <p>
        <a href="https://www.standartnews.com/biznes/bg-ikonomikata-silno-ustoychiva-no-ss-slabo-uskorenie-406808.html">
          <b>ВИЖ ОЩЕ: БГ ико­но­ми­ка­та: Сил­но ус­той­чи­ва, но със сла­бо ус­ко­ре­ние</b>
        </a>
      </p>
      <p>Този ръст до голяма степен се дължи на динамиката на ръста на стоките и услугите, както и на поскъпването на живота.</p>
      <p>„Ако през 2018 г. нарастването се дължи на нарастването на нехранителните стоки и услуги, то през последното тримесечие на 2019 година, нарастването се дължи на хранителните стоки. Хлябът нараства с 8,1%, месото – 8%, при млечните продукти също има ръст“. Това заяви главният икономист в <i>КНСБ</i> Виолета Иванова.</p>
      <p>Издръжката на живот за едно четиричленно семейство в София е 3259 лева, посочи Иванова. За да покрие тези критерии на един работещ са му необходими 1629 лева на месец. Нетната работна заплата в столицата изостава с 19%. Положителна тенденция е, че тази тенденция се е свила през последните години.</p>
      <p>
        <a href="https://www.standartnews.com/balgariya-obshtestvo/ademov-za-bolnichnite-problemt-e-v-kontrola-407015.html">
          <b>ВИЖ ОЩЕ: Адемов за болничните: Проблемът е в контрола</b>
        </a>
      </p>
      <p>Средният доход на всеки от двамата родители в семейството не трябва да е по-нисък от 1236 лева, посочват експертите. От данните става ясно още, че нетната работна заплата в страната изостава с 55% от необходимата за нормален живот в страната. Тази разлика се усеща най-много във Видин, Благоевград и Кюстендил. Има области, където тази разлика се свива – Разград, Търговище, Пловдив.</p>
      <p>Димитров категорично се противопостави на предложението първият ден от болничните да отпадне. Той призова да се премине към протести, ако исканията на синдикатите не бъдат чути. „Отправяме апел към всички български работещи да се мобилизират и да бъдат готови за участие в това общо действие. Казахме ясно, че това няма да стане. Няма да го допуснем да се случи“, подчерта президентът на КНСБ.</p>
    </article>
  </body>
</html>