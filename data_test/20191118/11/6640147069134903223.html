<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-hacker-pokemon-mancanti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T11:09:00+00:00"/>
    <meta property="og:title" content="Pokémon Spada e Scudo: hacker inserisce i Pokémon mancanti | Game Division"/>
    <meta property="og:description" content="Un hacker è riuscito a trovare un modo per importare in Pokémon Spada e Scudo le creature mancanti nel Pokédex della regione di Galar."/>
  </head>
  <body>
    <article>
      <h1>Pokémon Spada e Scudo: hacker inserisce i Pokémon mancanti | Game Division</h1>
      <address>
        <time datetime="2019-11-18T11:09:00+00:00">18 Nov 2019, 11:09</time>
      </address>
      <p>Il lancio di <b>Pokémon Spada e Scudo</b> è avvenuto solamente lo scorso venerdì, e finalmente gli appassionati delle creature collezionabili di Game Freak hanno potuto finalmente iniziare la nuovo avventura nella regione di Galar. Una delle più grandi critiche che i giocatori hanno mosso al team di sviluppo prima dell’uscita, era però rivolta alla mancanza di molti dei Pokémon all’interno del PokèDex di ottava generazione.</p>
      <p>Al momento, SciresM, un membro di Project Pokemon e della community di hacker di Nintendo Switch,<b> è riuscito ad importare con successo uno dei Pokémon che non è presente all’interno Pokemon Spada e Scudo</b>. Ci teniamo a dire che nonostante si possa ottenere questo Pokémon assente in entrambe le versioni dei giochi, l’uso di questi Pokémon è a <b>rischio ban</b> se usati con il gioco connesso ad internet.</p>
      <figure>
        <iframe data-src="https://twitter.com/SciresM/status/1196341454437634050?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/11/pokemon-spada-e-pokemon-scudo-63131.768x432.jpg"/>
        </figure>
        <figure>
          <img src="https://www.tomshw.it/images/images/2019/11/pokemon-spada-e-pokemon-scudo-59973.768x432.jpg"/>
        </figure>
        <figure>
          <img src="https://www.tomshw.it/images/images/2019/06/pokemon-spada-scudo-36099.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/apex-legends-giocatore-vince-49-secondi/">Apex Legends: un giocatore vince la partita in meno di un minuto</a></p>
      <p>In questo caso l’hacker è riuscito a <b>inserire Omastar nel gioco</b>, e nonostante si riesca a portare il Pokémon in battaglia, alcune delle sue animazioni risultano non proprio ben funzionanti; al netto di tutto ciò <b>Omastar è comunque in grado di terminare e vincere una battaglia</b>. Infine si può notare come le statistiche del Pokémon Spirale non siano accurate in quanto basate su uno Yamper modificato, ma SciresM conferma che è possibile modificare manualmente le sue statistiche all’interno del codice di gioco.</p>
      <p>Insomma, la riduzione del PokéDex della regione di Galar sembra che rimarrà un tema su cui gli appassionati di Pokémon avranno da dibattere ancora per molto. <b>Cosa pensate del lavoro che sta venendo fatto da questo hacker?</b> Diteci la vostra nella sezione dedicata ai commenti.</p>
      <blockquote>Pokémon Spada e Scudo sono finalmente disponibili. Acquistali in versione Dual Pack su Amazon a <a href="https://toms.it/VSJLb">questo indirizzo</a>.</blockquote>
    </article>
  </body>
</html>