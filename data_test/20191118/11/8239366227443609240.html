<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/dbr_skeruvalo_do_gpu_proiekt_povidomlennya_pro_pidozru_poroshenkovi_330997.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T11:33:00+00:00"/>
    <meta property="og:title" content="ДБР скерувало до ГПУ проєкт повідомлення про підозру Порошенкові"/>
    <meta property="og:description" content="Зважаючи на високу увагу суспільства до стану досудового розслідування кримінальних проваджень, учасником яких є п’ятий президент України, інформуємо, що слідчі центрального апарату Державного бюро розслідувань скерували до Генеральної прокуратури України проєкт повідомлення про підозру п’ятому президенту України. Про це 18 листопадаповідомили у прес-службі ДБР."/>
  </head>
  <body>
    <article>
      <h1>ДБР скерувало до ГПУ проєкт повідомлення про підозру Порошенкові</h1>
      <h2>Зважаючи на високу увагу суспільства до стану досудового розслідування кримінальних проваджень, учасником яких є п’ятий президент України, інформуємо, що слідчі центрального апарату Державного бюро розслідувань скерували до Генеральної прокуратури України проєкт повідомлення про підозру п’ятому президенту України. Про це 18 листопадаповідомили у прес-службі ДБР.</h2>
      <address>
        <time datetime="2019-11-18T11:33:00+00:00">18 Nov 2019, 11:33</time>
      </address>
      <figure>
        <img src="https://galinfo.com.ua/media/gallery/intxt/p/o/poroshenko_prisvoit_vsem_uchastnikam_nebesnoj_sotni_zvaniya_geroj_ukraini.jpg"/>
        <figcaption>Фото з novostimira.net.</figcaption>
      </figure>
      <p>Проєкт підозри підготовлено та направлено до прокуратури в рамках досудового розслідування кримінального провадження щодо можливого неправомірного впливу на проведення конкурсу з добору кандидатів для призначення членів Вищої ради правосуддя у березні-травні 2019 року. У документі іде мова про підозру п’ятого президента України у вчиненні кримінальних правопорушень, передбачених ч. 3 ст. 109 та ч. 2 ст. 364 Кримінального кодексу України. </p>
      <p>Крім цього, слідчі ДБР направили до прокуратури проєкт подання до Верховної Ради України про надання згоди на притягнення до кримінальної відповідальності п’ятого президента України, який є чинним народним депутатом України.</p>
      <p>Нагадаємо, як писало Гал-інфо, фракція Порошенка <a href="https://galinfo.com.ua/editor/news/dbr_skeruvalo_do_gpu_proiekt_povidomlennya_pro_pidozru_poroshenkovi_330997.html">поскаржилася на держзраду</a> "слуг народу" в СБУ і ДБР.</p>
    </article>
  </body>
</html>