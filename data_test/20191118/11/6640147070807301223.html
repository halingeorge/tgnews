<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/harry-potter-x-pandora-ecco-le-foto-dei-magici-gioielli-pandora/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T11:22:00+00:00"/>
    <meta property="og:title" content="Harry Potter X Pandora: ecco le foto dei magici gioielli Pandora | Cultura Pop"/>
    <meta property="og:description" content="Diffuse online le foto della collezione di gioielli Pandora X Harry Potter dedicata ad Harry Potter."/>
  </head>
  <body>
    <article>
      <h1>Harry Potter X Pandora: ecco le foto dei magici gioielli Pandora | Cultura Pop</h1>
      <address>
        <time datetime="2019-11-18T11:22:00+00:00">18 Nov 2019, 11:22</time>
      </address>
      <p>Sono state diffuse online le foto della collezione <b>Harry Potter X Pandora</b>, la linea di charms e bracciali ufficiali Pandora dedicata ad <b>Harry Potter</b> e attesa a lungo dai fan.</p>
      <figure>
        <img src="https://www.tomshw.it/images/images/2019/11/harry-potter-pandora-63635.768x432.jpg"/>
      </figure>
      <p>Annunciata <a href="https://www.tomshw.it/culturapop/harry-potter-x-pandora-anche-i-gioielli-celebrano-harry-potter/">lo scorso agosto</a> da <b>Stephen Fairchild</b>, Chief Creative e Brand Officer di Pandora, e disegnata dai designer <b>Francesco Terzo</b> e <b>A. Filippo Ficarelli</b>, la collezione celebrerà il mondo magico di Harry Potter con un totale di <b>10 charm ed un bracciale</b> a tema, abbracciando gli elementi e i personaggi più amati della saga</p>
      <slideshow>
        <figure>
          <img src="https://www.tomshw.it/images/images/2019/11/harry-potter-pandora-63637.768x432.jpg"/>
        </figure>
        <figure>
          <img src="https://www.tomshw.it/images/images/2019/11/harry-potter-pandora-63638.768x432.jpg"/>
        </figure>
      </slideshow>
      <p>La linea Harry Potter X Pandora offrirà agli appassionati la possibilità di <b>creare</b> il bracciale dei propri sogni, componendo i vari elementi a proprio piacimento. Il <b>bracciale</b> sarà l’elemento base che potrà essere arricchito con i vari charm (non necessariamente di questa collezione) e presenterà due elementi significativi per Harry Potter: il boccino d’oro e l’incisione della frase “<i>I open at the Close</i>” (Mi apro alla chiusura).</p>
      <p>I charm che potranno essere abbinati al bracciale saranno 10 e riprenderanno oggetti iconici, personaggi e le 4 case di Hogwarts.</p>
      <h3>Oggetti iconici</h3>
      <slideshow>
        <figure>
          <img src="https://www.tomshw.it/images/images/2019/11/harry-potter-pandora-63636.768x432.jpg"/>
        </figure>
        <figure>
          <img src="https://www.tomshw.it/images/images/2019/11/harry-potter-pandora-63642.768x432.jpg"/>
        </figure>
        <figure>
          <img src="https://www.tomshw.it/images/images/2019/11/harry-potter-pandora-63643.768x432.jpg"/>
        </figure>
      </slideshow>
      <p>Gli oggetti iconici del Mondo Magico saranno rappresentati da un charm del <b>boccino d’oro</b> e dalla locomotiva dell’ <b>Hogwarts Express</b>.<br/>Il boccino d’oro, per meglio rappresentare l’oggetto a cui è ispirato, avrà un <b>placcatura dorata</b> tipica della sfuggente pallina da quidditch, mentre la locomotiva presenterà <b>inserti smaltati rossi</b>, l’indicazione del binario 9 e 3/4 e le incisioni “Hogwarts Express” sul fianco della cabina del conducente e “<i>Anything from the Trolley, dears?</i>” (Qualcosa dal carrello, cari?) sul fondo del charm.</p>
      <h3>Personaggi</h3>
      <slideshow>
        <figure>
          <img src="https://www.tomshw.it/images/images/2019/11/harry-potter-pandora-63641.768x432.jpg"/>
        </figure>
        <figure>
          <img src="https://www.tomshw.it/images/images/2019/11/harry-potter-pandora-63645.768x432.jpg"/>
        </figure>
        <figure>
          <img src="https://www.tomshw.it/images/images/2019/11/harry-potter-pandora-63644.768x432.jpg"/>
        </figure>
        <figure>
          <img src="https://www.tomshw.it/images/images/2019/11/harry-potter-pandora-63648.768x432.jpg"/>
        </figure>
      </slideshow>
      <p>I charm dedicati ai personaggi raffigureranno in <b>stile chibi</b> i protagonisti della saga: Harry Potter, Hermione Granger, Ron Weasly e l’elfo domestico Dobby. I tre grifondoro presenteranno <b>inserti smaltati</b>: il maglione rosso di Ron, la gonna marrone di Hermione e la sciarpa con i colori di Grifondoro per Harry.</p>
      <h3>Le quattro Case</h3>
      <slideshow>
        <figure>
          <img src="https://www.tomshw.it/images/images/2019/11/harry-potter-pandora-63646.768x432.jpg"/>
        </figure>
        <figure>
          <img src="https://www.tomshw.it/images/images/2019/11/harry-potter-pandora-63649.768x432.jpg"/>
        </figure>
        <figure>
          <img src="https://www.tomshw.it/images/images/2019/11/harry-potter-pandora-63639.768x432.jpg"/>
        </figure>
        <figure>
          <img src="https://www.tomshw.it/images/images/2019/11/harry-potter-pandora-63651.768x432.jpg"/>
        </figure>
      </slideshow>
      <p>Grifondoro, Corvonero, Serpeverde e Tassorosso (o se preferite Tassofrasso) riceveranno uno speciale charm a loro dedicato, raffigurante l’<b>animale simbolo</b> della casa e il suo colore dominante. I charm dedicati alle case saranno in grado di <b>aprirsi</b>, sollevando la parte recante l’incisione del simbolo, per rivelare al loro interno i <b>valori e le qualità</b> che contraddistinguono gli studenti appartenenti alle case di Hogwarts.</p>
      <slideshow>
        <figure>
          <img src="https://www.tomshw.it/images/images/2019/11/harry-potter-pandora-63647.768x432.jpg"/>
        </figure>
        <figure>
          <img src="https://www.tomshw.it/images/images/2019/11/harry-potter-pandora-63650.768x432.jpg"/>
        </figure>
        <figure>
          <img src="https://www.tomshw.it/images/images/2019/11/harry-potter-pandora-63640.768x432.jpg"/>
        </figure>
        <figure>
          <img src="https://www.tomshw.it/images/images/2019/11/harry-potter-pandora-63652.768x432.jpg"/>
        </figure>
      </slideshow>
      <ul>
        <li><b>Grifondoro</b>: leone rampante, cristalli porpora, coraggio, determinazione, audacia</li>
        <li><b>Corvonero</b>: corvo, cristalli blu, apprendimento, arguzia, saggezza</li>
        <li><b>Serpeverde</b>: serpente, cristalli verdi, ambizione, orgoglio, astuzia</li>
        <li><b>Tassorosso</b>: tasso, cristalli gialli, pazienza, impegno, lealtà</li>
      </ul>
      <p>La collezione Harry Potter X Pandora sarà messa in commercio a partire dal <b>28 novembre 2019</b>: siamo sicuri che vista la vicinanza con il Natale questa collezione riscuoterà un grande successo.</p>
      <blockquote>Che ne dite di una bella scatola di dolciumi proveniente dal mondo di Harry Potter? La trovate in vendita su Amazon a <a href="https://toms.it/KFXnh">questo link</a>.</blockquote>
    </article>
  </body>
</html>