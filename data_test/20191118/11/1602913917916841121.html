<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/bursa-spaniola-sparge-tavanul-actiunile-fac-un-salt-spectaculos-de-37-dupa-ce-elvetienii-de-la-six-group-confirma-ca-vor-sa-cumpere-operatorul-bursier-de-la-madrid-pentru-2-8-mld-euro-18591873"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T11:25:20+00:00"/>
    <meta property="og:title" content="Bursa spaniolă sparge tavanul: Acţiunile fac un salt spectaculos de 37% după ce elveţienii de la SIX Group confirmă că vor să cumpere operatorul bursier de la Madrid pentru 2,8 mld. euro"/>
    <meta property="og:description" content="Bursa de Valori de la Madrid (simbol bursier – BME), operatorul pieţei de capital din Spania, se apreciază cu 37% luni după-amiază după ce elveţienii de la SIX Group, compania care administrează Bursa din Elveţia, printre cele mai mari din Europa, a confirmat o intenţie de preluare într-o tranzacţie de 2,8 miliarde euro."/>
  </head>
  <body>
    <article>
      <h1>Bursa spaniolă sparge tavanul: Acţiunile fac un salt spectaculos de 37% după ce elveţienii de la SIX Group confirmă că vor să cumpere operatorul bursier de la Madrid pentru 2,8 mld. euro</h1>
      <address><time datetime="2019-11-18T11:25:20+00:00">18 Nov 2019, 11:25</time> by <a rel="author" href="https://www.zf.ro/autor/tibi-oprea" target="_blank">Tibi Oprea</a></address>
      <p>Bursa de Valori de la Madrid (simbol bursier – BME), operatorul pieţei de capital din Spania, se apreciază cu 37% luni după-amiază după ce elveţienii de la SIX Group, compania care administrează Bursa din Elveţia, printre cele mai mari din Europa, a confirmat o intenţie de preluare într-o tranzacţie de 2,8 miliarde euro.</p>
      <p>Astfel, elveţienii spun că plătesc 34 de euro pentru fiecare acţiune a operatorului pieţei de capital din Spania, ceea ce a determinat o explozie puternică a acţiunilor în contextul în care vineri o acţiune BME era cotată la 25,4 euro, iar astăzi să fie tranzacţionată la circa 35 de euro, fiind astfel o valoarea apropiată faţă de oferta elveţienilor.</p>
      <p>Agenţia americană de ştiri Bloomberg notează că dealul este unul all cash şi că va crea al treilea cel mai mare operator de infrastructură financiară din Europa. Oferta a fost anunţată la câteva minute după ce Euronext a spus că este în discuţii cu BME pentru o posibilă fuziune.</p>
      <p>Preţul pe care îl plătesc elveţienii este cu 34% peste cât au închis acţiunile BME în şedinţa de vineri.</p>
    </article>
  </body>
</html>