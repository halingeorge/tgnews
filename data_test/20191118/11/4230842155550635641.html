<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191118-ukrayintsyam-dozvolyat-znimaty-gotivku-v-kasah-supermarketiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T11:29:18+00:00"/>
    <meta property="og:title" content="Українцям дозволять знімати готівку в касах супермаркетів"/>
    <meta property="og:description" content="Нацбанк України розглядає можливість надання права власникам платіжних карток знімати готівку у касах магазинів та ресторанів."/>
  </head>
  <body>
    <article>
      <h1>Українцям дозволять знімати готівку в касах супермаркетів</h1>
      <address>
        <time datetime="2019-11-18T11:29:18+00:00">18 Nov 2019, 11:29</time>
      </address>
      <p>Нацбанк України розглядає можливість надання права власникам платіжних карток знімати готівку у касах магазинів та ресторанів.</p>
      <p>НБУ готує відповідний проект постанови і пропонує всіх охочим висловлювати пропозиції до 15 грудня.</p>
      <p>У разі її ухвалення власники платіжних карток за потреби зможуть отримувати готівку з кас підприємств торгівлі, громадського харчування та послуг, що застосовують реєстратори розрахункових операцій (з відповідною реєстрацією).</p>
      <p>
        <b>Читайте: </b>
        <a href="https://fakty.com.ua/ua/videos/chomu-ukrayintsi-ne-vmiyut-ekonomyty-i-yak-zaoshhadzhuvaty-10-shhomisyatsya/">Чому українці не вміють економити і як заощаджувати 10% щомісяця</a>
      </p>
      <blockquote>– Таке рішення сприятиме зменшенню тінізації економіки, подальшому розвитку безготівкового сегменту та зростанню фінансової інклюзії громадян загалом, – наголошує регулятор.</blockquote>
      <p>Нацбанк також врегулює питання операцій з переказу готівки нефінансовими компаніями, які мають ліцензію НБУ.</p>
      <p>Нагадаємо, раніше експерти прогнозували запровадження<a href="https://fakty.com.ua/ua/opinion/ukrayintsi-zmozhut-znyaty-gotivku-na-kasah-merezh-supermarketiv/"> зняття готівки в касах мереж супермаркетів</a> до кінця року.</p>
    </article>
  </body>
</html>