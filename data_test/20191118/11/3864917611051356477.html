<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-diaspora/2820370-u-mongolii-zavilosa-gromadske-obednanna-ukrainciv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T11:55:00+00:00"/>
    <meta property="og:title" content="У Монголії з'явилося громадське об’єднання українців"/>
    <meta property="og:description" content="Громадське об’єднання «Українці в Монголії» заснували в могольській столиці Улан-Батор (монг. Улаанбаатар)."/>
  </head>
  <body>
    <article>
      <h1>У Монголії з'явилося громадське об’єднання українців</h1>
      <h2>Громадське об’єднання «Українці в Монголії» заснували в могольській столиці Улан-Батор (монг. Улаанбаатар).</h2>
      <address>
        <time datetime="2019-11-18T11:55:00+00:00">18 Nov 2019, 11:55</time>
      </address>
      <p>Про це повідомляє <a href="https://china.mfa.gov.ua/ua/press-center/news/76003-stvoreno-objednannya-ukrajinci-v-mongoliji">пресслужба </a>Посольства України в Китайській Народній Республіці та Монголії (за сумісництвом).</p>
      <figure>
        <img src="https://static.ukrinform.com/photos/2019_11/1574081555-528.jpg"/>
      </figure>
      <p>"В м.Улаанбатаар відбувся урочистий захід із нагоди започаткування діяльності громадського об’єднання «Українці в Монголії", - йдеться у повідомленні.</p>
      <p>Презентація української спілки проходила в головній залі ресторанно-готельного комплексу "Батько Опанас"» – фактично «українського дому» у монгольській столиці.</p>
      <figure>
        <img src="https://static.ukrinform.com/photos/2019_11/1574081557-509.jpg"/>
      </figure>
      <p>У заході взяли участь представники МЗС і Мінкультури Монголії, керівники гірничо-видобувних корпорацій, професори й викладачі багатьох монгольських вишів, високі представники авіаційної та фінансово-податкової сфери, художні колективи, журналісти провідних монгольських ЗМІ, які свого часу отримали освіту у вишах Києва, Львова, Дніпра, Харкова, Одеси, Кіровограда.</p>
      <figure>
        <img src="https://static.ukrinform.com/photos/2019_11/1574081555-902.jpg"/>
      </figure>
      <p>У вітальному слові перший секретар з консульських питань ПУ в КНР (за сумісництвом у Монголії) Л.Самойлова підкреслила важливість створення об’єднання українців у цій країні, що, на її думку, посилить присутність України в монгольському громадському та інформаційному просторі, а також допоможе українцям не втрачати зв’язок з Батьківщиною.</p>
      <figure>
        <img src="https://static.ukrinform.com/photos/2019_11/1574081557-972.jpg"/>
      </figure>
      <p>"Українці в Монголії" спільно з монгольськими друзями створили справжнє свято "з Україною в серці", наповнивши його фарбами України, співами, радощами спілкування та стравами української національної кухні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-diaspora/2820196-ukrainska-gromada-lejpciga-na-blagodijnomu-vecori-zibrala-kosti-dla-ditejsirit.html">Українська громада Лейпцига на благодійному вечорі зібрала кошти для дітей-сиріт</a>
      </blockquote>
      <p>
        <i>Фото: пресслужба Посольства України в Китайській Народній Республіці та Монголії (за сумісництвом)</i>
      </p>
    </article>
  </body>
</html>