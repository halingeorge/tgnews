<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infooradea.ro/concurs-de-biciclete-la-baile-felix-thermal-cross-in-30-noiembrie-2019/"/>
    <meta property="og:site_name" content="InfoOradea"/>
    <meta property="article:published_time" content="2019-11-18T11:43:00+00:00"/>
    <meta property="og:title" content="Concurs de biciclete la Baile Felix – Thermal Cross in 30 noiembrie 2019"/>
    <meta property="og:description" content="Asociația Sportiva Woodfellas vă invită la evenimentul Thermal Cross care se va tine in Baile Felix (in  zona pistei de alergare) in data"/>
  </head>
  <body>
    <article>
      <h1>Concurs de biciclete la Baile Felix – Thermal Cross in 30 noiembrie 2019</h1>
      <address><time datetime="2019-11-18T11:43:00+00:00">18 Nov 2019, 11:43</time> by <a rel="author">Redactia</a></address>
      <h4>Asociația Sportiva Woodfellas vă invită la evenimentul Thermal Cross care se va tine in Baile Felix (in  zona pistei de alergare) in data de 30 noiembrie 2019 – acesta este o etapa din Cupa Natională de Cyclocross Romania 2019.</h4>
      <p>Cyclocross-ul sau CX, este o ramura a curselor cicliste care se desfasoara toamna si iarna si consta in parcurgerea a mai multe ture pe un traseu specific relativ scurt (2,5 – 3,5km ) preponderent offroad, pe portiuni de iarba, trasee impadurite, cu scurte zone de dealuri abrupte, si obstacole. Având in vedere ca aceste curse se desfasoara toamna – iarna, este foarte probabil ca traseul sa fie plin de noroi, teren moale, sau chiar acoperit de zăpadă amestecată cu noroi.<br/> <br/>Durata cursei este de aproximativ o ora, pe parcursul careia concurentii sunt nevoiti sa descalece si incalece bicicleta destul de des datorita obstacolelor care pot fi naturale, sau artificiale . Printre obstacolele naturale pot fi enumerate dealurile foarte abrupte, portiuni de viraje cu nisip sau zone de off-camber ( drum in panta laterala) , iar printre cele artificiale cele mai spectaculoase sunt barierele care au o inaltime intre 30-40cm si distanta intre ele de 4-6m pe care rideri le pot sari cu bicicleta printr-o tehnica speciala sau descalecand si purtand bicicleta pe umar peste obstacole dupa care incaleca lafel de rapid . Mai pot apărea si porțiuni de trepte, poduri .<br/>Bicicletele folosite la cyclocross sunt asemănătoare cu bicicletele de sosea (cursierele) cu câteva modificări, in special cauciucurile sunt mai late specific offroad si la unele modele apar frânele pe disc. <br/> <br/>In Romania cyclocrossul a fost promovat destul de recent, iar la noi in Oradea prima cursa a fost organizata de Mura Istvan sub denumirea Doja CX in 2016. Acum dupa 3 ani de absenta, impreuna cu Asociatia Sportiva Woodfellas debutam cu o noua cursa de ciclocros, inscrisa si in circuitul Cupei Nationale de Cyclocros si a Cyclocross Nation League, de data aceasta in padurea Baile Felix, unde dorim sa aducem elita riderilor de cyclocros din tara, dar si din tara invecinata Ungaria care are o traditie putin mai veche ca noi in aceasta disciplina sportiva.<br/> <br/>Evenimentul sportiv contine pe langa cursa de cyclocross si o cursa pentru cei care detin o bicicleta mountainbike (MTB), dar si o cursa pentru copii intre 8-13 ani.</p>
      <p>Puteti sa va inscrieti online pana pe data de 27 noiembrie pe site-ul Asociatiei Sportive Woodfellas (<a href="http://www.woodfellas.ro/">www.woodfellas.ro</a>) unde gasiti si detalii despre regulamentul competitiei.</p>
      <related>
        <h4>Articole similare</h4>
        <a href="https://infooradea.ro/doi-sportivi-ai-clubului-tengo-salonta-medaliati-cu-argint-la-campionatele-mondiale-de-futnet-u21/"/>
        <a href="https://infooradea.ro/kinga-sebestyen-a-pus-romania-in-cartea-recordurilor-peste-1500-de-persoane-au-participat-in-oradea-la-cea-mai-mare-ora-de-kangoo-jumps-din-istorie/"/>
        <a href="https://infooradea.ro/clubul-tengo-salonta-initiaza-o-alta-competitie-menita-sa-dezvolte-tenisul-cu-piciorul-din-romania-cupa-corporatiilor/"/>
      </related>
    </article>
  </body>
</html>