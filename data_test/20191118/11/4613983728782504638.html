<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/wealth/bil-geyts-stariyat-nov-nay-bogat-chovek-v-sveta.html"/>
    <meta property="og:site_name" content="Money.bg"/>
    <meta property="article:published_time" content="2019-11-18T11:52:15+00:00"/>
    <meta property="og:title" content="Бил Гейтс: Старият-нов най-богат човек в света"/>
    <meta property="og:description" content="Той успя да изпревари Джеф Безос през уикенда"/>
  </head>
  <body>
    <article>
      <h1>Бил Гейтс: Старият-нов най-богат човек в света</h1>
      <address>
        <time datetime="2019-11-18T11:52:15+00:00">18 Nov 2019, 11:52</time>
      </address>
      <p>Бил Гейтс отново е на върха като най-богатият човек в света след като в средата на 2017 година на той беше изпреварен от основателят на Amazon Джеф Безос. През уикенда обаче създателят на Microsoft успя да се завърне на челното място като добави 485 милиона долара към своето богатство, което надхвърля 110 милиарда долара.</p>
      <p>Така Гейтс изпреварва с едва 1 милиард долара вторият Безос, който за същия период е изгубил 845 милиона долара, сочат данните от Bloomberg Billionaires Index. От началото на годината първият е забогатял с 19,5 милиарда долара, докато вторият и изгубил 16,2 милиарда долара от състоянието си, показват още изчисленията.</p>
      <p>Трети е французинът Бернар Арно, който в началото на месеца успя да се изкачи до вторият най-заможен човек на света, като изпревари Гейтс. Той се задържана второто място едва ден. В момента състоянието му е изчислявано на 103 милиарда долара.</p>
      <p>Гейтс, Безос и Арно са единствените хора в света, влизащи в елитния клуб на милиардерите с над 100 милиард долара в сметката.</p>
      <p>След тях сред най-богатите хора се нареждат съответно Уорън Бъфет, Марк Зукърбърг, Амансио Ортега, Лари Пейдж и Сергей Брин. На десетата позиция е най-заможната дама в света - Джулия Клешър Кох. След смъртта на съпруга ѝ Дейвид Кох тя стана наследник на 61,7 милиарда долара.</p>
      <p>Бил Гейтс успя да застане начело на милиардерите в света за първи път от две години насам, като през миналия месец успя отново за кратко да изпревари Безос, след като Amazon обяви близо 28% спад на печалбата си за третото тримесечие на годината.</p>
      <p>Съоснователят на Microsoft успя да се изкачи до първата позиция след като акциите на компанията поскъхнаха с близо 48% от началото на годината. Той влиза в списъка на Forbes за най-богатите хора в света за първи път през 1987 година.</p>
      <p>По-късно през 1995 година застава на първо място, като през следващите повече от две десетилетия, до 2017 година, е най-заможният човек в света с изключение на едва четири години.</p>
    </article>
  </body>
</html>