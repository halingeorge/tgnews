<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-ncp-chief-sharad-pawar-and-congress-interim-president-sonia-gandhi-meeting-over-maharashtra-government-formation-2855850.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T11:34:15+00:00"/>
    <meta property="og:title" content="सोनिया के साथ मुलाकात के बाद बोले पवार, शिवसेना के बारे में नहीं हुई कोई बात"/>
    <meta property="og:description" content="राष्ट्रवादी कांग्रेस पार्टी (एनसीपी) अध्यक्ष शरद पवार ने सोमवार की शाम को कांग्रेस की अंतरिम अध्यक्ष सोनिया गांधी के साथ मुलाकात के बाद प्रेस कॉन्फ्रेंस करते हुए कहा कि उन्हें महाराष्ट्र की सियासी..."/>
  </head>
  <body>
    <article>
      <h1>सोनिया के साथ मुलाकात के बाद बोले पवार, शिवसेना के बारे में नहीं हुई कोई बात</h1>
      <address><time datetime="2019-11-18T11:34:15+00:00">18 Nov 2019, 11:34</time> by <a rel="author">लाइव हिन्दुस्तान टीम,नई दिल्ली।</a></address>
      <p>राष्ट्रवादी कांग्रेस पार्टी (एनसीपी) अध्यक्ष शरद पवार ने सोमवार की शाम को कांग्रेस की अंतरिम अध्यक्ष सोनिया गांधी के साथ मुलाकात के बाद प्रेस कॉन्फ्रेंस करते हुए कहा कि उन्हें महाराष्ट्र की सियासी हालत पर चर्चा की। पवार ने आगे कहा कि उन्होंने शिवसेना के साथ किसी भी तरह के संभावित गठबंधन को लेकर कोई चर्चा नहीं की। एनसीपी अध्यक्ष ने सोनिया गांधी से दिल्ली के 10 जनपथ पर जाकर उनके आवास पर मुलाकात की।</p>
      <p>इस मुलाकात के बाद कांग्रेस के मुख्य प्रवक्ता रणदीप सुरजेवाला ने ट्वीट कर कहा, ''शरद पवार ने आज कांग्रेस अध्यक्ष से मुलाकात की और महाराष्ट्र के राजनीतिक हालात के बारे में उन्हें अवगत कराया।'' उन्होंने कहा, ''यह निर्णय लिया गया कि अगले एक या दो दिनों में राकांपा और कांग्रेस के प्रतिनिधि दिल्ली में फिर मिलेंगे जिसमें आगे के कदमों के बारे में चर्चा होगी।'' </p>
      <p>सूत्रों का कहना है कि सोनिया और पवार की इस मुलाकात के बाद महाराष्ट्र में शिवसेना-राकांपा-कांग्रेस गठबंधन की सरकार के गठन से जुड़े विभिन्न पहलुओं पर विस्तृत चर्चा हुई। अगले कुछ दिनों में सरकार गठन की पूरी तरह तस्वीर साफ हो सकती है। </p>
      <p>सोनिया और पवार की मुलाकात से पहले महाराष्ट्र के पूर्व मुख्यमंत्री अशोक चव्हाण और राज्य कांग्रेस के कई अन्य नेताओं ने पार्टी के संगठन महासचिव केसी वेणुगोपाल के साथ चर्चा की। उधर, शिवसेना ने दावा किया कि कि तीनों पार्टियां साझा न्यूनतम कार्यक्रम पर सहमत हो गई हैं और जल्द सरकार बन जाएगी।</p>
      <p>
        <b>ये भी पढ़ें: <a href="https://www.livehindustan.com/national/story-ramdas-athawale-gave-hints-compromise-between-bjp-shiv-sena-in-maharashtra-is-possible-2856256.html">अठावले ने दिए संकेत, महाराष्ट्र में BJP-शिवसेना के बीच समझौता संभव</a></b>
      </p>
    </article>
  </body>
</html>