<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/video-cum-a-fost-caracterizata-viorica-dancila-de-primarul-psd-din-buzau-de-fata-cu-ea-va-spun-cinstit-poate-nu-avem-cel-mai-bun-candidat-nu-i-nici-geniu-n-a-luat-nici-un-premiu-nobel-d.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-18T11:47:42+00:00"/>
    <meta property="og:title" content="VIDEO Cum a fost caracterizată Viorica Dăncilă de primarul PSD din Buzău, de față cu ea: ”Vă spun cinstit, poate nu avem cel mai bun candidat, nu-i nici geniu, n-a luat nici un premiu Nobel, dar este reprezentantul nostru”"/>
    <meta property="og:description" content="Primarul PSD din Buzău, Constantin Toma, i-a făcut o caracterizare aparte Vioricăi Dăncilă chiar în fața sa, la un miting de partid desfășurat duminică la"/>
  </head>
  <body>
    <article>
      <h1> VIDEO Cum a fost caracterizată Viorica Dăncilă de primarul PSD din Buzău, de față cu ea: ”Vă spun cinstit, poate nu avem cel mai bun candidat, nu-i nici geniu, n-a luat nici un premiu Nobel, dar este reprezentantul nostru” </h1>
      <address><time datetime="2019-11-18T11:47:42+00:00">18 Nov 2019, 11:47</time> by <a rel="author">Mihai Roman</a></address>
      <p>Primarul PSD din Buzău, Constantin Toma, i-a făcut o caracterizare aparte Vioricăi Dăncilă chiar în fața sa, la un miting de partid desfășurat duminică la Consiliul Județean din municipiu.</p>
      <p>”Vă spun cinstit. Poate nu avem cel mai bun candidat pe care puteam să-l avem. Nu-i nici geniu, n-a luat nici un premiu Nobel, cel puțin până acum, dar este reprezentantul nostru și suntem cu toții în pericol dacă Viorica Dăncilă nu va ieși ceea ce trebuie să iasă, sau cel puțin să obținem un rezultat extraordinar de bun. Pentru că am luaptat și am muncit în fiecare zi”, a spus primarul Constantin Toma în fața unei săli arhipline.</p>
      <figure>
        <iframe src="https://www.youtube.com/embed/qVSTuGKSzvU" width="560" height="315" data-service="Youtube" scrolling="no"/>
      </figure>
      <p>La eveniment au fost prezenți sute de susținători ai PSD. Au susținut discursuri Viorica Dăncilă, liderul PSD Buzău – Marcel Ciolacu, primarul și președintele Consiliului Județean.</p>
      <p>Constantin Toma a mai spus că PSD a reușit un record mondial – ”ne-am dărâmat singuri trei guverne”.</p>
      <p>
        <i>Foto: Viorica Dăncilă (InquamPhotos / Octav Ganea)</i>
      </p>
    </article>
  </body>
</html>