<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/krym/_rosiya-povertaye-ukrayini-zahopleni-sudna/938638"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T11:58:00+00:00"/>
    <meta property="og:title" content="Росія повертає Україні захоплені судна"/>
    <meta property="og:description" content="18 листопада о 4 ранку катери &quot;Бердянськ&quot;, &quot;Нікополь&quot; та буксир &quot;Яни Капу&quot; прибули в район очікування на передачу суден Україні. Це свідчить про те, що повернення захоплених Росією суден йде за планом. Про це повідомив у соцмережі голова спостережної Ради Майдану закордонних справ Андрій ..."/>
  </head>
  <body>
    <article>
      <h1>Росія повертає Україні захоплені судна</h1>
      <address><time datetime="2019-11-18T11:58:00+00:00">18 Nov 2019, 11:58</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938638_w_300.jpg?v=0"/>
        <figcaption>Росія поверне судна. Фото: Depo.ua</figcaption>
      </figure>
      <p>18 листопада о 4 ранку катери "Бердянськ", "Нікополь" та буксир "Яни Капу" прибули в район очікування на передачу суден Україні. Це свідчить про те, що повернення захоплених Росією суден йде за планом.</p>
      <p>Про це повідомив у соцмережі голова спостережної Ради Майдану закордонних справ <b>Андрій Клименко</b>, передали в <a href="https://www.unn.com.ua/uk/news/1836369-peredacha-ukrayini-zakhoplenikh-kateriv-buksiri-pribuli-v-rayon-ochikuvannya">УНН</a>.</p>
      <p>Як вказав Клименко, у місці передачі суден перебуває Моніторингова група "Інституту Чорноморських стратегічних досліджень, редакції BlackSeaNews та "Майдану закордонних справ". Вона знаходиться на відстані 33,3 км строго на південь від мису Опук, що на Керченському півострові - тобто в нейтральних водах.</p>
      <p>"Приблизно в 10 милях (18,5 км) на схід знаходиться точка, де майже рік тому відбулося захоплення українських військових катерів та буксира ВМСУ", - додав він.</p>
      <p>Раніше адвокат Микола Полозов заявив про те, що російський слідчий у справі 24 українських моряків поїхав до окупованої Керчі. Там якраз знаходилися захоплені кораблі. За словами адвоката, це свідчить про те, що Росія таки поверне захоплені кораблі.</p>
      <p>"Питання про передачу українських судів піднімалося ще кілька тижнів тому, і про це ми говорили зі слідчим. Він говорив, що планує поїхати до Керчі і брати участь в діях з оформлення передачі цих судів. Зараз слідчий виїхав туди і це, ймовірно, свідчить про тому, що передача судів все ж відбудеться ", - розповів Полозов журналістам "Крим.Реаліі ".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/krym/_peredacha-ukrayinskih-korabliv-nazvali-datu/938566"/>
      </related>
      <blockquote>Учора<a href="https://gazeta.ua/articles/life/_stalo-vidomo-de-rosiya-peredast-ukrayini-korabli/938550"> українські кораблі</a>, які Росія захопила в Керченській протоці в листопаді 2018 року, пройшли під Кримським мостом.</blockquote>
    </article>
  </body>
</html>