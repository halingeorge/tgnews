<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%ce%be%ce%ac%cf%81%cf%87%ce%b5%ce%b9%ce%b1-%cf%84%ce%bf-%ce%b4%ce%b9%ce%b1%ce%bc%ce%ad%cf%81%ce%b9%cf%83%ce%bc%ce%b1-%cf%80%ce%bf%cf%85-%cf%80%cf%81%ce%bf%ce%bf%cf%81%ce%b9%ce%b6%cf%8c%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T11:42:19+00:00"/>
    <meta property="og:title" content="Εξάρχεια: Το διαμέρισμα που προοριζόταν για «ορμητήριο» και οι ιδιόμορφοι «παρατηρητές» (εικόνες)"/>
    <meta property="og:description" content="Δύο ημέρες πριν την επέτειο του Πολυτεχνείου είχε ενοικιαστεί από τα δύο άτομα που συνελήφθησαν το πρωί της Δευτέρας, το διαμέρισμα στον 4ο όροφο στην οδό Στουρνάρη, όπου σήμερα εντοπίστηκαν μάσκες, φωτοβολίδες και κουβάδες με πέτρες, μετά από αστυνομική επιχείρηση."/>
  </head>
  <body>
    <article>
      <h1>Εξάρχεια: Το διαμέρισμα που προοριζόταν για «ορμητήριο» και οι ιδιόμορφοι «παρατηρητές» (εικόνες)</h1>
      <address>
        <time datetime="2019-11-18T11:42:19+00:00">18 Nov 2019, 11:42</time>
      </address>
      <p>
        <b>Δύο ημέρες πριν την επέτειο του Πολυτεχνείου είχε ενοικιαστεί από τα δύο άτομα που συνελήφθησαν το πρωί της Δευτέρας, το διαμέρισμα στον 4ο όροφο στην οδό Στουρνάρη, όπου σήμερα εντοπίστηκαν μάσκες, φωτοβολίδες και κουβάδες με πέτρες, μετά από αστυνομική επιχείρηση.</b>
      </p>
      <p>Το διαμέρισμα θα λειτουργούσε ως «ορμητήριο» αντιεξουσιαστών με στόχο τις αστυνομικές δυνάμεις, ενώ χαρακτηριστικό είναι ότι μέσα δεν υπήρχαν ούτε έπιπλα, ούτε οικιακές συσκευές.</p>
      <p>Οι δύο άνδρες, ένας φοιτητής και ένας εργαζόμενος σε καφέ, δεν είχαν απασχολήσει τις Αρχές στο παρελθόν.</p>
      <p>Όπως αποκαλύφθηκε, όμως, «αχαρτογράφητοι» ήταν όλοι οι συλληφθέντες και οι προσαχθέντες από τα χθεσινά επεισόδια και όπως όλα δείχνουν ο αντιεξουαστικός χώρος προτίμησε να χρησιμοποιήσει στις πρώτες θέσεις άτομα που θα ήταν άγνωστα στην Ελληνική Αστυνομία.</p>
      <p>Μάλιστα, όπως διαπίστωσαν οι αστυνομικοί οι ομάδες των «μπαχαλάκηδων» είχαν φτάσει στο σημείο να ενεργοποιήσουν ιδιόμορφους «παρατηρητές», δηλαδή άτομα που άλλες φορές με ποδήλατα και άλλες φορές με ηλεκτρικά πατίνια κυκλοφορούσαν μέσα στα Εξάρχεια δήθεν ανέμελα και ενημέρωναν τις ομάδες των «μπαχαλάκηδων» για το πού βρίσκονται οι αστυνομικές δυνάμεις.</p>
      <figure>
        <img src="https://www.pentapostagma.gr/wp-content/uploads/2019/11/stoyrnari2.jpg"/>
      </figure>
      <figure>
        <img src="https://www.pentapostagma.gr/wp-content/uploads/2019/11/stournari.jpg"/>
      </figure>
      <figure>
        <img src="https://www.pentapostagma.gr/wp-content/uploads/2019/11/2759939.jpg"/>
      </figure>
      <figure>
        <img src="https://www.pentapostagma.gr/wp-content/uploads/2019/11/2759931.jpg"/>
      </figure>
      <figure>
        <img src="https://www.pentapostagma.gr/wp-content/uploads/2019/11/2759930.jpg"/>
      </figure>
    </article>
  </body>
</html>