<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134745-keremas-kanteris-nusprende-nevykti-zaisti-i-turkija.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-18T11:16:00+00:00"/>
    <meta property="og:title" content="Keremas Kanteris nusprendė nevykti žaisti į Turkiją"/>
    <meta property="og:description" content="Praėjusį sezoną Alytaus „Dzūkijos“ komandoje žaidęs ir rezultatyviausiu Lietuvos krepšinio lygos krepšininku tapęs Keremas Kanteris negalės grįžti į gimtinę. Atleto atstovaujama Badalonos „Joventut“ šią savaitę Europos taurės mače svečiuose rungtyniaus su Stambulo „Daruššafaka“, tačiau turkas į gimtinę nekeliaus. „Su komanda nevyksiu į Turkiją. Atsiprašau sirgalių Turkijoje, kurie norėjo mane pamatyti žaidžiantį namuose. ..."/>
  </head>
  <body>
    <article>
      <h1>Keremas Kanteris nusprendė nevykti žaisti į Turkiją</h1>
      <address>
        <time datetime="2019-11-18T11:16:00+00:00">18 Nov 2019, 11:16</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-195562-any1000x1000.jpg">
          <img src="https://www.basketnews.lt/paveikslelis-195562-any630x500.jpg"/>
        </a>
      </figure>
      <p>Nuotr. BNS</p>
      <p>Praėjusį sezoną Alytaus „Dzūkijos“ komandoje žaidęs ir rezultatyviausiu Lietuvos krepšinio lygos krepšininku tapęs <a href="https://www.basketnews.lt/zaidejai/23385-kerem-kanter/statistika/sezonai/2018.html#1">Keremas Kanteris</a> negalės grįžti į gimtinę.</p>
      <p>Atleto atstovaujama Badalonos „Joventut“ šią savaitę Europos taurės mače svečiuose rungtyniaus su Stambulo „Daruššafaka“, tačiau turkas į gimtinę nekeliaus.</p>
      <p>„Su komanda nevyksiu į Turkiją. Atsiprašau sirgalių Turkijoje, kurie norėjo mane pamatyti žaidžiantį namuose. Sėkmės mano komandai“, – rašė Kanteris.</p>
      <p>Aukštaūgis nenurodė, kodėl negalės keliauti į Turkiją, tačiau neabejojama, kad priežastis yra susijusi su jo broliu Enesu Kanteriu.</p>
      <p>NBA žaidžiantis Enesas Kanteris nuolat išreiškia savo nepasitenkinimą Turkijos prezidentu Recepu Tayyipu Erdoganu, o dėl to yra užsitraukęs nemalonę.</p>
      <p>Krepšininko ir Turkijos valdžios kivirčas tęsiasi jau nuo 2017-ųjų. Per tą laiką šalies prezidentas Tayyipas Erdoganas kreipėsi į Interpolą siekdamas puolėjo pargabenimo į Turkiją, kur jis veikiausiai būtų įkalintas.</p>
      <p>Dar spalio mėnesio pradžioje Enesas Kanteris „Twitter“ paskyroje pasidalijo, jog jį bandė užpulti Turkijos prezidento Erdogano atsiųsti asmenys.</p>
      <p>Jis praėjusį sezoną neskrido į rungtynes Londone, mat nebuvo tikras dėl savo saugumo, o artimiausiu metu Enesas Kanteris oficialiai turėtų gauti JAV pilietybę.</p>
      <p>24-erių Keremas Kanteris šį sezoną Europos taurėje pelno po 15,7 taško, atkovoja po 3,3 kamuolio ir renka po 6,7 naudingumo balo.</p>
      <h3>
        <a href="https://www.basketnews.lt/zaidejai/23385-kerem-kanter.html">Kerem Kanter</a>
      </h3>
      <figure>
        <img src="https://www.basketnews.lt/paveikslelis-127948-any150x150.jpg"/>
      </figure>
      <figure>
        <img src="https://www.basketnews.lt/paveikslelis-200774-crop100x150.jpg"/>
      </figure>
      <ul>
        <li>MIN: 13.19</li>
        <li>PTS: 5.67 (61.11%)</li>
        <li>REB: 3.33</li>
        <li>AS: 0.5</li>
        <li>ST: 0</li>
        <li>BS: 0</li>
        <li>TO: 0.67</li>
        <li>GM: 6</li>
      </ul>
    </article>
  </body>
</html>