<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/edu-and-science/_comu-v-budivlyah-silskih-shkil-vidsutni-tualeti/938637"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T11:22:00+00:00"/>
    <meta property="og:title" content="Чому в будівлях сільських шкіл відсутні туалети"/>
    <meta property="og:description" content="Міністерка освіти України Ганна Новосад пояснила, хто винен в тому, що у сільських школах погані вбиральні. Цьогоріч уряд України витратив 267 млн грн на облаштування теплих вбиралень в школі, які відповідають санітарним вимогам, передає &quot;Сніданок з 1+1&quot;. &quot;Таких умов у наших дітей не ..."/>
  </head>
  <body>
    <article>
      <h1>Чому в будівлях сільських шкіл відсутні туалети</h1>
      <address><time datetime="2019-11-18T11:22:00+00:00">18 Nov 2019, 11:22</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938637_w_300.jpg?v=0"/>
        <figcaption>267 млн грн знадобиться на облаштування шкільних туалетів в селах Фото: УНІАН</figcaption>
      </figure>
      <p>Міністерка освіти України <b>Ганна Новосад</b> пояснила, хто винен в тому, що у сільських школах погані вбиральні.</p>
      <p>Цьогоріч уряд України витратив 267 млн грн на облаштування теплих вбиралень в школі, які відповідають санітарним вимогам, передає "<a href="https://www.youtube.com/watch?time_continue=1&amp;v=EQ-jgqywM1M&amp;feature=emb_logo">Сніданок з 1+1"</a>.</p>
      <p>"Таких умов у наших дітей не має бути. На кінець року ми матимемо фінальну цифру – скільки регіонів змогли впоратися з цією ганебною ситуацією і все-таки облаштувати ці вбиральні", - говорить <b>Новосад</b>.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/edu-and-science/_uryad-vidiliv-500-mln-na-podorozhi-shkolyariv/938020"/>
      </related>
      <p>За її словами, зараз такий процес відбувається надзвичайно повільно.</p>
      <p>"Щоб перевірити чи кошти витратили, треба звертатися до засновника своєї школи. Якщо у вас ОТГ, то звертайтеся до відповідальних людей, які займаються освітою у вашій громаді. Якщо ОТГ немає, то до районного відділу, до департаменту освіти або до міністерства", - каже міністерка.</p>
      <p>В МОН порахували, що для облаштування понад 800 вбиралень, які наразі знаходяться на вулиці або є в поганому стані знадобиться 267 млн грн.</p>
      <blockquote>У Дніпрі витратять 7 млн гривень на перехід до шкільного туалету на вулиці.</blockquote>
    </article>
  </body>
</html>