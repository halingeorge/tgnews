<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597885/den-leei-na-xeimoniasei-aithrios-kairos-mexri-kai-tin-paraskevi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T11:49:00+00:00"/>
    <meta property="og:title" content="Δεν λέει να χειμωνιάσει – Αίθριος καιρός μέχρι και την Παρασκευή"/>
    <meta property="og:description" content="Δεν λέει να χειμωνιάσει φέτος με τις καλές καιρικές συνθήκες και τις ιδιαίτερα υψηλές θερμοκρασίες για την εποχή, να μην θυμίζουν σε τίποτα..."/>
  </head>
  <body>
    <article>
      <h1>Δεν λέει να χειμωνιάσει – Αίθριος καιρός μέχρι και την Παρασκευή</h1>
      <address><time datetime="2019-11-18T11:49:00+00:00">18 Nov 2019, 11:49</time> by <a rel="author">SigmaLive</a></address>
      <p><b>Δεν λέει να χειμωνιάσει φέτος με τις καλές καιρικές συνθήκες και τις ιδιαίτερα υψηλές θερμοκρασίες για την εποχή, να μην θυμίζουν σε τίποτα Νοέμβρη. <br/></b> <br/>Σύμφωνα με το Τμήμα Μετεωρολογίας, μέχρι και την Παρασκευή, ο καιρός θα είναι κυρίως αίθριος με τις θερμοκρασίες να είναι περίπου τρεις βαθμούς υψηλότερες για την εποχή. <br/> <br/>Αναλυτικά, Το απόγευμα, ο καιρός θα είναι κυρίως αίθριος, παρόλο που κατά διαστήματα θα παρατηρούνται αυξημένες ψηλές νεφώσεις. Οι άνεμοι θα πνέουν βορειοανατολικοί ως νοτιοανατολικοί μέτριοι, 4 μποφόρ και παροδικά στα προσήνεμα μέχρι ισχυροί, 4 με 5 μποφόρ. Η θάλασσα θα είναι λίγο ταραγμένη και τοπικά στα προσήνεμα μέχρι ταραγμένη.<br/> <br/>Απόψε, ο καιρός θα είναι κυρίως αίθριος, ενώ αρχικά θα παρατηρούνται αυξημένες ψηλές νεφώσεις. Οι άνεμοι θα πνέουν κυρίως βορειοδυτικοί ως βορειοανατολικοί ασθενείς, 3 μποφόρ. Η θάλασσα θα είναι αρχικά λίγο ταραγμένη και στα ανατολικά μέχρι ταραγμένη, για να καταστεί αργότερα ήρεμη μέχρι λίγο ταραγμένη. Η θερμοκρασία θα πέσει στους 9 βαθμούς στο εσωτερικό, γύρω στους 13 στα παράλια και στους 7 βαθμούς στα ψηλότερα ορεινά.<br/> <br/>Αύριο, ο καιρός θα είναι κυρίως αίθριος. Οι άνεμοι θα πνέουν κυρίως βορειοανατολικοί ως νοτιοανατολικοί, ασθενείς και παροδικά μέχρι μέτριοι, 3 με 4 μποφόρ. Η θάλασσα θα είναι ήρεμη μέχρι λίγο ταραγμένη. Η θερμοκρασία θα ανέλθει γύρω στους 26 βαθμούς στο εσωτερικό, τα νότια και ανατολικά παράλια, γύρω στους 24 στα δυτικά και βόρεια παράλια και στους 16 βαθμούς στα ψηλότερα ορεινά.<br/> <br/>Την Τετάρτη, ο καιρός θα είναι κυρίως αίθριος. Την Πέμπτη και την Παρασκευή ο καιρός θα είναι κυρίως αίθριος, αλλά παροδικά θα παρατηρούνται αυξημένες ψηλές νεφώσεις. Η θερμοκρασία δεν αναμένεται να σημειώσει αξιόλογη μεταβολή, παραμένοντας πάνω από τις μέσες κλιματολογικές τιμές.<br/> </p>
    </article>
  </body>
</html>