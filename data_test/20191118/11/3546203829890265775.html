<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_826370093_Predupredih_Mourinyo_da_ne_kupuva_Lukaku_toy_e_edno_golyamo_bebe"/>
    <meta property="og:site_name" content="webcafé"/>
    <meta property="article:published_time" content="2019-11-18T11:54:00+00:00"/>
    <meta property="og:title" content="&quot;Предупредих Моуриньо да не купува Лукаку, той е едно голямо бебе&quot;"/>
    <meta property="og:description" content="&quot;Същият е и случаят с Погба&quot;"/>
  </head>
  <body>
    <article>
      <h1>"Предупредих Моуриньо да не купува Лукаку, той е едно голямо бебе"</h1>
      <address><time datetime="2019-11-18T11:54:00+00:00">18 Nov 2019, 11:54</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2018/03/14/mourinho-lukaku/1170x800.jpg"/>
        <figcaption>Уолш смята, че Моуриньо не се е справил с Лукаку.<cite>Снимка: © Getty Images</cite></figcaption>
      </figure>
      <p>
        <b>Бившият мениджър на Манчестър Юнайтед Жозе Моуриньо е бил предупреден от свой близък да не взима Ромелу Лукаку в състава на "червените дяволи".</b>
      </p>
      <p>Белгийският таран подписа с Юнайтед преди малко повече от две години, но миналото лято напусна клуба, за да се присъедини към италианския Интер.</p>
      <p>"Когато Жозе искаше да подпише с Ромелу Лукаку от Евертън, си спомням как му казах: "Трябва да бъдеш внимателен с него. Той е едно голямо бебе", разказа бившият скаут на Челси Стив Уолш, който работи със Специалния в Западен Лондон, след което стана директор на "карамелите".</p>
      <p>"Моуриньо ми каза, че може да се справи, но според мен обаче това не стана и той не бе в правилната психическа настройка, която му е необходима.</p>
      <p>Това е случаят и с Пол Погба. Това не са типа играчи, които харесвам. Те мислят повече за себе си, отколкото за отбора. Не можеш да ги докоснеш и това, че са добри футболисти не значи, че ще направиш добър отбор с тях", заявява Уолш, който загуби работата си през май 2018-а, когато си тръгна от Евертън заедно със спортния директор Марсел Брандс.</p>
      <p>Лукаку пък записа 42 гола в 96 мача за Манчестър Юнайтед за две години, след което през това лято Оле Гунар Солскяер реши да се раздели с него и той премина в Интер срещу 73 милиона паунда.</p>
      <p>Наскоро белгийският национал даде интервю, в което заяви, че Оле Гунар е искал да го задържи, но той е избрал Серия "А" в търсене на ново предизвикателство.</p>
      <related>
        <a href="https://www.webcafe.bg/sportcafe/futbol-svyat/id_1323183094_Lukaku_e_glupav_li_Vladee_osem_ezika_i_e_bakalavar_po_turizam"/>
      </related>
    </article>
  </body>
</html>