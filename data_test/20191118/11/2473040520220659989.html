<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Auto/246912/ford-va-lansa-in-romania-suv-ul-electric-mustang-mach-e-in-2021.html"/>
    <meta property="og:site_name" content="Wall-Street"/>
    <meta property="article:published_time" content="2019-11-18T11:46:59+00:00"/>
    <meta property="og:title" content="Ford va lansa in Romania SUV-ul electric Mustang Mach-E in 2021"/>
    <meta property="og:description" content="Ford va lansa in Romania SUV-ul electric Mustang Mach-E in 2021, cu doua variante de putere si o autonomie de pana la 600 km."/>
  </head>
  <body>
    <article>
      <h1>Ford va lansa in Romania SUV-ul electric Mustang Mach-E in 2021</h1>
      <address><time datetime="2019-11-18T11:46:59+00:00">18 Nov 2019, 11:46</time> by <a rel="author">Cristian Gubandru</a></address>
      <p>
        <b>Ford va lansa in Romania SUV-ul electric Mustang Mach-E in 2021, cu doua variante de putere si o autonomie de pana la 600 km.</b>
      </p>
      <p>Mustang Mach-E vine in versiuni cu autonomie standard sau autonomie extinsa, cu tractiune spate sau cu tractiune integral. Aceste versiuni vin echipate cu motoare electrice cu magneti permanenti. In varianta cu autonomie extinsa si tractiune spate, Mustang Mach-E tinteste o autonomie de pana la 600 de kilometri calculata conform precedurilor World Harmonised Light Vehicle Test Procedure (WLTP). In configuratiile cu autonomie extinsa si tractiune integrala, Mustang Mach-E vizeaza 337 CP si un cuplu de 565 Nm.</p>
      <blockquote>Ford le va oferi de asemenea si o versiune speciala dedicata performantei. Mustang Mach-E GT tinteste o acceleratie 0-100 km/h in mai putin de 5 secunde si resurse estimate la 465 CP si 830 Nm.</blockquote>
      <p>Ford Mustang Mach-E ofera trei moduri de rulare - Whisper, Engage si Unbridled.</p>
      <p>Cand masina pleaca de pe loc, un nou sistem de tractiune integrala Mach-E permite livrarea cuplului in mod independent catre cele doua punti, oferind o acceleratie impresionanta si o manevrabilitate imbunatatita fata de versiunea cu roti motrice fata.</p>
      <p>
        <a href="https://www.wall-street.ro/articol/Auto/246774/ludovic-orban-dam-ordin-pentru-inceperea-drumului-expres-craiova-pitesti.html">Citeste si:<br/>Orban: Dam ordin pentru inceperea drumului expres Craiova-Pitesti</a>
      </p>
      <figure>
        <img src="https://img.wall-street.ro/image_thumbs/thumbs/153/15326b22321ea84597802807ddb816a8-400x250-00-65.jpg?v=1573712886"/>
      </figure>
      <p>In plus fata de acceleratia prompta, Mustang Mach-E GT va fi disponibil cu noile etriere din aluminiu Flexira de la Brembo care mentin functionalitatea unui etrier fix, in timp ce sunt proiectate cu dimensiunile unui etrier mobil. De asemenea, Mustang Mach-E GT este echipat cu sistem de amortizare MagneRide, un sistem de suspensii adaptive care le permite soferilor sa se bucure de calatorii confortabile si palpitante.</p>
      <p>Pe Mustang Mach-E debuteaza noua generatie a sistemului de infotainment SYNC. Acesta ofera o interfata moderna si are capacitatea de a invata preferintele soferilor, perfectionandu-se odata cu trecerea timpului, cu ajutorul actualizarilor online over-the-air. Noua generatie SYNC utilizeaza un display cu diagonala de 15.5 inch si o interfata simpla care renunta la meniurile complicate, permitand un acces mult mai facil la comenzi prin gesturile clasice cunoscute din lumea telefoanelor moderne: touch, swipe sau pinch.</p>
      <p>Pe langa spatiul de bagaje situat sub capota frontala, portbagajul posterior ofera un volum de 402 litri. Cu scaunele din spate rabatate, volumul creste pana la 1420 de litri - mai mult decat suficient pentru bagaje, echipament de camping sau alte incarcaturi ocazionale.</p>
      <p>In interior, Mustang Mach-E prezinta o fuziune intre designul modern si functionalitatea inteligenta. Pachetul audio premium B&amp;O Sound System, disponibil optional, include incinte acustice integrate impecabil in zona frontala, acestea fiind dispuse deasupra gurilor de ventilatie. O cotiera flexibila ofera indeajuns de mult spatiu interior pentru o poseta. Elementele traditionale de design Mustang, precum forma instrumentarului de bord completeaza interiorul acestui model.</p>
      <p>
        <a href="https://www.wall-street.ro/articol/Auto/246744/top-5-modele-de-masini-fabricate-in-romania.html">Citeste si:<br/>Top 5 modele de masini fabricate in Romania</a>
      </p>
      <figure>
        <img src="https://img.wall-street.ro/image_thumbs/thumbs/37d/37d199b1f23cbfed408e4b9ddd959caa-400x250-00-65.jpg?v=1573645114"/>
      </figure>
      <p>Modelul va fi disponibil intr-o versiune limitata First Edition, care va oferi tractiune integrala si va putea fi comandata in varianta cu autonomie extinsa. Nuanta exterioara speciala Grabber Blue Metallic, plafonul panoramic, cusaturile. contrastante pe scaune si o placuta "First Edition" sunt elemente care caracterizeaza aceasta versiune.</p>
      <p>In final, intrarea in masina si pornirea motorului au loc usor si fara efort cu ajutorul tehnologiei "Phone as Key", care isi face debutul in gama Ford pe noul Mustang Mach-E. Cu ajutorul tehnologiei Bluetooth, vehiculul poate detecta telefoanele posesorilor atunci cand acestia se apropie de masina, deblocand usile si permitand pornirea motorului fara ca acestia sa fie nevoiti sa utilizeze cheia sau sa-si scoata telefonul mobil din buzunar. Un cod de rezerva poate fi introdus pe montantul B pentru descuierea usilor, iar un alt cod inserat pe ecranul central permite pornirea masinii in situatii in care telefonul e indisponibil din cauza bateriei descarcate.</p>
      <p>Mustang Mach-E va fi disponibil atat in versiunea Standard Range (baterie Litiu-Ion cu capacitatea de 75.7 kWh), cat si in versiunea Extended Range (baterie de 98.8 kWh). Autonomia vizata este de pana la 600 de kilometri in configuratia cu roti motrice spate.</p>
      <p>Bateriile avansate sunt formate din 288 de celule Litiu-Ion in specificatia Standard Range si din 376 de celule Litiu-Ion in specificatia Extended Range. Conceput pentru a maximiza spatiu interior si pentru a contribui la o dinamica optimizata a masinii printr-un centru de greutate coborat, pachetul de baterii este asezat in podea intre cele doua punti si a fost testat la temperaturi extreme, de pana la minus 40 de grade Celsius. Bateriile sunt amplasate intr-o carcasa impermeabila, inconjurata la randul ei de un strat de protectie care absoarbe socurile in caz de accident. Bateria utilizeaza un sistem avansat de racire si incalzire cu lichid, pentru a optimiza performantele la temperaturi extreme si pentru a imbunatati timpul de incarcare.</p>
      <p>
        <a href="https://www.wall-street.ro/articol/Auto/245445/ford-lanseaza-la-craiova-productia-noului-puma-primul-vehicul-hibrid-din-romania.html">Citeste si:<br/>Ford lanseaza la Craiova productia primului vehicul hibrid din Romania</a>
      </p>
      <figure>
        <img src="https://img.wall-street.ro/image_thumbs/thumbs/3dc/3dc08552a30535ca3051b7d679fbff06-400x250-00-65.jpg?v=1570521132"/>
      </figure>
      <p>Posesorii vehiculelor electrice utilizeaza in 80% din timp prizele de acasa pentru a incarca masina. Ford ofera solutia Ford Connected Wallbox, care permite o incarcare de cinci ori mai rapida decat la o priza normala: in jur de 62 de kilometri la fiecare ora de incarcare pentru versiunea cu autonomie extinsa si configuratie cu roti motrice spate. Cablul de incarcare Ford Home, oferit odata cu vehiculul, permite o autonomie medie de 14 km pentru fiecare ora de incarcare la o priza domestica normala tipica pentru Europa.</p>
      <p>Cu o putere de incarcare de varf de 150 de kW, Mustang Mach-E in versiunea cu autonomie extinsa si tractiune spate poate sa primeasca pana la 93 de kilometri autonomie in 10 minute la o statie rapida de incarcare de tip DC (curent continuu). Versiunea Mustang Mach-E Standard Range vizeaza o incarcare de la 10% la 80% in aproximativ 38 de minute la o statie rapida de tip DC.</p>
    </article>
  </body>
</html>