<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/inseguimento-per-biella-alla-guida-ubriaco-va-contromano-e-non-si-ferma-allalt-della-polizia"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-18T11:36:42+00:00"/>
    <meta property="og:title" content="Inseguimento per Biella: alla guida ubriaco va contromano e non si ferma all’alt della Polizia"/>
    <meta property="og:description" content="Protagonista un 21enne residente in città"/>
  </head>
  <body>
    <article>
      <h1>Inseguimento per Biella: alla guida ubriaco va contromano e non si ferma all’alt della Polizia</h1>
      <h2>Protagonista un 21enne residente in città</h2>
      <address>
        <time datetime="2019-11-18T11:36:42+00:00">18 Nov 2019, 11:36</time>
      </address>
      <p>Una sequenza di infrazioni notevoli per un ragazzo di soli 21 anni residente a Biella.</p>
      <p>Il giovane, infatti, alla guida di una Golf intorno alle 23 di ieri sera è stato notato da una volante della Polizia mentre entrava contromano in via Costa di Riva e poi senza minimamente preoccuparsi delle altre vetture affrontava un paio di rotonde senza rallentare.</p>
      <p>A quel punto gli Agenti gli hanno intimato l’alt ma il ragazzo non si è fermato. Effettuata un’inversione i Poliziotti lo hanno inseguito riuscendo a fermarlo poco più avanti.</p>
      <p>Sottoposto al test dell’etilometro il 21enne è risultato positivo; per lui immediato il ritiro della patente e la denuncia per guida in stato di ebrezza.</p>
      <p>
        <i>Immagine di repertorio</i>
      </p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/biella-minaccia-una-coppia-con-un-bastone-appuntito-per-farsi-consegnare-i-soldi"/>
        <a href="https://laprovinciadibiella.it/cronaca/ubriaca-fa-guidare-la-sua-auto-ad-un-amico-ubriaco-anche-lui-e-senza-patente"/>
        <a href="https://laprovinciadibiella.it/cronaca/si-sente-male-in-piazza-duomo-15enne-ubriaca-finisce-in-ospedale"/>
      </related>
    </article>
  </body>
</html>