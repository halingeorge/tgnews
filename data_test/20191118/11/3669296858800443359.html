<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/saglik/microtese-yontemi-nedir"/>
    <meta property="og:site_name" content="CNN Türk"/>
    <meta property="article:published_time" content="2019-11-18T11:34:41+00:00"/>
    <meta property="og:title" content="MicroTESE yöntemi nedir?"/>
    <meta property="og:description" content="İnfertilite giderek daha sık görülen bir sağlık..."/>
  </head>
  <body>
    <article>
      <h1>MicroTESE yöntemi nedir?</h1>
      <h2>İnfertilite giderek daha sık görülen bir sağlık sorunudur. Bu şikayetle doktora başvuran hasta sayısı da artmaktadır. Üroloji Uzmanı Prof. Dr. Mustafa Sofikerim, erkek infertilitesinde uygulanan microTESE tedavisiyle çocuk sahibi olmanın mümkün olduğunu belirtti.</h2>
      <address>
        <time datetime="2019-11-18T11:34:41+00:00">18 Nov 2019, 11:34</time>
      </address>
      <p>Bazı erkeklerin semeninde (menide) sperm gözlenmemektedir. Bu tanıya azospermi denilmektedir. Bunun nedeni; testis kanallarındaki tıkanıklıklar, genetik ya da hormonal nedenler, inmemiş testis sorunu, çeşitli enfeksiyonlar olabilir. Ancak hastaların yaklaşık yarısında menide sperm bulunmamasını açıklayabilecek herhangi bir neden saptanamayabilir.</p>
      <p>MicroTESE, menisinde hiç sperm bulunmayan (azospermi) kişilerin testisinden sperm çıkarılmasına ve bu kişilerin tüp bebek yöntemiyle <a href="https://www.cnnturk.com/haberleri/cocuk">çocuk</a> sahibi olmasına imkan sağlar. Nadiren sperm kalitesi bozuk olan kişilere de MicroTESE uygulanabilir ve bu yolla sağlıklı spermler elde edilebilir.</p>
      <p>
        <b><a href="https://www.cnnturk.com/haberleri/microtese-yontemi">MicroTESE yöntemi</a> nedir?</b>
      </p>
      <p>Mikrocerrahi testiküler sperm ekstraksiyonu (microTESE), bir erkeğin testislerinin seminifer tübüllerinden sperm almak için kullanılan cerrahi bir prosedürdür. Obstrüktif olmayan azospermili erkekler için kullanılır; bu, bir erkeğin semeninde tespit edilebilir bir miktar elde etmek için yeterli sperm üretemediği- erkek kısırlığının yaygın bir nedenidir.</p>
      <p>
        <b>MicroTESE ameliyatı nasıl yapılır?</b>
      </p>
      <p>MicroTESE operasyonunda testis tek bir kesi ile tamamen açılır ve doku mikroskop ile 10 kat büyütülerek sperm yapımı olması muhtemel bölgeler tespit edilir. Sperm üreten kanallar geniş bir şekilde görülebildiği için kolaylıkla ayırt edilir ve gerekli dokular işlemi gerçekleştiren ürolog tarafından toplanır. Bu doku örnekleri birtakım işlemlerden geçirilerek içlerindeki canlı sperm hücreleri ayrıştırılır. Canlı sperm bulunursa ve mikroenjeksiyon için anne adayından toplanan yumurtalar hazırsa aynı gün tüp bebek işlemi yapılır. Fazla sayıda sperm elde edilmesi durumunda, kullanılmayan sperm hücreleri dondurularak saklanır ve ileride gerçekleştirilecek tüp bebek tedavilerinde çözülerek kullanılır.<br/>MicroTESE yöntemi, eskiden uygulanan çoklu biyopsi yöntemine kıyasla çok daha fazla sayıda ve daha iyi kalitede sperm elde etme imkanı sunar. MicroTESE yönteminin diğer bir avantajı ise mikroskop altında testisi besleyen damarların daha iyi gözlenmesi ve testise verilen hasarın asgari düzeye indirilmesidir.</p>
      <p>MicroTESE, ameliyathane koşullarında ve genel anestezi altında gerçekleştirilen bir operasyondur ve yaklaşık 1-2 saat sürmektedir. Operasyona 6 saatlik açlık ile gelinmesi gerekmektedir. MicroTESE ameliyatı sonrası hasta 3-4 saat gözlem altında tutulur. Taburcu edildikten sonra da 3-4 gün ev istirahati önerilmektedir. Hastanın 10 gün süre ile ağır bir işle uğraşmaması ve fiziksel aktiviteden uzak durması gerekmektedir.</p>
      <p>
        <b>MicroTESE tekniğinin avantajları nelerdir?</b>
      </p>
      <p>MicroTESE, testis dokusuna çok aşina olan uzman bir mikro-cerrahın beceri ve anlayışını gerektiren ileri bir prosedürdür. Mikroskop kullanımı, testis tübüllerinin diseksiyonun ve sperm aramak için yetkin eğitimli personel bulundurulmasının kombinasyonu, birçok çift için başarı ile başarısızlık arasındaki farkı yaratabilir.</p>
      <p>MicroTESE ameliyatı tanısal bir prosedür olarak yapılabilir ve kullanılabilir spermler bulunursa, dondurulabilirler ve çiftin ICSI'ye devam etmesi önerilir. Ayrıca, bir spermin donmadan yumurtalara enjekte edilmesi için bir yumurta alma/IVF işlemi ile gerçekleştirilebilir ve zamanlanabilir. Sperm üretim problemi olan erkeklerde spermlerin dondurulması zor olabilir çünkü bu spermlerin sayısı azdır ve iyi bir şekilde çözülemez.</p>
      <p>Bu nedenle gebe kalma şansını yükseltmek için IVF'den hemen önce elde edilen taze spermleri kullanmaktır. MicroTESE ile sperm bulma şansı %40 -50 olarak bildirilmektedir.</p>
      <p>MicroTESE, erkek üreme cerrahisinde büyük bir ilerlemedir, ancak yalnızca az sayıda erkek üreme cerrahı tarafından gerçekleştirilir. Minimal invaziv teknikler kullanılan, iyileşme sürecini daha kolay hale getiren bir prosedürdür.</p>
      <related>
        <h4>ilgili haberler</h4>
        <a href="https://www.cnnturk.com/saglik/teknolojinin-hemoroide-etkisi"/>
        <a href="https://www.cnnturk.com/saglik/preimplantasyon-genetik-tani-nedir"/>
        <a href="https://www.cnnturk.com/saglik/sarkik-goz-kapagi-yorgunluk-sebebi"/>
      </related>
    </article>
  </body>
</html>