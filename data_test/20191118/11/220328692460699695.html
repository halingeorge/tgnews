<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/deymn-i-beyl-debyutirakha-na-prvo-myasto-407039.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-18T11:49:00+00:00"/>
    <meta property="og:title" content="Деймън и Бейл дебютираха на първо място"/>
    <meta property="og:description" content="Новият им филм „Пълно ускорение“ събра 52 милиона в боксофиса"/>
  </head>
  <body>
    <article>
      <h1>Деймън и Бейл дебютираха на първо място</h1>
      <address><time datetime="2019-11-18T11:49:00+00:00">18 Nov 2019, 11:49</time> by <a rel="author">Агенция Стандарт</a></address>
      <p>Новият филм на Мат Деймън и Крисчън Бейл „Пълно ускорение“ дебютира на върха на боксофиса. След първия си уикенд лентата събра 31 милиона долара в САЩ и 21,4 в света за общия успех от 52,4 милиона. Продукцията на Джеймс Манголд, която разказва за битката между Форд и Ферари за надмощие на състезанието „24 часа на Льо Ман“ през 1966-а, остана без конкуренция. Второто място зае военният епос на Роланд Емерих „Битката за Мидуей“. Филмът добави към приходите си само 8,7 милиона долара през уикенда. На трето място се нареди дългоочакваният „Новите ангели на Чарли“. Филмът на Елизабет Банкс обаче не оправда финансовите прогнози и събра само 8,6 милиона в САЩ. Лентата тепърва ще излиза в държави като Англия, Испания и Франция. У нас филмът ще се завърти през януари.</p>
    </article>
  </body>
</html>