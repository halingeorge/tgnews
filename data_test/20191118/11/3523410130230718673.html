<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640481/%D9%85%D8%AF%D8%A7%D8%B1%D8%B3-%D8%B4%D9%87%D8%B1%D8%B3%D8%AA%D8%A7%D9%86%D9%87%D8%A7%DB%8C-%D8%A2%D8%A8%DB%8C%DA%A9-%D9%88-%D8%A2%D9%88%D8%AC-%D8%AF%D8%B1-%D9%86%D9%88%D8%A8%D8%AA-%D8%A8%D8%B9%D8%AF%D8%A7%D8%B2%D8%B8%D9%87%D8%B1-%D8%AA%D8%B9%D8%B7%DB%8C%D9%84-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T11:53:00+00:00"/>
    <meta property="og:title" content="مدارس شهرستانهای آبیک و آوج در نوبت بعدازظهر تعطیل شد"/>
    <meta property="og:description" content="مدیرکل مدیریت بحران استان قزوین گفت: به دلیل بارش برف و سردی هوا مدارس تمامی مقاطع تحصیلی در شهرستان آوج و ابتدایی و پیش دبستانی..."/>
  </head>
  <body>
    <article>
      <h1>
        <a href="https://www.bultannews.com/fa/news/640481/%D9%85%D8%AF%D8%A7%D8%B1%D8%B3-%D8%B4%D9%87%D8%B1%D8%B3%D8%AA%D8%A7%D9%86%D9%87%D8%A7%DB%8C-%D8%A2%D8%A8%DB%8C%DA%A9-%D9%88-%D8%A2%D9%88%D8%AC-%D8%AF%D8%B1-%D9%86%D9%88%D8%A8%D8%AA-%D8%A8%D8%B9%D8%AF%D8%A7%D8%B2%D8%B8%D9%87%D8%B1-%D8%AA%D8%B9%D8%B7%DB%8C%D9%84-%D8%B4%D8%AF">مدارس شهرستانهای آبیک و آوج در نوبت بعدازظهر تعطیل شد</a>
      </h1>
      <h2>مدیرکل مدیریت بحران استان قزوین گفت: به دلیل بارش برف و سردی هوا مدارس تمامی مقاطع تحصیلی در شهرستان آوج و ابتدایی و پیش دبستانی...</h2>
      <address><time datetime="2019-11-18T11:53:00+00:00">18 Nov 2019, 11:53</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، قدرت الله مهدی خانی  اظهارداشت: با توجه به بارش شدید برف در اکثر مناطق شهرستان آوج و آبیک و کاهش دما تا ۴ درجه زیر صفر<br/>مدارس همه مقاطع تحصیلی در شهرستان آوج و مقاطع ابتدایی و پیش دبستانی در شهر آبیک در نوبت بعدازظهر امروز دوشنبه تعطیل است.</p>
      <p>مدیرکل مدیریت بحران استان قزوین یادآورشد: در حال حاضر در اکثر مناطق استان قزوین شاهد بارش برف هستیم اما خوشبختانه هیچ راهی مسدود نشده است.</p>
      <p>وی بیان کرد: دستگاههای امدادی از جمله اداره راهداری، پلیس راه، اورژانس، مدیریت بحران در آماده باش کامل هستند تا در صورت نیاز به یاری مسافران بشتابند.</p>
      <p>مهدی خانی تصریح کرد: با توجه به شدت بارش ها پیش بینی می کنیم هیچ مشکلی در راههای استان نداشته باشیم و احتمال طغیان رودخانه ها نیز نمی رود اما از رانندگان درخواست می کنیم با توجه لغزنده بودن جاده ها ضمن احتیاط کامل در صورت عبور از جاده های کوهستان حتما لباس گرم، زنجیر چرخ همراه داشته باشند و از سالم بودن خودرو و پر بودن باک بنزین آن مطمئن شوند.</p>
      <p>مدیرکل مدیریت بحران استان قزوین همچنین گفت: در زمان بارش برف از مردم انتظار داریم از سفر غیر ضروری با خودروی شخصی خودداری کرده و تا حد ممکن از خودروهای عمومی و اتوبوس استفاده کنند.</p>
    </article>
  </body>
</html>