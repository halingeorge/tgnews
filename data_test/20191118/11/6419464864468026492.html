<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/katerini-ti-edeixe-to-porisma-gia-ton-thanato-tis-17chronis-kai-tis-miteras-tis-video/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-18T11:23:35+00:00"/>
    <meta property="og:title" content="Κατερίνη: Τι έδειξε το πόρισμα για τον θάνατο της 17χρονης και της μητέρας της (video)"/>
    <meta property="og:description" content="Ανακοινώθηκε το πόρισμα του ιατροδικαστή που «δείχνει» τα αίτια του θανάτου της 17χρονης και της μητέρας της από την Κατερίνη."/>
  </head>
  <body>
    <article>
      <h1>Κατερίνη: Τι έδειξε το πόρισμα για τον θάνατο της 17χρονης και της μητέρας της (video)</h1>
      <address>
        <time datetime="2019-11-18T11:23:35+00:00">18 Nov 2019, 11:23</time>
      </address>
      <p>Ανακοινώθηκε το πόρισμα του ιατροδικαστή που <b>«δείχνει» τα αίτια του θανάτου</b> της <b>17χρονης</b> και της <b>μητέρας</b> της από την <b><a href="https://neaselida.gr/tag/katerini/">Κατερίνη</a>.</b></p>
      <p>Το αυτοκίνητο βρέθηκε σε <b>χαράδρα βάθους 105 μέτρων</b> και τα σώματα των άτυχων γυναικών εντοπίστηκαν σε απόσταση τριών μέτρων από το όχημα.</p>
      <p><b>Η μητέρα φαίνεται να ήταν πιεσμένη το τελευταίο διάστημα</b>, καθώς όλο το βάρος της ανατροφής της κόρης της, η οποία είχε κινητικά προβλήματα, είχε πέσει πάνω της, αφού ο σύζυγός της βρισκόταν τις περισσότερες μέρες στη Θεσσαλονίκη για δουλειά.</p>
      <p>Ο χρόνος θανάτου προσδιορίζεται <b>την ημέρα της εξαφάνισής τους</b>, στις <b>8 Νοεμβρίου,</b> διαψεύδοντας τα όσα ακούγονται ότι μέχρι τις 14 του μήνα, η μητέρα εθεάθη να οδηγεί το αμάξι στην <b>Κατερίνη.</b></p>
      <p>Την <b>17χρονη</b> και τη <b>μητέρα</b> της εντόπισε στις 11:40 χθες το πρωί μικτό κλιμάκιο πυροσβεστών, ανδρών της ΕΜΑΚ και αστυνομικών που και με τη βοήθεια drones «χτένιζαν» την περιοχή. Λίγο μετά τις 5 το απόγευμα ολοκληρώθηκε η επιχείρηση ανάσυρσης των δύο γυναικών, στην οποία συμμετείχαν 20 πυροσβέστες, η 2η ΕΜΑΚ καθώς και η ΕΛ.ΑΣ.</p>
      <p>Από τα πρώτα στοιχεία της αστυνομικής έρευνας <b>δεν διαφαίνονται ίχνη εγκληματικής ενέργειας,</b> παρόλα αυτά ειδοποιήθηκαν να φτάσουν στο σημείο ιατροδικαστής, αλλά και αστυνομικοί των εγκληματολογικών ερευνών.</p>
      <h3>Δείτε το σχετικό βίντεο</h3>
      <figure>
        <iframe src="https://www.youtube.com/embed/c-9FCDt1xLc" width="696" height="392" data-service="Youtube" scrolling="no"/>
      </figure>
      <related>
        <a href="https://neaselida.gr/ellada/agrio-foniko-stin-ithaki-gronthokopise-mechri-thanatoy-ton-erasti-tis-gynaikas-toy/"/>
      </related>
    </article>
  </body>
</html>