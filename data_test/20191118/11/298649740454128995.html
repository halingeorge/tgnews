<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/spettacolo/2019/11/18/noel-al-fratello-liam-non-torno-a-condividere-il-palco-con-lui-top10_20191118_124506/"/>
    <meta property="og:site_name" content="Askanews"/>
    <meta property="article:published_time" content="2019-11-18T11:45:06+00:00"/>
    <meta property="og:title" content="Noel al fratello Liam: “Non torno a condividere il palco con lui”"/>
    <meta property="og:description" content="Roma, 18 nov. (askanews) – Una faida cominciata nel 2009 dopo lo scioglimento della band, avvenuto a Parigi a poche ore dal concerto che sarebbe dovuto andare in scena al Rock en Seine. In un’intervista rilasciata a Big Issue, Noel Gallagher, ha ricostruito lo scioglimento della band e la lite con il fratello Liam. La […]"/>
  </head>
  <body>
    <article>
      <h1>Noel al fratello Liam: “Non torno a condividere il palco con lui”</h1>
      <h2>Faida cominciata nel 2009 dopo lo scioglimento degli Oasis</h2>
      <address>
        <time datetime="2019-11-18T11:45:06+00:00">18 Nov 2019, 11:45</time>
      </address>
      <figure>
        <img src="http://www.askanews.it/wp-content/uploads/2019/11/20191118_124455_A9684863.jpg"/>
      </figure>
      <p>Roma, 18 nov. (askanews) – Una faida cominciata nel 2009 dopo lo scioglimento della band, avvenuto a Parigi a poche ore dal concerto che sarebbe dovuto andare in scena al Rock en Seine. In un’intervista rilasciata a Big Issue, Noel Gallagher, ha ricostruito lo scioglimento della band e la lite con il fratello Liam. La colpa sarebbe nei frequenti tweet con cui il fratello lo ha bersagliato negli ultimi dieci anni. Ogni tweet di Liam ha rappresentato “un chiodo nella bara” per le speranze dei fan di rivedere insieme la band che ha scritto la storia del Britpop negli anni ’90. Noel ha anche aggiunto: “È uno strano comportamento per una persona che continua a supplicarmi di alzare il telefono e dire “facciamolo”” . Liam avrebbe messo da parte tutta la sua vita per continuare ad andare in tour con gli Oasis, “ma se pensa che io torni a condividere il palco con lui dopo quello che ha detto, allora è più imbecille di quanto sembra”.</p>
      <p>Adx/Int9</p>
    </article>
  </body>
</html>