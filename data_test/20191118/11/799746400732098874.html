<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103164/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T11:57:38+00:00"/>
    <meta property="og:title" content="Німці стали викидати більше упаковок, ніж будь-коли раніше"/>
    <meta property="og:description" content="Кожен німець викидає в сміття 226,5 кілограма упаковки щороку - рекордно високий рівень, свідчить нове дослідження.  "/>
  </head>
  <body>
    <article>
      <h1>Німці стали викидати більше упаковок, ніж будь-коли раніше</h1>
      <address>
        <time datetime="2019-11-18T11:57:38+00:00">18 Nov 2019, 11:57</time>
      </address>
      <p>Кожен німець викидає в сміття 226,5 кілограма упаковки щороку — рекордно високий рівень, свідчить нове дослідження.  </p>
      <p>Про це повідомляє "Європейська правда" з посиланням на <a href="https://www.thelocal.com/">The Local.</a></p>
      <p>Відповідно до нового звіту Федерального агентства щодо довкілля (UBA), обсяг відходів у вигляді упаковок у Німеччині виріс до рекордно високого рівня в 2017 році. Тоді обсяг відходів склав 18,7 млн тонн - 226,5 кг на людину, що на 3% вище у порівнянні з попереднім роком.</p>
      <p>Частка відходів приватних споживачів склала 47% або 107 кг на душу населення.</p>
      <p>Причиною зростання називають все більшу популярність онлайн-доставки та більшу різноманітність їж і напоїв на виніс.</p>
      <p>Також зафіксовано, що їжу "з собою" німці схильні купувати невеликими порціями, що також призводить до збільшення кількості відходів упакування.</p>
      <figure>
        <img src="https://img.eurointegration.com.ua/images/doc/f/8/f81961b-1574071384-packagingwaste.jpg"/>
      </figure>
      <p>Німеччина вже запропонувала заходи для скорочення пакувальних відходів. У травні цього року UBA запропонувала додатковий збір в розмірі близько 20 центів за чашку кави на виніс і 10 центів за кришку, щоб здорожити вартість одноразових чашок.</p>
      <related>
        <a href="https://www.eurointegration.com.ua/news/2019/09/6/7100458/"/>
      </related>
    </article>
  </body>
</html>