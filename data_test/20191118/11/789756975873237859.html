<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/poznajcie-nutype-z-kickstarera-klawiature-mechaniczna-ktora-nalozycie-na-klawisze-swojego-laptopa/"/>
    <meta property="og:site_name" content="DailyWeb"/>
    <meta property="article:published_time" content="2019-11-18T11:33:04+00:00"/>
    <meta property="og:title" content="Poznajcie NuType z Kickstarera - klawiaturę mechaniczną, którą nałożycie na klawisze swojego laptopa"/>
    <meta property="og:description" content="Poznajcie klawiaturę, którą nałożycie na klawisze laptopa, zyskując dużo miejsca i przyciski mechaniczne. Czy to ma sens?"/>
  </head>
  <body>
    <article>
      <h1>Poznajcie NuType z Kickstarera - klawiaturę mechaniczną, którą nałożycie na klawisze swojego laptopa</h1>
      <address><time datetime="2019-11-18T11:33:04+00:00">18 Nov 2019, 11:33</time> by <a rel="author">Sebastian Łubik</a></address>
      <h4>Klawiatury to dla mnie zawsze temat, który staram się śledzić. Poszukuję nowych trendów, czy przełomowych pomysłów. Kilka z nich już dla Was sprawdzałem, z różnymi wnioskami, jednak czegoś takiego, jak NuType jeszcze nie widziałem. Poznajcie klawiaturę, którą nałożycie na klawisze laptopa, zyskując dużo miejsca i przyciski mechaniczne. Czy to ma sens? Mam mieszanie uczucia.</h4>
      <p>NuType to klawiatura, która aktualnie promowana jest w ramach zbiórki społecznościowej na Kickstarterze. Zainteresowany reklamą, którą dostałem na Facebooku, postanowiłem zgłębić temat, bo wyglądało to dość interesująco. Emocje jednak nieco opadły, kiedy zapoznałem się z detalami. Właściwie sam bym sobie jej nie kupił, bo nie czuję sympatii do klawiatur mechanicznych, ale wiem, że może mieć swoich odbiorców. Jednak od początku.</p>
      <figure>
        <iframe src="https://www.youtube.com/embed/JMpo9bpcop8" width="740" height="416" data-service="Youtube" scrolling="no"/>
      </figure>
      <p>NuType to kompaktowa klawiatura, którą nałożycie na klawiaturę w laptopie. Oczywiście nie do każdego będzie ona pasować, chociaż patrząc na pokaźną listę kompatybilnych sprzętów, muszę przyznać, że robi ona wrażenie:</p>
      <ul>
        <li><b>Apple</b>: MacBook(2015-2019), MacBook Air(Wczesne 2015-2019), MacBook Pro (Późne 2012-2019)</li>
        <li><b>Microsoft</b>: Surface Laptop 1/2/3, Surface Pro 4/5/6/7, Surface Book 1/2</li>
        <li><b>Thinkpad:</b> X1, X390, E490, L490/590, E495/595, T470/480s, 13/14s</li>
        <li><b>Razer:</b> Blade 15, Blade 17</li>
        <li><b>Alienware:</b> Nowy Alienware M15, Nowy Alienware M17</li>
        <li><b>Lenovo</b>: IdeaPad 720/730, Y9000K, Y7000/P, S145, S940 </li>
        <li><b>HP:</b> Spectre Folio, Spectre X360, ENVY X360, ZBOOK 15, ZBOOK 15v</li>
        <li><b>Dell</b>: XPS 13.3, XPS 15.6</li>
      </ul>
      <p>Sposób montażu jest bardzo prosty. Klawiatura posiada wypustki, które wpasowują się w przerwy pomiędzy klawiszami, przez co leży ona dość stabilnie. W video promocyjnym, które swoją drogą zrobione zostało na styl popularnych u nas niegdyś materiałów Tele-Mango, dowiadujemy się, że stosowanie innych klawiatur i myszy, czy też nawet standów (WUT?), to rozwiązanie koszmarne i niepraktyczne. Polemizowałbym, ale oczywiście rozumiem wydźwięk. Dużą zaletą sprzętu jest możliwość podłączenia go do innych urządzeń, jak np. tablet oraz opcja przełączania się między tymi urządzeniami.</p>
      <figure>
        <video src="https://dailyweb.pl/wp-content/uploads/2019/11/69eeffae778c73d2f94cafa308eaeaa6_original.gif" autoplay="" loop=""/>
      </figure>
      <p>Zasłonę milczenia spuszczę na kolorowe podświetlenia, bo nigdy tego nie rozumiałem i nic się w tym aspekcie u mnie nie zmieniło. Dla fanów tego rozwiązania, będzie to jednak na pewno zaleta.</p>
      <figure>
        <video src="https://dailyweb.pl/wp-content/uploads/2019/11/5bd076a47ee205da7ee721b026006fe5_original.gif" autoplay="" loop=""/>
      </figure>
      <p>Mechanizm klawiszy wyposażony jest w przełącznik <b>Kaihua Choc</b>, który ma mieć o 42% mniejszy skok niż w tradycyjnych rozwiązaniach, co brzmi interesująco. Patrząc jednak na ułożoną NuType na klawiaturze laptopa, mam wrażenie, że odstaje ona naprawdę zauważalnie. Nie jestem też pewien, czy wygodne będzie korzystanie z panelu dotykowego w nowych Macbookach.</p>
      <figure>
        <img src="https://dailyweb.pl/wp-content/uploads/2019/11/eae2d524a70c462082cd7b1ff5e1dc58_original.jpeg"/>
      </figure>
      <p>Samo rozwiązanie jest jednak na tyle interesujące, że postaram się dla Was zdobyć jeden egzemplarz do testów, bo pomysł jest ciekawy, ale mam obawy co do samego wykonania. Jeśli jednak pomysł trafia do Was, to możecie się dorzucić do zbiórki, która już przekroczyła niezbędny cel, a więc trafi do produkcji. Ceny zaczynają się od 99$.</p>
      <p>
        <a href="https://www.kickstarter.com/projects/nuphy/nutype-revolutionizing-the-laptop-typing-experience"> Zobacz NuType</a>
      </p>
      <related>
        <h4>Powinieneś zobaczyć:</h4>
        <a href="https://dailyweb.pl/blade-15-advanced-od-razera-z-udoskonalona-klawiatura-mechaniczna/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/video-mechaniczna-klawiatura-z-niskim-skokiem-to-mozliwe-poznajcie-keytron/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-pixelbook-go-czyli-nowe-wydanie-laptopa-z-chromeos/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/video-recenzja-keytron-k1-mechaniczna-klawiatura-z-niskim-skokiem-wprost-z-kickstartera/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/poznajcie-track-this-of-firefoxa-strona-ktora-trolluje-trackery-reklamowe/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/apple-wprowadza-nowe-macbooki-pro-8-rdzeni-i-nowa-klawiatura/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/lenovo-pokazuje-pierwszy-skladany-laptop/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/lenovo-yoga-c930-recenzja-laptopa-2w1-wymyslonego-od-nowa/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/microsoft-w-zabawny-sposob-drwi-z-macbooka-w-nowej-reklamie-surface/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/poznajcie-xin-xiaomeng-pierwsza-sztuczna-inteligencje-ktora-zostala-prezenterka-wiadomosci/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>