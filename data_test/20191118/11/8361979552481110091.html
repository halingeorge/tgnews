<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/rosiya-povernula-ukrajini-zahopleni-viyskovi-korabli-shcho-skazav-pyeskov-novini-ukrajini-50054161.html"/>
    <meta property="og:site_name" content="НВ"/>
    <meta property="article:published_time" content="2019-11-18T11:37:00+00:00"/>
    <meta property="og:title" content="Передача Україні військових кораблів не пов’язана з рішенням міжнародного трибуналу — Пєсков"/>
    <meta property="og:description" content="Передача Україні захоплених російськими прикордонниками військових кораблів ніяк не пов’язана з рішенням Міжнародного трибуналу."/>
  </head>
  <body>
    <article>
      <h1>Передача Україні військових кораблів не пов’язана з рішенням міжнародного трибуналу — Пєсков</h1>
      <h2>Передача Україні захоплених російськими прикордонниками військових кораблів ніяк не пов’язана з рішенням Міжнародного трибуналу.</h2>
      <address>
        <time datetime="2019-11-18T11:37:00+00:00">18 Nov 2019, 11:37</time>
      </address>
      <p>Про це повідомив прес-секретар президента РФ Дмитро Пєсков, пише <a href="https://tass.ru/politika/7141747">ТАСС</a>.</p>
      <p>"Це ніяк не пов'язано з міжнародним трибуналом. Ніякого зв'язку тут немає і бути не може", - сказав він.</p>
      <p>Пєсков стверджує, що на українських кораблях в Керченській протоці "було скоєно порушення державного кордону Російської Федерації".</p>
      <p>"Цим займаються наші прикордонники, Федеральна служба безпеки", - резюмував він.</p>
      <p>4 листопада <a href="https://nv.ua/ukr/world/geopolitics/krechenska-kriza-ukrajina-napravila-rf-notu-z-vimogoyu-viddati-zahopleni-korabli-novini-ukrajini-50051450.html">Україна направила РФ ноту з вимогою віддати кораблі</a> Військово-морських сил ЗСУ, які були захоплені в районі Керченської протоки в 2018 році.</p>
      <p>В цілому, МЗС України сім разів відправляв ноту РФ з вимогою повернути захоплені в Керченській протоці українські кораблі. Москва всі звернення Києва проігнорувала.</p>
      <p>Повернення кораблів є однією з вимог Міжнародного трибуналу з морського права, який в травні 2019 року прийняв рішення на користь України.</p>
      <p>18 листопада про <a href="https://nv.ua/ukr/world/geopolitics/rosiya-zayavila-pro-peredachu-ukrajini-zahoplenih-korabliv-novini-ukrajini-50054140.html">повернення Україні кораблів заявив МЗС РФ.</a></p>
      <p>25 листопада 2018 року РФ захопила в Керченській протоці український буксир Яни Капу і малі броньовані артилерійські катери Бердянськ і Нікополь, які прямували з Одеси до Маріуполя. На борту кораблів були 22 військових моряки і двоє співробітників СБУ.</p>
      <p>25 травня 2019 року Міжнародний трибунал ООН з морського права постановив, що Росія повинна звільнити українських моряків і передати Україні захоплені українські кораблі.</p>
      <p>7 вересня 2019 року українські моряки і працівники СБУ повернулися в Україну в рамках взаємного звільнення утримуваних осіб.</p>
    </article>
  </body>
</html>