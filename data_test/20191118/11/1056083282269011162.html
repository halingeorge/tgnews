<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717649/%D8%AD%D8%B6%D9%88%D8%B1-%D9%81%D8%B9%D8%A7%D9%84%D8%A7%D9%86-%D8%AF%D8%B1-%D8%AF%D9%81%D8%AA%D8%B1-%D9%86%D9%85%D8%A7%DB%8C%D9%86%D8%AF%D9%87-%DA%A9%D9%86%DA%AF%D8%B1%D9%87-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AD%D9%85%D8%A7%DB%8C%D8%AA-%D8%A7%D8%B2-%DA%A9%D9%88%D8%AF%DA%A9%D8%A7%D9%86-%D9%81%D9%84%D8%B3%D8%B7%DB%8C%D9%86%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-18T11:08:22+00:00"/>
    <meta property="og:title" content="حضور فعالان در دفتر نماینده کنگره آمریکا در حمایت از کودکان فلسطینی"/>
    <meta property="og:description" content="تعدادی از فعالان حامی فلسطین به دفتر یک نماینده کنگره آمریکا در ایالت ایلینوی رفته و خواهان حمایت از پیش‌نویس قانون کنگره درباره حقوق کودکان در فلسطین اشغالی شدند."/>
  </head>
  <body>
    <article>
      <h1>حضور فعالان در دفتر نماینده کنگره آمریکا در حمایت از کودکان فلسطینی</h1>
      <address><time datetime="2019-11-18T11:08:22+00:00">18 Nov 2019, 11:08</time> by <a rel="author">زینب غلامی</a></address>
      <p>تعدادی از فعالان حامی فلسطین به دفتر یک نماینده کنگره آمریکا در ایالت ایلینوی رفته و خواهان حمایت از پیش‌نویس قانون کنگره درباره حقوق کودکان در فلسطین اشغالی شدند.</p>
      <p>به گزارش ایسنا، به نوشته روزنامه فرامنطقه‌ای القدس العربی، تعدادی از فعالان در آمریکا دفتر جان شاکوفسکی، نماینده کنگره آمریکا در ایالت ایلینوی را برای مدت کوتاهی اشغال کردند و خواهان حمایت از پیش‌نویس قانون کنگره برای احقاق حقوق کودکان در فلسطین اشغالی شدند.</p>
      <p>در این تحصن گروه "صدای یهودیان خواستار صلح" و کمیته خدمت به دوستان آمریکا شرکت کردند. در این تحصن لیستی شامل ۲۷۱ کودک فلسطینی را که از سوی ارتش رژیم صهیونیستی بازداشت شده‌اند، قرائت شد. همچنین لیست اسامی هشت کودکی که در تجاوز اخیر اسرائیل به غزه شهید شدند قرائت شد.</p>
      <figure>
        <img src="https://cdn.isna.ir/d/2019/11/18/3/61489416.jpg"/>
      </figure>
      <p>یکی از نمایندگان کنگره آمریکا پیش‌نویس قانونی را درباره اصلاح قانون کمک‌های خارجی برای بازداشت کودکان در برخی کشورها و اسرائیل ارائه کرده است. ۲۲ نماینده کنگره از جمله رشیده طلیب و ایلهان عمر از این پیش‌نویس حمایت می‌کنند.</p>
      <p>گروه "صدای یهودیان خواستار صلح" کمپینی را برای تشویق سناتور برنی سندرز و سناتور الیزابت وارن برای ارائه این پیش‌نویس قانون به راه انداخته است.</p>
      <p>انتهای پیام</p>
    </article>
  </body>
</html>