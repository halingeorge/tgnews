<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/orbetello-grosseto-tromba-aria-3118371/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T11:32:36+00:00"/>
    <meta property="og:title" content="Orbetello (Grosseto), tromba d’aria nella riserva naturale di Duna Feniglia"/>
    <meta property="og:description" content="ROMA – Una tromba d’aria nella notte tra il 16 e il 17 novembre ha colpito la riserva naturale di Duna Feniglia nel comune di Orbetello (Grosseto). Tromba d’aria che ha provocato ingenti danni al patrimonio forestale. A renderlo noto è il Reparto carabinieri per la Biodiversità (forestali). “L’evento – spiegano i Cc Forestali – ha interessato una superficie complessiva di circa 8 ettari di pineta: ad una prima stima sono state sradicate e stroncate circa 1.000 piante di pino domestico”.Bologna: rubavano bancomat dai pacchi alle Poste, poi si facevano dare il Pin e prelevavanoAlbarella, il cadavere sulla spiaggia è di Valentina Trolese. Ancora mistero su Samira El Attar  E’ stata anche interrotta per motivi di sicurezza la viabilità all’interno della riserva sia ai veicoli, sia per 2 km anche al passaggio dei pedoni. Feniglia è la lingua di terra che unisce la costa di Ansedonia all’Argentario, separando il mare dalla laguna di Orbetello. Maltempo in Toscana.   Esaurite le piene dei fiumi in Toscana è rientrato…"/>
  </head>
  <body>
    <article>
      <h1>Orbetello (Grosseto), tromba d’aria nella riserva naturale di Duna Feniglia</h1>
      <address><time datetime="2019-11-18T11:32:36+00:00">18 Nov 2019, 11:32</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/tromba_aria_ansa.jpg"/>
        <figcaption>Una tromba d’aria (foto d’archivio Ansa)</figcaption>
      </figure>
      <p>ROMA – Una tromba d’aria nella notte tra il 16 e il 17 novembre ha colpito la riserva naturale di Duna Feniglia nel comune di Orbetello (Grosseto). Tromba d’aria che ha provocato ingenti danni al patrimonio forestale. A renderlo noto è il Reparto carabinieri per la Biodiversità (forestali).</p>
      <p>“L’evento – spiegano i Cc Forestali – ha interessato una superficie complessiva di circa 8 ettari di pineta: ad una prima stima sono state sradicate e stroncate circa 1.000 piante di pino domestico”.</p>
      <figure>
        <a href="https://www.blitzquotidiano.it/cronaca-italia/bologna-bancomat-poste-pin-3118745/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/bologna-bancomat-poste-pin-3118745/">
          <img src="https://static.blitzquotidiano.it/wp/wp-content/uploads/2019/11/poste-bologna-furti-bancomat-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/bologna-bancomat-poste-pin-3118745/">Bologna: rubavano bancomat dai pacchi alle Poste, poi si facevano dare il Pin e prelevavano</a>
      </h3>
      <figure>
        <a href="https://www.blitzquotidiano.it/cronaca-italia/albarella-cadavere-spiaggia-valentina-trolese-non-samira-el-attar-3118735/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/albarella-cadavere-spiaggia-valentina-trolese-non-samira-el-attar-3118735/">
          <img src="https://static.blitzquotidiano.it/wp/wp-content/uploads/2019/11/valentina-trolese-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/albarella-cadavere-spiaggia-valentina-trolese-non-samira-el-attar-3118735/">Albarella, il cadavere sulla spiaggia è di Valentina Trolese. Ancora mistero su Samira El Attar</a>
      </h3>
      <p> E’ stata anche interrotta per motivi di sicurezza la viabilità all’interno della riserva sia ai veicoli, sia per 2 km anche al passaggio dei pedoni. Feniglia è la lingua di terra che unisce la costa di Ansedonia all’Argentario, separando il mare dalla laguna di Orbetello.</p>
      <h3>Maltempo in <a href="https://www.blitzquotidiano.it/cronaca-italia/manciano-grosseto-sindaco-cascate-3118355/">Toscana</a>.</h3>
      <p> </p>
      <p>Esaurite le piene dei fiumi in Toscana è rientrato nelle loro case gran parte degli abitanti che ieri sono stati allontanati dalle abitazioni a scopo precauzionale dalle autorità. A Cecina (Livorno) è arrivato nella tarda serata il via libera dal Comune per il rientro di 500 persone del sobborgo Palazzi minacciato dalla piena del fiume Cecina, che era esondato a monte. I livelli del fiume sono in diminuzione e non si registrano danni nella notte. La situazione resta sotto il monitoraggio della protezione civile del Comune, anche in vista dell’allerta arancione prevista ancora per oggi, che ha indotto il sindaco Samuele Lippi a emettere l’ordinanza di chiusura per tutte le scuole. Rientreranno in mattinata, invece, le famiglie evacuate nel Fiorentino, dove l’Arno ha tracimato nella zona di Pontassieve e, a valle, nella zona delle Signe. Una famiglia di Signa (Firenze) rimane però ospitata in albergo perché la casa è stata danneggiata dall’esondazione del fiume nelle campagne.</p>
      <p>A Grosseto l’Ombrone, che ha esondato in golena, è sceso sotto i 6,5 metri di livello quindi, con la situazione in miglioramento il Comune potrebbe nelle prossime ore ritirare l’ordinanza di evacuazione per le 2.000 persone che, per motivi precauzionali, hanno dovuto lasciare le case nei quartieri sud della città prossimi al fiume. Sempre in Maremma si contano i danni nella zona di Manciano (Grosseto), territorio molto colpito dal maltempo, dove tuttora insiste l’allerta meteo e dove alcune strade restano chiuse e inutilizzabili.</p>
      <p>Fonte: Ansa.</p>
    </article>
  </body>
</html>