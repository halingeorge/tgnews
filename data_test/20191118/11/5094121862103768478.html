<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/hazard-kvuli-kolone-ze-zablokovane-dalnice-d1-vyjizdeli-u-kyvalky-protismerem-20191118.html"/>
    <meta property="og:site_name" content="Deník.cz"/>
    <meta property="article:published_time" content="2019-11-18T11:11:00+00:00"/>
    <meta property="og:title" content="Hazard kvůli koloně. Řidiči vyjížděli ze zablokované dálnice D1 protisměrem"/>
    <meta property="og:description" content="/VIDEO/ Se svými i cizími životy si zahrávali před několika dny řidiči na výjezdu na 182. kilometru dálnice D1 ve směru na Brna. Ze zablokované dálnice totiž vyjížděli v protisměru. Jejich nebezpečnou jízdu zachytili policisté."/>
  </head>
  <body>
    <article>
      <h1>Hazard kvůli koloně. Řidiči vyjížděli ze zablokované dálnice D1 protisměrem</h1>
      <address><time datetime="2019-11-18T11:11:00+00:00">18 Nov 2019, 11:11</time> by <a rel="author">Eliška Gáfriková</a></address>
      <p>Řidiči z neprůjezdné dálnice vyjížděli v prostoru exitu Kývalka. „Když rosičtí policisté spěchali na místo, aby mohli usměrňovat dopravu na objízdnou trasu ze zablokované dálnice D1, na přivaděči se proti nim vyvalilo v protisměru hned několik aut. Hazardéři, kteří zřejmě místo velmi dobře znali, využívali k přejezdu na objízdnou trasu krátkou spojku mezi komunikacemi určenou pro snadnější pohyb vozidel údržby," popsal nebezpečnou situaci policejní mluvčí Bohumil Malášek.</p>
      <figure>
        <img src="https://g.denik.cz/50/d1/brno-doprava-krizovatka-kounicova-kotlarska-policie-regulovcik-semafor-04_denik-150-3x2.jpg"/>
      </figure>
      <aside>
        <a href="https://brnensky.denik.cz/nehody/vypnute-semafory-na-krizovatce-kounicovy-a-kotlarske-5-nehod-za-jedno-odpoledne-20191118.html">Vypnuté semafory na křižovatce Kounicovy a Kotlářské: 5 nehod za jedno odpoledne Přečíst článek ›</a>
      </aside>
      <p>Řidičů, kteří se kvůli pár minutám rozhodli riskovat, stále přibývalo, policisté proto hned přestupky začali řešit. „Někteří řidiči, možná právě po zjištění, že na místě jsou policisté, se v koloně otáčeli a raději zamířili zpět ke kolabující dálnici. Tím samozřejmě ještě znásobili své již tak nebezpečné počínání. Policisté přestupky řidičů zadokumentovali," upozornil Malášek.</p>
      <figure>
        <iframe src="https://www.youtube.com/embed/6R2IsLRQ4PA" width="630" height="354" data-service="Youtube" scrolling="no"/>
      </figure>
    </article>
  </body>
</html>