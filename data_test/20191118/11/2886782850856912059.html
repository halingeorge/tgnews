<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/18/meghalt-egy-kilenc-honapos-kisbaba-moria-taborban"/>
    <meta property="og:site_name" content="euronews"/>
    <meta property="article:published_time" content="2019-11-18T11:50:11+00:00"/>
    <meta property="og:title" content="Meghalt egy kilenc hónapos kisbaba Moria táborban"/>
    <meta property="og:description" content="Súlyos kiszáradás okozta a halálát."/>
  </head>
  <body>
    <article>
      <h1>Meghalt egy kilenc hónapos kisbaba Moria táborban</h1>
      <address><time datetime="2019-11-18T11:50:11+00:00">18 Nov 2019, 11:50</time> by <a rel="author">Pálfi Rita</a></address>
      <p>Súlyos kiszáradás miatt meghalt egy kilenc hónapos kisbaba a Moria menekülttáborban Görögországban, Leszbosz szigetén, közölte az Orvosok Határok Nélkül (MSF) civil szervezet a hétvégén.</p>
      <p>„Teljesen összetört minket ez az újabb tragédia”- írta az MSF a kisbaba haláláról szóló bejegyzésben a Twitteren. A hírt a tábor is megerősítette.</p>
      <p>A kongói kisbabát november 10-én küldték onkológushoz, aki diagnosztizálta a kiszáradás tüneteit, amit egy másik betegség okozhatott.</p>
      <p>Átszállították volna egy közeli kórházba, de meghalt, mielőtt odaértek volna. Már csak a halál okát tudta megállapítani egy halottkém.</p>
      <p>Az elvileg háromezer fős táborban az MSF adatai szerint 15 ezren vannak összezsúfolódva, harmaduk, azaz ötezren kiskorúak.</p>
      <p>„Azonnal el kell őket vinni ebből a pokolból” – sürgette a döntéshozókat a civil szervezet.</p>
      <figure>
        <iframe data-src="https://twitter.com/euronewses/status/1195775431758221320" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>