<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/attila-vegh-promluvil-o-rytmusovi-prozradil-co-si-o-rapperovi-a-jeho-jasmine-mysli"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T11:01:00+00:00"/>
    <meta property="og:title" content="Attila Végh promluvil o Rytmusovi: Prozradil, co si o rapperovi a jeho Jasmině myslí"/>
    <meta property="og:description" content="Není moc lidí, kteří by mu byli hodně blízko. Ale Attila Végh (34) se k nim řadí. Slovenský šampion MMA redaktorovi eXtra.cz prozradil, co pro něj znamená hudebník Patrik Rytmus Vrbovský (42). A možná hodně lidí překvapí, že Attila se o něm vyjadřuje jako o svém bratrovi."/>
  </head>
  <body>
    <article>
      <h6 class="kicker">EXKLUZIVNĚ</h6>
      <h1>Attila Végh promluvil o Rytmusovi: Prozradil, co si o rapperovi a jeho Jasmině myslí</h1>
      <address><time datetime="2019-11-18T11:01:00+00:00">18 Nov 2019, 11:01</time> by <a rel="author">Rudolf Šindelář</a></address>
      <slideshow>
        <figure>
          <img src="https://www.extra.cz/images/thumbs/a6/28/a628971-247019-veghrytmus-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>Instagram</cite>
          </figcaption>
        </figure>
        <figure>
          <img src="https://www.extra.cz/images/thumbs/da/b4/dab4e5e-246383-veghattila-61144024-880187369002-2560x0-shrink.jpg"/>
          <figcaption>Attila Végh porazil Karlose Vémolu.<cite>Instagram.com</cite></figcaption>
        </figure>
        <figure>
          <img src="https://www.extra.cz/images/thumbs/fa/bf/fabf6df-246381-veghattila-65914270-148120199638-2560x0-shrink.jpg"/>
          <figcaption>Karlose Vémolu udolal během dvou minut.<cite>Instagram.com</cite></figcaption>
        </figure>
        <figure>
          <img src="https://www.extra.cz/images/thumbs/6f/6a/6f6aed0-246380-veghattila-57506566-596031510877-2560x0-shrink.jpg"/>
          <figcaption>Attila Végh má doma krásnou manželku.<cite>Instagram.com</cite></figcaption>
        </figure>
        <figcaption>
          <a href="https://www.extra.cz/attila-vegh-promluvil-o-rytmusovi-prozradil-co-si-o-rapperovi-a-jeho-jasmine-mysli/galerie/4">+ Dalších 9 fotografií</a>
        </figcaption>
      </slideshow>
      <p>
        <b>Není moc lidí, kteří by mu byli hodně blízko. Ale Attila Végh (34) se k nim řadí. Slovenský šampion MMA redaktorovi eXtra.cz prozradil, co pro něj znamená hudebník Patrik Rytmus Vrbovský (42). A možná hodně lidí překvapí, že Attila se o něm vyjadřuje jako o svém bratrovi.</b>
      </p>
      <p>Ani jeden na druhého nedá dopustit. Mají se rádi, scházejí se mimo zápasnické prostředí, řeší spolu hodně osobních věcí. Takový je vztah zápasníka Attily Végha a hudebníka <a href="https://www.extra.cz/tema/patrik-rytmus-vrbovsky-rapper">Patrika Rytmuse Vrbovského</a>.</p>
      <p>„Jsme velcí kamarádi, dalo by se říct, že jako bráchové. Mezi námi nejde jen o sport, ale scházíme se i mimo tělocvičnu. Takže občas zajdeme i na večeři. Poznali jsme se tak, že jsem byl jeho první trenér boxu,“ prozradil eXtra.cz sympatický slovenský šampion.</p>
      <p>O slavném hudebníkovi nemůže říct špatného slova. „Narapoval mi nástupovou hudbu při mém souboji s Karlosem Vémolou. A máme opravdu skvělé vztahy. Kdyby nebyl dobrý člověk, tak bych se s ním nekamarádil. On je opravdu velmi nadaný a spravedlivý chlap. Jsme jako bráchové,“ prozradil eXtra.cz o Rytmusovi vítěz zápasu století <a href="https://www.extra.cz/tema/attila-vegh">Attila Végh</a>, který si oblíbil i hudebníkovu manželku Jasminu. „Hrozně jim fandím, jsou to skvělí lidé,“ dodal.</p>
      <p><a href="https://www.extra.cz/attila-vegh-pro-extra-vemolu-jsem-vyridil-ted-budu-strihat-pupecni-snuru">Obě známé tváře spojuje nejen to, že mají půvabné manželky, ale i to, že ve svých odvětvích se řadí k nejlepším</a>. I to je důvod, proč Attila bere Rytmuse jako svého bratra. A zatímco Rytmus už je pár měsíců tatínkem, Attilu to čeká v době nejbližší.</p>
    </article>
  </body>
</html>