<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/paralizzato-vita-puntura-trigone-3118364/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T11:33:24+00:00"/>
    <meta property="og:title" content="Paralizzato dalla vita in giù dopo puntura Trigone, ragazzino di 12 anni è ricoverato a Bologna"/>
    <meta property="og:description" content="BOLOGNA – E’ arrivato nella notte a Bologna il ragazzino genovese di 12 anni, rimasto paralizzato in Costa Rica a seguito della puntura di un Trigone, una specie di razza. A riportarlo in Italia un volo umanitario organizzato con un Falcon900 dell’Aeronautica Militare, atterrato nel cuore della notte all’aeroporto Marconi, dopo una viaggio durato 13 ore. A bordo anche i genitori, il fratello maggiore e una dottoressa rianimatrice dell’Ospedale Maggiore di Bologna, mentre ad attendere in pista c’erano la nonna, con gli zii ed altri famigliari, arrivati da Genova. Il ragazzo è stato trasportato in ambulanza all’ospedale Maggiore e ricoverato nel reparto di Chirurgia vertebrale d’urgenza dove verrà seguito dal Dottor Federico De Iure che, sin dai primi giorni si era detto disponibile a seguire il complicato caso.Bruno Fuduli, ex collaboratore di giustizia e ex infiltrato si toglie la vitaArcelorMittal, l’azienda sospende lo spegnimento degli impianti Cos’è il Trigone I trigoni sono caratterizzati dal corpo piatto…"/>
  </head>
  <body>
    <article>
      <h1>Paralizzato dalla vita in giù dopo puntura Trigone, ragazzino di 12 anni è ricoverato a Bologna</h1>
      <address><time datetime="2019-11-18T11:33:24+00:00">18 Nov 2019, 11:33</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/razza-ansa-1-1.jpg"/>
        <figcaption>Un Trigone (foto ANSA)</figcaption>
      </figure>
      <p>BOLOGNA – E’ arrivato nella notte a Bologna il ragazzino genovese di 12 anni, rimasto <a href="https://www.blitzquotidiano.it/cronaca-mondo/costa-rica-italiano-punto-manta-3116412/">paralizzato in Costa Rica</a> a seguito della puntura di un <b>Trigone</b>, una specie di razza. A riportarlo in Italia un volo umanitario organizzato con un Falcon900 dell’Aeronautica Militare, atterrato nel cuore della notte all’aeroporto Marconi, dopo una viaggio durato 13 ore. A bordo anche i genitori, il fratello maggiore e una dottoressa rianimatrice dell’Ospedale Maggiore di Bologna, mentre ad attendere in pista c’erano la nonna, con gli zii ed altri famigliari, arrivati da Genova.</p>
      <p>Il ragazzo è stato trasportato in ambulanza all’ospedale Maggiore e ricoverato nel reparto di Chirurgia vertebrale d’urgenza dove verrà seguito dal Dottor Federico De Iure che, sin dai primi giorni si era detto disponibile a seguire il complicato caso.</p>
      <figure>
        <a href="https://www.blitzquotidiano.it/cronaca-italia/bruno-fuduli-collaboratore-infiltrato-3118739/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/bruno-fuduli-collaboratore-infiltrato-3118739/">
          <img src="https://static.blitzquotidiano.it/wp/wp-content/uploads/2019/11/carabinieri_ansa-7-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/bruno-fuduli-collaboratore-infiltrato-3118739/">Bruno Fuduli, ex collaboratore di giustizia e ex infiltrato si toglie la vita</a>
      </h3>
      <figure>
        <a href="https://www.blitzquotidiano.it/cronaca-italia/arcelormittal-sospeso-spegnimento-impianti-3118647/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/arcelormittal-sospeso-spegnimento-impianti-3118647/">
          <img src="https://static.blitzquotidiano.it/wp/wp-content/uploads/2019/11/arcelormittal-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/arcelormittal-sospeso-spegnimento-impianti-3118647/">ArcelorMittal, l’azienda sospende lo spegnimento degli impianti</a>
      </h3>
      <h3>Cos’è il Trigone</h3>
      <p>I trigoni sono caratterizzati dal corpo piatto romboidale, con margine laterale del capo che si continua col margine anteriore delle grandi pinne pettorali a forma di ali. Le specie più grandi raggiungono i 4 m di lunghezza, scrive WIKIPEDIA. La coda è sottile e lunga, ed è dotata di un aculeo velenoso. Negli esemplari di maggiori dimensioni, l’aculeo può arrivare fino a 35-40 centimetri di lunghezza. Alla radice dell’aculeo si trovano due ghiandole velenifere che secernono una sostanza composta dagli enzimi 5-nucleotidasi e fosfodiesterasi, che distruggono le cellule, e da serotonina, che provoca contrazioni muscolari. L’azione di tale complesso enzimatico è necrotizzante e a questo si unisce la possibilità di infezioni batteriche anche gravi. Se la parte interessata è un organo vitale, il decorso può arrivare ad essere mortale (si veda l’esempio del conduttore televisivo Steve Irwin, morto in Australia in seguito a numerosi colpi ricevuti da un trigone il 4 settembre 2006).</p>
      <p>Fonte: ANSA, WIKIPEDIA.</p>
    </article>
  </body>
</html>