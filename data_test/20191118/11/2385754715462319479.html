<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/perierga/597882/to-koutavi-pou-exei-ksetrelanei-tis-hpa-gia-tis-dyo-oures-tou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T11:36:00+00:00"/>
    <meta property="og:title" content="Το κουτάβι που έχει ξετρελάνει τις ΗΠΑ για τις δύο ουρές του"/>
    <meta property="og:description" content="Ένα ιδιαίτερο κουτάβι γεννήθηκε στις ΗΠΑ και έχει ξετρελάνει τον κόσμο.    Πρόκειται για τον μόλις 10 εβδομάδων Νάργουαλ ή αλλιώς Μονόκερων, ο..."/>
  </head>
  <body>
    <article>
      <h1>Το κουτάβι που έχει ξετρελάνει τις ΗΠΑ για τις δύο ουρές του</h1>
      <address><time datetime="2019-11-18T11:36:00+00:00">18 Nov 2019, 11:36</time> by <a rel="author">SigmaLive</a></address>
      <p><b>Ένα ιδιαίτερο κουτάβι γεννήθηκε στις ΗΠΑ και έχει ξετρελάνει τον κόσμο. <br/></b> <br/>Πρόκειται για τον μόλις 10 εβδομάδων Νάργουαλ ή αλλιώς Μονόκερων, ο οποίος έγινε σταρ στα μέσα κοινωνικής δικτύωσης για την ασυνήθιστη αλλά αξιολάτρευτη ιδιαιτερότητά του: μία δεύτερη ουρά στο μέτωπό του.<br/> <br/>Το κουτάβι βρέθηκε εγκαταλειμμένο στο κρύο, από εθελοντές της οργάνωσης Mac's Mission, οι οποίοι τον ονόμασαν «Νάργουαλ, ο μικρός μαγικός τριχωτός μονόκερως».<br/> <br/>Ο Νάργουαλ υποβλήθηκε σε ιατρικές εξετάσεις και ακτινογραφία. Οι κτηνίατροι ανέφεραν ότι η ουρά δεν επηρεάζει την υγεία του σκύλου ή του προκαλεί πόνο, συνεπώς, για την ώρα δεν υπάρχει λόγος να αφαιρεθεί.<br/> <br/>Ωστόσο η κατάσταση του σκύλου θα παρακολουθείται ώστε να εξασφαλιστεί ότι η επιπλέον ουρά δεν θα έχει επιταχυνόμενη ανάπτυξη ή ότι δεν θα επηρεάσει την φυσιολογική ανάπτυξη του Νάργουαλ.<br/> <br/>Ο μικρούλης έχει ξετρελάνει τον κόσμο και ήδη υπάρχουν πάνω από 50 αιτήσεις υιοθεσίας για αυτόν.<br/> </p>
      <figure>
        <iframe src="https://www.youtube.com/embed/-xHeoEHNSts" width="560" height="315" data-service="Youtube" scrolling="no"/>
      </figure>
      <p>Πηγή: Sputnik  <br/> </p>
    </article>
  </body>
</html>