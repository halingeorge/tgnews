<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42877_Na-Rivnenshchini-vnaslidok-DTP-zahinuv-nepovnolitniy-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-18T11:56:00+00:00"/>
    <meta property="og:title" content="На Рівненщині внаслідок ДТП загинув неповнолітній (ФОТО)"/>
    <meta property="og:description" content="Автопригода із потерпілими сталася у суботу, 16 листопада, близько 23 години між селами Мушні та Купель Рокитнівського району. Поліцейськ"/>
  </head>
  <body>
    <article>
      <h1>На Рівненщині внаслідок ДТП загинув неповнолітній (ФОТО)</h1>
      <address>
        <time datetime="2019-11-18T11:56:00+00:00">18 Nov 2019, 11:56</time>
      </address>
      <p>
        <b>Автопригода із потерпілими сталася у суботу, 16 листопада, близько 23 години між селами Мушні та Купель Рокитнівського району.</b>
      </p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D0%BD%D0%B5%D0%BF%D0%BE%D0%B2%D0%BD%D0%BE%D0%BB%D1%96%D1%82%D0%BD%D1%96%D0%B9.jpg"/>
      </figure>
      <p>Поліцейські встановили, що 17-річний водій мотоцикла "Hornet", житель села Кам’яне, не вибрав безпечної швидкості руху, не впорався із керуванням та впав. Юнака госпіталізували у реанімацію, одна травми виявилися несумісні з життям — учора, 17 листопада, він помер.</p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D0%BD%D0%B5%D0%BF%D0%BE%D0%B2%D0%BD%D0%BE%D0%BB%D1%96%D1%82%D0%BD%D1%96%D0%B9%203.jpg"/>
      </figure>
      <p>Надавали допомогу медики і пасажирці двоколісного — 17-річній жительці села Мушні. Її до лікарні доставили із закритою черепно-мозковою травмою та струсом головного мозку.</p>
      <p>Слідчі слідчого управління внесли відомості до Єдиного реєстру досудових розслідувань за частиною 2 статті 286 Кримінального кодексу України.</p>
      <p>Поліцейські звертаються до водіїв мотоциклів та мопедів: подбайте про власну безпеку та враховуйте погодні умови, коли вирішили скористатися таким видом транспорту для поїздки. Обов’язково майте відповідне екіпірування, а особливо — шоломи. Бережіть власне життя!</p>
      <p>Про це повідомляє відділ комунікації поліції Рівненської області</p>
      <p> </p>
    </article>
  </body>
</html>