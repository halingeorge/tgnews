<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/ministri-yaki-buli-fopami-bilshe-polovini-teperishnih-chleniv-kabminu-buli-fopami-novini-ukrajini-50054143.html"/>
    <meta property="og:site_name" content="НВ"/>
    <meta property="article:published_time" content="2019-11-18T11:00:00+00:00"/>
    <meta property="og:title" content="Уряд підприємців. Більше половини теперішніх міністрів раніше були ФОПами"/>
    <meta property="og:description" content="10 членів Кабінету міністрів раніше були зареєстровані як фізособи-підприємці, п’ятеро з них закрили свої ФОПи вже у серпні-вересні 2019 року."/>
  </head>
  <body>
    <article>
      <h1>Уряд підприємців. Більше половини теперішніх міністрів раніше були ФОПами</h1>
      <h2>10 членів Кабінету міністрів раніше були зареєстровані як фізособи-підприємці, п’ятеро з них закрили свої ФОПи вже у серпні-вересні 2019 року.</h2>
      <address>
        <time datetime="2019-11-18T11:00:00+00:00">18 Nov 2019, 11:00</time>
      </address>
      <p>З 18 міністрів, що входять до складу Кабінету Олексія Гончарука, понад половина — 10 міністрів — в минулому були зареєстровані як <a href="https://nv.ua/ukr/biz/economics/podatki-dlya-fop-ne-zbilshilisya-ministr-finansiv-novini-ukrajini-50053835.html">фізичні особи — підприємці</a>. Про це повідомляє сервіс <a href="https://opendatabot.ua/blog/384-fop-minister">Опендатабот</a>.</p>
      <p>«Переважно міністри займалися консультаціями з комерційної діяльності та керування та вели діяльність у сфері права», — йдеться у повідомленні.</p>
      <p>Олексій Оржель, міністр енергетики, Володимир Бородянський, міністр культури, і Альона Бабак, міністр розвитку громад та територій України, давали консультації з питань комерційної діяльності й керування.</p>
      <p>Прем'єр-міністр Олексій Гончарук, міністр охорони здоров’я Зоряна Скалецька та міністр юстиції Денис Малюська вели діяльність у сфері права.</p>
      <p>Міністр Кабінету міністрів Дмитро Дубілет був ФОПом двічі: він займався комп’ютерним програмуванням і вів діяльність у сфері радіомовлення та телебачення.</p>
      <p>Міністр цифрової трансформації України та віце-прем'єр-міністр України Михайло Федоров працював у галузі освіти.</p>
      <p>Міністр соціальної політики Юлія Соколовська вела діяльність у сфері бухгалтерського обліку й аудиту та консультувала з питань оподаткування.</p>
      <p>Міністр оборони Андрій Загороднюк досліджував кон’юнктуру ринку та суспільну думку.</p>
      <figure>
        <img src="https://images.weserv.nl/?url=https://nv.ua/system/MediaInfographic/images/000/001/210/original/436d9f4e849566b75b9ad8f4c82c4647.png?stamp=20191118125941&amp;q=85&amp;output=jpg&amp;bg=white"/>
      </figure>
      <p>Зараз усі «міністерські» ФОПи ліквідовано, і жоден міністр підприємницької діяльності не веде, оскільки це заборонено законом (членам КМУ дозволяється лише викладання, наука та творчість, і лише в позаробочий час; якщо ж член Кабміну має ще одне джерело заробітку, то протягом 20 днів має або припинити це, або подати у відставку).</p>
      <p>Читайте також:<br/><a href="https://nv.ua/ukr/biz/markets/zastupnik-golovi-minekonomrozvitku-rozpoviv-pro-zakon-pro-kasovi-aparati-dlya-fop-novini-ukrajini-50051784.html">&amp;nbspКасові апарати для ФОПів: заступник голови Мінекономрозвитку заявив, що його хвилюють протести через підписані Зеленським закони</a></p>
      <p>П’ять міністрів закрили ФОП лише в кінці літа — на початку осені 2019 року: 19 серпня — Михайло Федоров та Олексій Оржель, 26 серпня — Денис Малюська, 4 вересня — Дмитро Дубілет, 18 вересня — Юлія Соколовська.</p>
      <p>Читайте також:<br/><a href="https://nv.ua/ukr/biz/economics/shcho-ukrajinci-dumayut-pro-pidvishchennya-podatkiv-i-rro-dlya-malogo-biznesu-novini-ukrajini-50053277.html">&amp;nbspЩо українці думають про підвищення податків і РРО для малого бізнесу — опитування «Рейтингу»</a></p>
    </article>
  </body>
</html>