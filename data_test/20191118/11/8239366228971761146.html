<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/vodiya_i_pasazhyra_zatyslo_v_avitvtsi_na_lvivshchyni_avto_zletilo_u_kyuvet_330992.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T11:13:00+00:00"/>
    <meta property="og:title" content="Водія і пасажира затисло в авітвці: на Львівщині авто злетіло у кювет"/>
    <meta property="og:description" content="Дорожньо-транспортна пригода сталась 17 листопада близько 10.00 на автодорозі &quot;Гірне-Стебник&quot; у Стрийському районі. Про це Гал-інфо повідомили у відділі комунікації поліції Львівської області."/>
  </head>
  <body>
    <article>
      <h1>Водія і пасажира затисло в авітвці: на Львівщині авто злетіло у кювет</h1>
      <h2>Дорожньо-транспортна пригода сталась 17 листопада близько 10.00 на автодорозі "Гірне-Стебник" у Стрийському районі. Про це Гал-інфо повідомили у відділі комунікації поліції Львівської області.</h2>
      <address>
        <time datetime="2019-11-18T11:13:00+00:00">18 Nov 2019, 11:13</time>
      </address>
      <figure>
        <img src="https://galinfo.com.ua/media/gallery/intxt/p/e/perekynulosavtostryyskyyrayon.jpg"/>
        <figcaption>Фото: ДСНС</figcaption>
      </figure>
      <p>Як попередньо встановили правоохоронці, водій автомобіля "Pegueot", 31-річний мешканець міста Стебник, не впорався з керуванням, автомобіль виїхав за межі проїзної частини та перекинувся. Внаслідок події водій та його 40-річний пасажир, також житель Стебника, з тілесними ушкодженнями були госпіталізовані.</p>
      <p>Наразі поліцейські встановлюють обставини ДТП, вирішується питання про відкриття кримінального провадження.</p>
      <p>Як інформують у прес-службі ДСНС Львівської області, до місця події негайно виїхали рятувальники 8-ої державної пожежно-рятувальної частини м. Стрий. Як виявилось на місці виклику, внаслідок інциденту автомобіль перекинувся на дах й затиснув водія та пасажира автівки. Пожежно-рятувальним відділенням за допомогою гідравлічних ножиць та електричної лебідки проводились роботи по деблокуванню потерпілих з автомобіля. Потерпілих із травмами різного ступеня важкості госпіталізовано в Стрийську центральну районну лікарню.<br/>До ліквідації наслідків ДТП залучили 7 чоловік особового складу та 2 одиниці спецтехніки.</p>
      <p>Нагадаємо, як писало Гал-інфо, у Львові <a href="https://galinfo.com.ua/news/u_lvovi_trayvay_zbyv_lyudynu_330974.html">трамвай збив людину</a>.</p>
    </article>
  </body>
</html>