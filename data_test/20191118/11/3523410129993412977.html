<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640466/%D8%B5%D8%B9%D9%88%D8%AF-%D9%BE%D8%B1%D8%AA%D8%BA%D8%A7%D9%84-%D8%A8%D9%87-%D8%AC%D8%A7%D9%85-%D9%85%D9%84%D8%AA%E2%80%8C%D9%87%D8%A7%DB%8C-%D8%A7%D8%B1%D9%88%D9%BE%D8%A7-%D8%B1%D9%88%D9%86%D8%A7%D9%84%D8%AF%D9%88-%D8%A8%D9%87-%D8%B1%DA%A9%D9%88%D8%B1%D8%AF-%D8%AF%D8%A7%DB%8C%DB%8C-%D9%86%D8%B2%D8%AF%DB%8C%DA%A9%E2%80%8C%D8%AA%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T11:30:00+00:00"/>
    <meta property="og:title" content="صعود پرتغال به جام ملت‌های اروپا/ رونالدو به رکورد دایی نزدیک‌تر شد"/>
    <meta property="og:description" content="در آخرین دور از بازی‌های مرحله انتخابی یورو ۲۰۲۰، تیم ملی پرتغال با کسب پیروزی مقابل لوکزامبورگ به جمع تیم‌های راه‌ یافته به مرحله نهایی..."/>
  </head>
  <body>
    <article>
      <h1>
        <a href="https://www.bultannews.com/fa/news/640466/%D8%B5%D8%B9%D9%88%D8%AF-%D9%BE%D8%B1%D8%AA%D8%BA%D8%A7%D9%84-%D8%A8%D9%87-%D8%AC%D8%A7%D9%85-%D9%85%D9%84%D8%AA%E2%80%8C%D9%87%D8%A7%DB%8C-%D8%A7%D8%B1%D9%88%D9%BE%D8%A7-%D8%B1%D9%88%D9%86%D8%A7%D9%84%D8%AF%D9%88-%D8%A8%D9%87-%D8%B1%DA%A9%D9%88%D8%B1%D8%AF-%D8%AF%D8%A7%DB%8C%DB%8C-%D9%86%D8%B2%D8%AF%DB%8C%DA%A9%E2%80%8C%D8%AA%D8%B1-%D8%B4%D8%AF">صعود پرتغال به جام ملت‌های اروپا/ رونالدو به رکورد دایی نزدیک‌تر شد</a>
      </h1>
      <h2>در آخرین دور از بازی‌های مرحله انتخابی یورو ۲۰۲۰، تیم ملی پرتغال با کسب پیروزی مقابل لوکزامبورگ به جمع تیم‌های راه‌ یافته به مرحله نهایی...</h2>
      <address><time datetime="2019-11-18T11:30:00+00:00">18 Nov 2019, 11:30</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، در ادامه دیدارهای مرحله انتخابی یورو 2020 و در دور آخر این مسابقات در گروه B، امشب (یکشنبه) تیم ملی پرتغال میهمان خود لوکزامبورگ را با نتیجه 2 بر صفر شکست داد و به عنوان دومین تیم از این گروه صعود کرد.</p>
      <p>گل‌های پرتغال در این بازی را برونو فرناندس در دقیقه 39 و کریستیانو رونالدو در دقیقه 86 به ثمر رساندند تا این تیم 17 امتیازی شود و در آخرین دور رقابت‌ها جایگاه خود را در رده دوم جدول تثبیت کند. به این ترتیب یاران کریستیانو رونالدو به عنوان مدافع عنوان قهرمانی رقابت‌ها، بعد از اوکراین صدر جدولی به مرحله نهایی جام ملت‌های اروپا صعود کردند.</p>
      <p>رونالدو در این بازی تعداد گل‌های ملی خود را به عدد 99 رساند تا فاصله‌اش با علی دایی به عنوان برترین گلزن جهان در دیدارهای ملی را به 10 گل برساند.</p>
      <p>در دیگر بازی این گروه که به صورت همزمان برگزار شد، تیم ملی صربستان در خانه به مصاف اوکراین رفت که این بازی با تساوی 2 بر 2 خاتمه یافت.</p>
      <p>به این ترتیب صربستان 14 امتیازی در رده سوم جدول باقی ماند و حالا باید منتظر بماند تا ببیند می‌تواند در جمع تیم‌های سوم برتر مرحله انتخابی به پلی‌آف راه پیدا کند یا نه. همچنین اوکراین پس از این تساوی 20 امتیازی شد</p>
    </article>
  </body>
</html>