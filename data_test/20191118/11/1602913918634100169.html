<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/curs-bnr/euro-sare-in-aer-si-le-da-cosmaruri-romanilor-cu-economii-in-lei-luni-cursul-pentru-euro-ajunge-la-un-nou-maxim-istoric-si-depaseste-4-77-lei-euro-si-se-duce-mars-fortat-catre-4-8-lei-euro-18591841"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T11:07:00+00:00"/>
    <meta property="og:title" content="Euro sare în aer şi le dă coşmaruri românilor cu economii în lei: Luni cursul pentru euro ajunge la un nou maxim istoric şi depăşeşte 4,77 lei/euro şi se duce marş forţat către 4,8 lei/euro"/>
    <meta property="og:description" content="Cursul de schimb al monedei naţionale a atins un nou minim al tuturor timpurilor în raport cu euro, la 4,7729 lei, la numai două şedinţe distanţă de precedentul minim."/>
  </head>
  <body>
    <article>
      <h1>Euro sare în aer şi le dă coşmaruri românilor cu economii în lei: Luni cursul pentru euro ajunge la un nou maxim istoric şi depăşeşte 4,77 lei/euro şi se duce marş forţat către 4,8 lei/euro</h1>
      <address>
        <time datetime="2019-11-18T11:07:00+00:00">18 Nov 2019, 11:07</time>
      </address>
      <p>Cursul de schimb al monedei naţionale a atins un nou minim al tuturor timpurilor în raport cu euro, la 4,7729 lei, la numai două şedinţe distanţă de precedentul minim.</p>
      <p>Joi, 14 noiembrie, cursul a fost de 4,7669 lei/euro, iar vineri a rămas practic în aceeaşi zonă, înregistrînd o scădere nesemnificativă la 4,7667 lei/euro.</p>
      <p>Minimul anterior, de 4.7648 lei/euro a fost atins în data de 25 ianuarie, la câteva saptamani dupa adoptarea OUG 114/2018.</p>
      <p>Leul a demarat o tendinţă de depreciere faţă de euro în ultimele două luni şi jumătate, mai precis începând cu luna septembrie. Scăderea este de circa 5 bani în perioada analizată.</p>
      <p>Guvernatorul BNR Mugur Isărescu spunea recent, în 6 noiembrie, că fluctuaţia leului, între 4,72 şi 4,76 unităţi pe euro este minoră în comparaţie cu evoluţiile forintului în Ungaria sau ale zlotului în Polonia, care au înregistrat variaţii mult mai mari.</p>
      <p>
        <b>Cursul BNR de luni</b>
        <b>:</b>
      </p>
      <table bordered="">
        <tr>
          <td>
            <b>Euro</b>
          </td>
          <td>4.7729</td>
          <td>+0.0062</td>
          <td>+0.13%</td>
        </tr>
        <tr>
          <td>
            <b>Dolar american</b>
          </td>
          <td>4.3159</td>
          <td>-0.0065</td>
          <td>-0.15%</td>
        </tr>
        <tr>
          <td>
            <b>Francul elveţian</b>
          </td>
          <td>4,3586</td>
          <td/>
          <td/>
        </tr>
      </table>
      <p>Notă ZF: Cursul afişat este calculat şi anunţat de Banca Naţională pe baza tranzacţiilor interbancare. </p>
    </article>
  </body>
</html>