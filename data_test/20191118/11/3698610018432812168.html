<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/deficit-derzhbyudzhetu-za-dev-yat-misyaciv-2019-r-sklav-20-7-mlrd-grn-330004_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T11:56:00+00:00"/>
    <meta property="og:title" content="Дефіцит держбюджету за дев'ять місяців 2019 р. склав 20,7 млрд грн"/>
    <meta property="og:description" content="При цьому сума валового внутрішнього запозичення досягла 296 млрд грн."/>
  </head>
  <body>
    <article>
      <h1>Дефіцит держбюджету за дев'ять місяців 2019 р. склав 20,7 млрд грн</h1>
      <h2>При цьому сума валового внутрішнього запозичення досягла 296 млрд грн.</h2>
      <address>
        <time datetime="2019-11-18T11:56:00+00:00">18 Nov 2019, 11:56</time>
      </address>
      <p>Дефіцит державного бюджету за дев'ять місяців 2019 р. становив 20,7 млрд грн, або 0,7% ВВП. Основним компонентом його фінансування стали облігації внутрішньої позики — 79,2 млрд грн. При цьому сума валового внутрішнього запозичення сягнула 296 млрд грн.</p>
      <p>Про це у своїй статті для <a href="https://dt.ua/">DT.UA</a> пише Тетяна Богдан, доктор економічних наук, зав.відділом державних фінансів Експертно-аналітичного центру Growford Institute. За її словами, значні суми внутрішніх державних позик не були використані на погашення боргів чи фінансування бюджетних видатків. Вони осідали на єдиному казначейському рахунку. Станом на 1 жовтня 2019 р. на ЄКР було накопичено 61,6 млрд грн. З одного боку, це підвищує ліквідність уряду, але з іншого — вказує на неефективне управління грошовими потоками.</p>
      <p>"Небезпечним результатом утворення залишку таких коштів є виникнення додаткових видатків бюджету на обслуговування державних позик. Згідно з нашими оцінками, за поточного рівня відсоткових ставок за ОВДП на кожен залучений від їх продажу 1 млрд грн, що осідає на ЄКР і не спрямовується на фінансування бюджетних витрат, Мінфін щомісяця нараховує 12,5 млн грн відсоткових платежів", — зазначає експерт.</p>
      <p>Детальніше про стан української економіки читайте в статті Тетяни Богдан "<a href="https://dt.ua/finances/borgove-visnazhennya-329840_.html"><b>Боргове виснаження</b></a>" у тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>