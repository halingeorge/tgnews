<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/vratarqt-na-chehiq-bozhikov-mi-vkara-ot-zasada-tyzhno-be-na-prazniq-stadion-1407264.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-18T11:38:00+00:00"/>
    <meta property="og:title" content="Вратарят на Чехия: Божиков ми вкара от засада, тъжно бе на празния стадион"/>
    <meta property="og:description" content="Вратарят на Чехия Ондржей Коларж, който пази в снощната евроквалификация срещу България в София, заяви, че голът на нашия тим, дело на Васил Божиков, е бил вкаран от засада Както е известно, попадението в 56-ата минута на мача беше единствено в срещата и донесе победата на България - първа за повече от година"/>
  </head>
  <body>
    <article>
      <h1>Вратарят на Чехия: Божиков ми вкара от засада, тъжно бе на празния стадион</h1>
      <address><time datetime="2019-11-18T11:38:00+00:00">18 Nov 2019, 11:38</time> by <a rel="author">Sportlive.bg</a></address>
      <p>Вратарят на Чехия Ондржей Коларж, който пази в снощната <b><a href="https://www.sportlive.bg/bgfootball/national-team/Bylgariq-slozhi-kraj-na-tezhka-seriq-i-izprati-s-pobeda-Ivelin-Popov-1407088.html">евроквалификация срещу България в София</a></b>, заяви, че голът на нашия тим, дело на Васил Божиков, е бил вкаран от засада. Както е известно, попадението в 56-ата минута на мача беше единствено в срещата и донесе победата на България - първа за повече от година.</p>
      <p><i>"През цялото време си мислех, че голът беше вкаран от засада. Струваше ми се странно, защото бяхме много високи, а Божиков надскочи всички сам. Разбира се, съжалявам, но ние сами загубихме мача. Не играхме добре"</i>, заяви стражът пред isport.blesk.cz. Това бе първият мач на играча на Славия (Прага) като титуляр за националния отбор.</p>
      <p><i>"Дебютът ми бе горчив. Не съм си представял, че мачът ще се развие така и ще загубим на края. Бях развълнуван, че получих шанс, но краят е горчив. Всъщност, бях много нервен преди мача. Да пазиш за чешкия национален отбор е нещо невероятно"</i>, коментира Коларж.</p>
      <p>Запитан как се е почувствал на празния стадион, чехът заяви: <i>"От една страна, се радвах, че се чувах на терена и организирах защитата. Тъжно е обаче, когато на стадиона няма никой. Имах подобен мач срещу Либерец. В мача срещу България не ставаше въпрос за футбол, а за битка. И двата отбора имаха стандартни ситуации, България използва своята. Мачът не беше хубав за гледане",</i> завърши играчът на Славия (Прага), който спря Барселона на "Камп ноу" в Шампионска лига. <b><i><a href="https://www.sportlive.bg/worldfootball/championsleague/Vratarqt-na-Slaviq-(Praga)-e-ocharovan-ot-Ter-Shtegen-i-ogorchen-ot-Mesi-1403681.html">Вижте защо се оплака от Меси и компания след мача в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Despodov-Gotov-sym-da-byda-lider-ako-sym-kapitan---shte-se-radvam-1407221.html"/>
        <a href="https://www.sportlive.bg/bgfootball/national-team/Bylgariq-slozhi-kraj-na-tezhka-seriq-i-izprati-s-pobeda-Ivelin-Popov-1407088.html"/>
        <a href="https://www.sportlive.bg/bgfootball/national-team/Kapitanyt-na-Chehiq-opredeli-kato-zagadka-nacionalniq-ni-otbor-1406922.html"/>
        <a href="https://www.sportlive.bg/bgfootball/national-team/Selekcioneryt-na-Chehiq-Zhalko-e-che-Ivelin-Popov-shte-napusne-nacionalniq-vi-otbor-1406911.html"/>
        <a href="https://www.sportlive.bg/bgfootball/national-team/Dermendzhiev-posochi-kakva-e-golqmata-sila-na-Bylgariq-i-kakyv-futbol-ochakva-da-vidi-1407149.html"/>
      </related>
    </article>
  </body>
</html>