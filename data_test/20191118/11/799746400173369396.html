<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103163/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T11:55:38+00:00"/>
    <meta property="og:title" content="Маас відвідає лінію розмежування на Донбасі, Київ і Харків"/>
    <meta property="og:description" content="Міністр закордонних справ Німеччини Гайко Маас у ході дводенного візиту в Україну 18-19 листопада побуває в Києві, Харкові та на лінії розмежування в Луганській області."/>
  </head>
  <body>
    <article>
      <h1>Маас відвідає лінію розмежування на Донбасі, Київ і Харків</h1>
      <address>
        <time datetime="2019-11-18T11:55:38+00:00">18 Nov 2019, 11:55</time>
      </address>
      <p>Міністр закордонних справ Німеччини Гайко Маас у ході дводенного візиту в Україну 18-19 листопада побуває в Києві, Харкові та на лінії розмежування в Луганській області.</p>
      <p>Про це розповів представник німецького міністерства Крістофер Бургер, повідомляє "Європейська правда" з посиланням на "<a href="https://www.ukrinform.ua/">Укрінформ</a>".</p>
      <p>"Сьогодні міністр Маас вирушає в Україну. В другій половині дня він вирушить до Харкова, завтра з ранку – на лінію розмежування", - сказав Бургер.</p>
      <p>Він зазначив, що після успішних кроків з розведення сил у різних пунктах на сході України, йдеться про те, які подальші конкретні кроки можна буде схвалити під час <b><a href="https://www.eurointegration.com.ua/news/2019/11/18/7103162/">грудневого саміту в "нормандському форматі"</a></b> та реалізувати.</p>
      <p>Візит, зокрема, має засвідчити солідарність і підтримку українському уряду, який показав волю та мужність та намагається виконати свої зобов’язаня, додав Бургер.</p>
      <p>Після відвідання лінії розмежування, найімовірніше це буде міст у Станиці Луганській, Маас попрямує до Києва, де проведе переговори з президентом Володимиром Зеленським, прем'єр-міністром Олексієм Гончаруком та міністром закордонних справ Вадимом Пристайком.</p>
      <p>Дипломат звернув увагу на те, що після 5 років конфлікту останніми тижнями вперше з’явилися ознаки зрушення, досягнуто суттєвих покращень в окремих пунктах для людей на сході країни.</p>
      <related>
        <a href="https://www.eurointegration.com.ua/news/2019/11/11/7102910/"/>
      </related>
    </article>
  </body>
</html>