<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/energiatakarekos_minipc_az_msi-tol.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-18T11:24:00+00:00"/>
    <meta property="og:title" content="Energiatakarékos miniPC az MSI-től"/>
    <meta property="og:description" content="A Cubi 5 10M tizedik generációs Intel procit kapott és könnyen felszerelhető VESA csavarhelyekkel ellátott monitorok hátára."/>
  </head>
  <body>
    <article>
      <h1>Energiatakarékos miniPC az MSI-től</h1>
      <address><time datetime="2019-11-18T11:24:00+00:00">18 Nov 2019, 11:24</time> by <a rel="author" href="https://prohardver.hu/tag/wombath.html" target="_blank">Wombath</a></address>
      <h3>Hird﻿etés</h3>
      <figure>
        <a href="https://track.adform.net/C/?bn=33708157;C=0">
          <img src="https://track.adform.net/adfserve/?bn=33708157;srctype=4;ord=[timestamp]"/>
        </a>
      </figure>
      <p>A világ első Comet Lake-re épülő mini számítógépeként mutatja be a <a href="https://www.msi.com/Desktop/Cubi-5-10M/Overview">Cubi sorozat új</a>, ötödik generációs tagját az MSI – és ebben van is némi igazság, az Intel Frost Canyon megjelenésére ugyanis <a href="https://prohardver.hu/hir/infomorzsak_erkezo_uj_intel_nuc.html">december közepéig</a> kell várnunk.</p>
      <figure>
        <img src="https://prohardver.hu/dl/cnt/2019-11/156458/cubi510m1.jpg"/>
      </figure>
      <p>A standard VESA szabványú rögzítőhelyekre minden gond nélkül felszerelhető, 124 X 124 X 53 mm-es és fél kg tömegű gépbe akár U szériás Core i7 is kerülhet, a memóriamodulok számára pedig két SO-DIMM foglalatot alakítottak ki. Háttértárból egy 2,5”-es és egy M.2 foglalatba passzoló meghajtónak van hely, a külvilág felé pedig AX-es WLAN és gigabites Ethernet port is rendelkezésre áll. Hátoldalán két-két USB 2.0 és USB 3.2 Gen 1 kivezetés, HDMI és DisplayPort, elöl pedig további két USB 3.2 Gen 1 csatlakozó (egyik Type-C konnektorral) és a megszokott 3,5 mm-es hangportok várják a külső eszközöket.</p>
      <p>Ár és pontos elérhetőség egyelőre nem ismert.</p>
    </article>
  </body>
</html>