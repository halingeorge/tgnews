<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/vazecha-itan-ekplixi-i-stigmi-poy-milisa-me-ton-d-giannakopoylo-i-dieykrinisi-gia-chatzigiovani/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-18T11:23:53+00:00"/>
    <meta property="og:title" content="Βαζέχα: «Ήταν έκπληξη η στιγμή που μίλησα με τον Δ. Γιαννακόπουλο» – Η διευκρίνισι για Χατζηγιοβάνη"/>
    <meta property="og:description" content="Διαβάζονται περισσότερο τώρα…"/>
  </head>
  <body>
    <article>
      <h1>Βαζέχα: «Ήταν έκπληξη η στιγμή που μίλησα με τον Δ. Γιαννακόπουλο» – Η διευκρίνισι για Χατζηγιοβάνη</h1>
      <address>
        <time datetime="2019-11-18T11:23:53+00:00">18 Nov 2019, 11:23</time>
      </address>
      <h4>Ο Κριστόφ Βαζέχα μίλησε στον Sport24 Radio 103,3 για την κατάσταση στον Παναθηναϊκό, τον Περέα, την ατάκα που είχε πει για τον Χατζηγιοβάνη και το PAO Alive.</h4>
      <p>Ακολουθούν χαρακτηστικά αποσπάσματα από τις δηλώσεις του: </p>
      <p><b>Για την βράβευση του από τον Ερασιτέχνη:</b> <i>“Μόλις κατέβηκα στο παρκέ και άκουσα το είναι τρελός ο Πολωνός ήμουν έτοιμος να κλάψω. Ήταν καταπληκτικές στιγμές. Να πω ένα μεγάλο ευχαριστώ στον Δημήτρη Γιαννακόπουλο που με βράβευσε. Ήταν μεγάλη τιμή για μένα. Ένιωσα σαν να έπαιζα τόσα χρόνια μπάσκετ και όχι ποδόσφαιρο. Ευχαριστώ τον κόσμο, ήταν τρομερή ατμόσφαιρα. Δεν θα το ξεχάσω ποτέ”.</i></p>
      <p><b>Για το πως προέκυψε η βράβευση του:</b> <i>“Ήταν έκπληξη η στιγμή που μίλησα με τον κύριο Γιαννακόπουλο. Δεν το περίμενα. Ένα μεγάλο ευχαριστώ. Ήταν μία καταπληκτική στιγμή”.</i></p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/neo-quot-ochi-quot-moynie-ston-panathinaiko-to-poso-poy-arnithike-3/">
          <b>Νεο “όχι” Μουνιέ στον Παναθηναϊκό – Το ποσό που αρνήθηκε</b>
        </a>
      </p>
      <p>
        <b>
          <a href="https://newspao.gr/ta-noymera-toy-koyrmpeli-theloyn-ypervasi-gia-na-meinei-2/">Τα νούμερα του Κουρμπέλη θέλουν υπέρβαση για να μείνει</a>
        </b>
      </p>
      <p>
        <b>
          <a href="https://newspao.gr/zalgkiris-panathinaikos-oi-diaitites-toy-agona-2/">Ζαλγκίρις – Παναθηναϊκός: Οι διαιτητές του αγώνα</a>
        </b>
      </p>
      <p>
        <b>
          <a href="https://newspao.gr/oyaili-mas-prokalese-ekplixi-i-apochorisi-pedoylaki/">Ουάιλι: «Μας προκάλεσε έκπληξη η αποχώρηση Πεδουλάκη»</a>
        </b>
      </p>
      <p><b>Για την κατάσταση σήμερα στον Παναθηναϊκό: </b><i>“Σίγουρα, υπάρχει κρίση στην ομάδα. Χρειάζεται χρόνο και υπομονή. Από πέρσι ο Γιώργος Δώνης χτίζει καινούρια ομάδα με πολλά παιδιά από την ακαδημία. Το γεγονός ότι τα παιδιά δεν έχουν εμπειρία καθιστά δύσκολο να πάμε για πρωτάθλημα. Δεν τον βοήθησαν οι φετινές μεταγραφές. Αυτό είναι το λάθος. Ουσιαστικά παίζουν δύο και ο μικρός ο Περέα που έχει τρομερά στοιχεία. Πιστεύω ότι ο Δώνης μπορεί να τα καταφέρει. Είπα και πέρσι ότι χρειάζεται υπομονή. Πέρσι διάβαζα ότι τα παιδιά μετά τον καλό τους πρώτο γύρο ήθελαν να πάνε στο εξωτερικό. Εγώ το είπα και τότε ότι θα ήταν καλύτερο για αυτά τα παιδιά να μείνουν 4-5 χρόνια στην ομάδα και μετά να φύγουν”</i>.</p>
      <p>
        <i>Το ρόστερ που έχει τώρα ο Παναθηναϊκός είναι μικρό. Αυτή είναι η γνώμη μου. Βλέπω ότι υπάρχει μία ενδεκάδα που στα τελευταία ματς πήγε καλά, αλλά από πίσω δεν υπάρχει τίποτα. Το μπάτζετ μας είναι μικρό”</i>
      </p>
      <p><b>Για τον Περέα:</b> <i>“Είναι δυνατός, γρήγορος, τσαμπουκάς. Είναι καλός στο ένας με έναν. Στο σύγχρονο ποδόσφαιρο όταν είσαι δυνατός και γρηγορος έχεις πλεονέκτημα. Πρέπει να βελτιώσει την τεχνική του. Έχει όλα τα στοιχεία για να γίνει μεγάλος επιθετικός”</i></p>
      <p><b>Για τον Μακέντα:</b> <i>“Ο Μακέντα μου αρέσει πολύ. Εντάξει περνά κάποια ματς που δεν πετυχαίνει γκολ, αλλά και εγώ υπήρχαν επτά διαδοχικά ματς που δεν είχα βάλει γκολ”</i></p>
      <p><b>Για το πως αισθάνεται ένας επιθετικός όταν δεν σκοράρει</b>: <i>“Όταν δεν σκοράρεις τρελαίνεσαι. Αυτό συμβαίνει σε όλους τους επιθετικούς. Εκείνη τη στιγμή δεν ξέρεις τι να κάνεις. Κάνεις αυτό ακριβώς που έκανες πριν και σκόραρες και τώρα δεν μπορείς”</i></p>
      <p><b>Για το τι πρέπει να γίνει για να χτυπήσει ο Παναθηναϊκός τίτλου:</b> <i>“Καλό είναι να υπάρχουν παιδιά από τις ακαδημίες. Χρειάζεται και έμπειρα παιδιά. Χρειάζεται αρχηγός με παντελόνια. Χρειάζονται τέσσερις παίκτες πιο έμπειροι. Τότε εμείς είχαμε τον Μαυρίδη, τον Σαραβάκο, τον Βλάχο, τον Αντωνίου, τον Σαργκάνη. Η μισή Εθνική ομάδα ήταν στον Παναθηναϊκό. Όταν υπάρχουν έμπειροι παίκτες βοηθούν και τους νεότερους. Έχουμε 2-3 έμπειρους και οι υπόλοιποι είναι πιτσιρικάδες”</i>.</p>
      <p><b>Για το τι πρέπει να γίνει για να πρωταγωνιστήσει ο Παναθηναϊκός αν δεν ανέβει το μπάτζετ:</b> “Αν δεν ανέβει το μπάτζετ χρειάζεται σταθερότητα και επένδυση στα παιδιά που υπάρχουν από την ακαδημία”.</p>
      <p><b>Για την προσπάθεια του Δημήτρη Γιαννακόπουλου με το PAO Alive:</b> <i>“Όλος ο κόσμος περιμένει να υπάρξει αλλαγή. Εμείς τόσα χρόνια δεν μπορούσαμε να κάνουμε ένα γήπεδο. Η ιδέα που προσπαθεί να κάνει ο κ. Γιαννακόπουλος είναι κάτι που περιμένουν όλοι οι φίλαθλοι του Παναθηναϊκού”</i></p>
      <p><b>Για το εάν θα βοηθήσει:</b> <i>“Όσο μπορώ θα βοηθήσω και αν όλα πάνε καλά σε λίγα χρόνια να έχουμε το δικό μας αθλητικό κέντρο”</i></p>
      <p><b>Για το εάν του έχει γίνει κάποια πρόταση:</b> <i>“Επειδή είμαι μικρός ακόμα δεν μου αρέσει το να κάτσω σε μία καρέκλα”</i>.</p>
      <p><b>Για την εικόνα που έχει για το πρωτάθλημα:</b> <i>“Υπάρχουν δύο ομάδες. Ο ΠΑΟΚ και ο Ολυμπιακός θα παλέψουν για το πρωτάθλημα. Δεν νομίζω να αλλάξει κάτι σε αυτό”.</i></p>
      <p><b>Για την Εθνική ομάδα και τους πολλούς νέους που παίζουν σε αυτή:</b> <i>“Ισχύει ότι είπα για τον Παναθηναϊκό. Δεν μπορείς να χτίσεις μία ομάδα μόνο με τους μικρούς. Για μένα είναι καλό να γυρίσουν ο Μανωλάς και ο Παπασταθόπουλος. Χρειάζεται κάθε ομάδα να έχει έμπειρους παίκτες”</i>.</p>
      <p><b>Για το με ποιους θα ήθελε να είχε παίξει ως συμπαίκτης από τον Ολυμπιακό και την ΑΕΚ:</b> <i>“Θα ξεχωρίσω τον Τζόρτζεβιτς από τον Ολυμπιακό και τον Σαβέφσκι από την ΑΕΚ”</i></p>
      <p><b>Για τον στόπερ που τον δυσκόλεψε περισσότερο από Ολυμπιακό και ΑΕΚ:</b> <i>“Με τον Κούλη Καραταΐδη είχαμε πολλές μεγάλες μάχες, αλλά μέχρι σήμερα είμαστε φίλοι. Ο Στέλιος Μανωλάς ήταν κύριος. Σπάνια έκανε τάκλιν. Ο Βάιος Καραγιάννης ήταν σκληρός. Δεν καταλάβαινε τίποτα”.</i></p>
      <p><b>Για τη δήλωσή του ότι ο Παναθηναϊκός θα έπρεπε να κρεμάσει το δελτίο του Χατζηγιοβάνη:</b> <i>“Ο Γιώργος Δώνης μετά από ένα παιχνίδι είπε ότι ο Τάσος δεν θέλει να παίζει στην ομάδα. Εγώ είπα αμέσως μετά ότι εάν όντως θέλει να φύγει . Δεν μίλησα για την αξία του Χατζηγιοβάνη. Είναι ένας καλός ποδοσφαιριστής, γρήγορος, παίζει καλά. Δεν φοβάται να πάει στο ένας εναντίον ενός που είναι σπάνιο στο ελληνικό ποδόσφαιρο. Είναι άλλο θέμα η αξία του ποδοσφαιριστή και άλλο αυτό το οποίο σχολίασα”.</i></p>
      <p><b>Για τον Μπουζούκη:</b> <i>“Ισχύει ότι και για τον Χατζηγιοβάνη. Αυτή τη στιγμή ο Μασούρας, ο Λημνιός, ο Μπουζούκης και ο Χατζηγιοβάνης δεν φοβούνται να πάνε στο ένας με έναν. Είναι σημαντικό για μία ομάδα να έχει τέτοιους παίκτες στο ρόστερ της”</i></p>
    </article>
  </body>
</html>