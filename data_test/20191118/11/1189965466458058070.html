<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/articles/car_articles/259629/i-statheri-aksia-toy-ford-focus-einai-diaxroniki"/>
    <meta property="og:site_name" content="LiFO"/>
    <meta property="article:published_time" content="2019-11-18T11:04:00+00:00"/>
    <meta property="og:title" content="Η σταθερή αξία του Ford Focus είναι διαχρονική"/>
    <meta property="og:description" content="To Ford Focus αποτελεί το μικρομεσαίο μοντέλο το οποίο πρωταγωνιστεί στην κατηγορία του εδώ και 21 χρόνια."/>
  </head>
  <body>
    <article>
      <h1>Η σταθερή αξία του Ford Focus είναι διαχρονική</h1>
      <h2>To Ford Focus αποτελεί το μικρομεσαίο μοντέλο το οποίο πρωταγωνιστεί στην κατηγορία του εδώ και 21 χρόνια.</h2>
      <address><time datetime="2019-11-18T11:04:00+00:00">18 Nov 2019, 11:04</time> by <a rel="author">ΔΗΜΗΤΡΗΣ ΓΡΑΤΣΟΣ</a></address>
      <p>
        <b>Στην τέταρτη γενιά του, το Ford Focus ξεχωρίζει για τη μοντέρνα του εικόνα, τόσο στο εμπρόσθιο τμήμα με τα μακρόστενα LED φωτιστικά σώματα και το «μυώδες» καπό, όσο και με τις καμπύλες κατά μήκος του αμαξώματος.</b>
      </p>
      <p>Στο ίδιο φινετσάτο μοτίβο κινείται και το εσωτερικό του νέου Focus, το οποίο διακρίνεται για την ευχάριστη και ποιοτική αίσθηση που αποπνέει με την πρώτη ματιά, ενώ και η τεχνολογία βρίσκεται σε πρώτο πλάνο.</p>
      <figure>
        <img src="https://www.lifo.gr/uploads/image/1568953/Ford_Focus-4.jpg"/>
      </figure>
      <p>Οι άνθρωποι της Ford δεν παρέλειψαν να τονίσουν ακόμη περισσότερο τα διαχρονικά χαρακτηριστικά για τα οποία ξεχωρίζει το Focus, όπως είναι η πρακτικότητα και η ευρυχωρία, με τους χώρους για τους επιβάτες και τις αποσκευές τους (341 λίτρα) να αποτελούν εγγύηση για άνετες και ασφαλείς μετακινήσεις.</p>
      <blockquote>Το Ford Focus στην τέταρτη γενιά του παρουσιάζεται πιο ολοκληρωμένο και τεχνολογικά προηγμένο από ποτέ.</blockquote>
      <p>Το Ford Focus προσφέρεται με μια πλήρη γκάμα κινητήρων, βενζίνης και diesel. Σε περίοπτη θέση είναι ο πολυβραβευμένος 1.000άρης EcoBoost κινητήρας των 125 ίππων, καθώς και ο 1.5 EcoBoost με απόδοση 150 και 182 ίππων.</p>
      <p>Εξίσου αποδοτικός και οικονομικός αποδεικνύεται και ο diesel κινητήρας 1.5 EcoBlue με απόδοση 85 και 120 ίππων. Ως «κερασάκια στην τούρτα» συναντάμε τις γρήγορες εκδόσεις ST, τόσο σε βενζινοκίνητη εκδοχή (280 ίπποι), όσο και σε diesel (190 ίπποι), οι οποίες αναμενόμενα κλέβουν την παράσταση με τις επιδόσεις τους.</p>
      <p>Παράλληλα, η Ford εκτός από την επιλογή του 6τάχυτου χειροκίνητου κιβωτίου ταχυτήτων, προσφέρει ανάλογα με την έκδοση και το νέο 8άρι αυτόματο κιβώτιο διπλού συμπλέκτη, ενώ αξίζει να σημειωθεί ότι οι EcoBoost κινητήρες διαθέτουν τεχνολογία απενεργοποίησης κυλίνδρων, για μειωμένη κατανάλωση καυσίμου και εκπομπές ρύπων.</p>
      <figure>
        <img src="https://www.lifo.gr/uploads/image/1568952/Ford_Focus-2.jpg"/>
        <figcaption>Σε όλες τις διαθέσιμες εκδόσεις του νέου Ford Focus, ο εξοπλισμός είναι κάτι παραπάνω από πλήρης.</figcaption>
      </figure>
      <p>Το νέο Ford Focus βαθμολογήθηκε με την κορυφαία βαθμολογία των 5 αστέρων στις δοκιμές πρόσκρουσης του Euro NCAP, καθώς διαθέτει επίσης ένα πλήρες πακέτο τεχνολογιών αυτόνομης οδήγησης Επιπέδου 2, με σημαντικότερες τις Adaptive Cruise Control (με Stop &amp; Go, Speed Sign Recognition και Lane-Centring), Adaptive Front Lighting System, Active Park Assist 2, Evasive Steering Assist, Pre-Collision Assist με Pedestrian &amp; Cyclist Detection και Head-up Display.</p>
      <p>Τέλος, η νέα γενιά του Ford Focus έρχεται με 8 χρόνια εργοστασιακή εγγύηση και είναι διαθέσιμη σε έξι διαφορετικές εκδόσεις: Trend, Business, Titanium ως βασικές, την πιο σπορ ST-Line, την πολυτελή Vignale και την περιπετειώδη Active.</p>
      <p>Σε όλες τις περιπτώσεις ο εξοπλισμός είναι πλήρης, ακόμη και στην βασική έκδοση Trend η οποία περιλαμβάνει κυριολεκτικά τα πάντα! Την ίδια στιγμή η απόκτηση του Focus γίνεται απλή διαδικασία χάρη στα ιδιαίτερα ευέλικτα χρηματοδοτικά προγράμματα Ford Finance, είτε με προκαταβολή 0%, είτε με χαμηλό ονομαστικό επιτόκιο, είτε με χαμηλή μηνιαία δόση.</p>
      <figure>
        <img src="https://www.lifo.gr/uploads/image/1568954/Ford_Focus-8.jpg"/>
        <figcaption>Η δυναμική σχεδίαση του νέου Ford Focus είναι ορατή κατά μήκος του αμαξώματος του.</figcaption>
      </figure>
      <figure>
        <img src="https://www.lifo.gr/uploads/image/1568955/Ford_Focus-10.jpg"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/articles/car_articles/258298/ford-me-polles-ekplikseis-stin-aytokinisi-anytime-2019"/>
        <a href="https://www.lifo.gr/videos/lifo_picks_planetearth/253848/rompot-xoreyoyn-sygxronismena-sti-grammi-paragogis-toy-ford-fiesta"/>
        <a href="https://www.lifo.gr/articles/car_articles/251204/parelasi-me-1-326-ford-mustang-spaei-ola-ta-rekor"/>
      </related>
    </article>
  </body>
</html>