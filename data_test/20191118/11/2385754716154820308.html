<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/greece/597879/agrio-egklima-stin-ithaki-ton-ktypise-mexri-thanatou-fonto-eksosyzygiki-sxesi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T11:11:00+00:00"/>
    <meta property="og:title" content="Άγριο έγκλημα στην Ιθάκη: Τον κτύπησε μέχρι θανάτου – Φόντο εξωσυζυγική σχέση"/>
    <meta property="og:description" content="Έγκλημα απίστευτης αγριότητας στην Ιθάκη σημειώθηκε το Σάββατο το βράδυ, όταν 54χρονος ξυλοκόπησε μέχρι θανάτου έναν 40χρονο.   Σύμφωνα με όσα..."/>
  </head>
  <body>
    <article>
      <h1>Άγριο έγκλημα στην Ιθάκη: Τον κτύπησε μέχρι θανάτου – Φόντο εξωσυζυγική σχέση</h1>
      <address><time datetime="2019-11-18T11:11:00+00:00">18 Nov 2019, 11:11</time> by <a rel="author">SigmaLive</a></address>
      <p>Έγκλημα απίστευτης αγριότητας στην Ιθάκη σημειώθηκε το Σάββατο το βράδυ, όταν 54χρονος ξυλοκόπησε μέχρι θανάτου έναν 40χρονο.</p>
      <p>Σύμφωνα με όσα ανακοίνωσε η Ελληνική Αστυνομία, το 54χρονος Έλληνας, διαπληκτίστηκε έντονα σε ξενοδοχείο της Ιθάκης. Πληροφορίες θέλουν τον φερόμενο ως δράστη να τον κατηγορεί για εξωσυζυγική σχέση με τη γυναίκα του, μια 42χρονη αλλοδαπή, η οποία ήταν επίσης παρούσα στο περιστατικό.</p>
      <p>Ο 54χρονος βγήκε εκτός ελέγχου και γρονθοκόπησε τον 40χρονο άνδρα μέχρι θανάτου. Σύμφωνα με όσα αναφέρει η ανακοίνωση της ΕΛ.ΑΣ. τον χτυπούσε στο κεφάλι και στο σώμα με αποτέλεσμα το μεσημέρι της Κυριακής να εντοπιστεί νεκρός από την 42χρονη αλλοδαπή.</p>
      <p>Η γυναίκα ενημέρωσε τις Αρχές, αλλά και το οικείο Κέντρο Υγείας, όμως ήταν ήδη πολύ αργά για τον 40χρονο. Ο 54χρονος και η 42χρονη με την δικογραφία που σχηματίστηκε σε βάρος τους, θα οδηγηθούν στον κ. Εισαγγελέα Πρωτοδικών Κεφαλληνίας.</p>
      <p>Πηγή: iefimerida.gr </p>
    </article>
  </body>
</html>