<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904213/rode-duivels-zijn-al-geplaatst-maar-lukaku-kan-nog-voor-record-gaan.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T11:36:00+00:00"/>
    <meta property="og:title" content="Rode Duivels zijn al geplaatst, maar Lukaku kan nog voor record gaan"/>
    <meta property="og:description" content="De Rode Duivels spelen dinsdag nog tegen Cyprus, maar zijn al zeker van groepswinst. Romelu Lukaku heeft in die match wél nog iets te winnen: hij kan Nico Claesen van de troon stoten."/>
  </head>
  <body>
    <article>
      <h1>Rode Duivels zijn al geplaatst, maar Lukaku kan nog voor record gaan</h1>
      <address>
        <time datetime="2019-11-18T11:36:00+00:00">18 Nov 2019, 11:36</time>
      </address>
      <p>
        <b>De Rode Duivels spelen dinsdag nog tegen Cyprus, maar zijn al zeker van groepswinst. Romelu Lukaku heeft in die match wél nog iets te winnen: hij kan Nico Claesen van de troon stoten.</b>
      </p>
      <p>De Rode Duivels kunnen dinsdag een perfecte 30 op 30 halen, maar ook voor Lukaku zit er nog een bonus in. Hij maakte afgelopen zaterdag namelijk zijn zevende doelpunt in deze kwalificatiecampagne. Daarmee evenaart hij Claesen, die in de voorbereiding op het EK 1988 ook zeven goals maakte. België haalde dat EK uiteindelijk niet.</p>
      <p>Lukaku heeft dus aan één goaltje tegen Cyprus genoeg om alleen recordhouder te worden. Aan een internationaal record zal hij waarschijnlijk niet geraken tegen Cyprus. David Healy en Robert Lewandowski slaagde er ooit in om dertien doelpunten te maken in één kwalificatiecampagne. Davor Suker, Klaas-Jan Huntelaar en Harry Kane deden bijna even goed met twaalf doelpunten.</p>
      <p>Lukaku is al een tijdje alleen topschutter van de nationale ploeg. Tegen Rusland scoorde hij al zijn 52ste goal voor de Rode Duivels.</p>
      <aside>Lees meer<br/><a href="https://www.voetbalprimeur.be/nieuws/904158/batshuayi-over-concurrentie-strijd-met-lukaku-we-zijn-vrienden-.html?itm_source=www.voetbalprimeur.be&amp;itm_medium=highlighted-content">Batshuayi over concurrentie strijd met Lukaku: "We zijn vrienden"</a></aside>
    </article>
  </body>
</html>