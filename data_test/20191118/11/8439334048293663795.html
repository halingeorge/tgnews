<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/ekdilosi-gia-to-rolo-tou-gonea-kai-tou-scholeiou-sti-sexoualiki-diapaidagogisi-tou-paidiou.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-18T11:01:00+00:00"/>
    <meta property="og:title" content="Εκδήλωση για το ρόλο του γονέα και του σχολείου στη σεξουαλική διαπαιδαγώγηση του παιδιού"/>
  </head>
  <body>
    <article>
      <h1>Εκδήλωση για το ρόλο του γονέα και του σχολείου στη σεξουαλική διαπαιδαγώγηση του παιδιού</h1>
      <address>
        <time datetime="2019-11-18T11:01:00+00:00">18 Nov 2019, 11:01</time>
      </address>
      <p>Ανοιχτή ομιλία με θέμα "O ρόλος του γονέα και του σχολείου στη σεξουαλική διαπαιδαγώγηση του παιδιού" διοργανώνει ο Δήμος Ρεθύμνου - Τμήμα Παιδείας σε συνεργασία με τη Διεύθυνση Πρωτοβάθμιας Εκπαίδευσης Ν. Ρεθύμνου δια της Υπεύθυνης Σχολικών Δραστηριοτήτων, τον Ιατρικό Σύλλογο Ρεθύμνου, τον Σύλλογο Εκπαιδευτικών Πρωτοβάθμιας Εκπαίδευσης Ν. Ρεθύμνου και την Ένωση Γονέων Μαθητών του Δήμου Ρεθύμνου. Η εκδήλωση θα πραγματοποιηθεί την Παρασκευή, 22 Νοεμβρίου στις 6.30 μ.μ στο Κέντρο Νέων (Πλατεία Τεσσάρων Μαρτύρων). Η ομιλία έχει ενημερωτικό χαρακτήρα και απευθύνεται σε γονείς που τα παιδιά τους φοιτούν στο σχολείο, στο Νηπιαγωγείο και στις πρώτες τάξεις του Δημοτικού σχολείου. Επιπρόσθετα, θα γίνει παρουσίαση από τη συγγραφική ομάδα το εκπαιδευτικό εγχειρίδιο ¨Παίζω με τον Φρίξο και μαθαίνω για το σώμα μου και τις διαπροσωπικές σχέσεις", ένα βιβλίο εγκεκριμένο από το ΙΕΠ-Υπουργείο Παιδείας και Θρησκευμάτων και βραβευμένο με Αριστείο από τον Παγκόσμιο Οργανισμό Σεξουαλικής Υγείας WAS2019.</p>
      <p>Οι εισηγήτριες είναι:</p>
      <p>Μαργαρίτα Γερούκη, τ. Σχολική Σύμβουλος Π.Ε</p>
      <p>Έλενα Βιταλάκη, ΕΔΙΠ Πανεπιστημίου Κρήτης</p>
      <p>Αθηνά Τριαματάκη, εκπαιδευτικός, εμψυχώτρια</p>
      <p>Δέσποινα Μαυράκη, εκπ/κός, μέλος Δ.Σ. Σχολ. Επιτροπής Π.Ε.Δ.Ρ.</p>
      <p>Είσοδος ελεύθερη</p>
    </article>
  </body>
</html>