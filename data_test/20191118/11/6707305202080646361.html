<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/mara-venier-cesare-bocci-emoziona-e-domenica-in-fa-il-record/656948/"/>
    <meta property="og:site_name" content="DiLei"/>
    <meta property="article:published_time" content="2019-11-18T11:14:47+00:00"/>
    <meta property="og:title" content="Mara Venier, Cesare Bocci emoziona e Domenica In fa il record"/>
    <meta property="og:description" content="Mara Venier condivide su Instagram il record stagionale di Domenica In. E tra gli ospiti Cesare Bocci commuove raccontando della malattia della moglie."/>
  </head>
  <body>
    <article>
      <h1>Mara Venier, Cesare Bocci emoziona e Domenica In fa il record</h1>
      <h2>Mara Venier condivide su Instagram il record stagionale di Domenica In. E tra gli ospiti Cesare Bocci commuove raccontando della malattia della moglie</h2>
      <address>
        <time datetime="2019-11-18T11:14:47+00:00">18 Nov 2019, 11:14</time>
      </address>
      <p><b>Mara Venier</b> per una volta copia Barbara D’Urso e pubblica sul suo profilo <b>Instagram</b> i dati auditel di <b><i>Domenica In</i></b>.</p>
      <p>A dir la verità, <a href="https://dilei.it/vip/domenica-in-mara-venier-lacrime-venezia/656750/">Zia Mara</a> ha tutte le ragioni di andarne orgogliosa, infatti la puntata del 17 novembre ha registrato <b>un vero e proprio record</b>. La presentatrice riporta su <a href="https://www.instagram.com/mara_venier/">Instagram</a> i numeri ufficiali pubblicati dalla Rai: “#DomenicaIn segna<b> il record stagionale</b>: il programma di #MaraVenier supera i 3,3 milioni di spettatori e registra picco di <b>oltre 4,3 milioni</b> (share 19,8%)”.</p>
      <p>Un vero e proprio trionfo per <b>la Venier</b> che recentemente è finita al pronto soccorso per <a href="https://dilei.it/vip/video/mara-venier-vittima-di-un-incidente-domestico-lei-rassicura-su-instagram/656083/">un incidente domestico</a>. La conduttrice ha voluto condividere dunque <b>il suo successo col pubblico</b> ringraziando tutti per il sostegno che le hanno dato. In molti <b>commentano i dati</b> di<i> Domenica In</i> complimentandosi con <b>Zia Mara</b> che tiene loro compagnia e li fa sognare: “Grande zia Mara è stata una bellissima puntata”.</p>
      <p>Qualcuno <b>ironizza</b> che il record di <i>Domenica In</i> sia dovuto anche alla <b>debolezza della concorrenza,</b> in particolare di <b>Barbara D’Urso</b> e della sua <a href="https://dilei.it/vip/video/domenica-live-kiko-nalli-verita-tradimento-reazione-durso/656771/"><i>Domenica Live</i></a>: “Perché nn ce a sasicciara della d Urso”. Ma la maggior parte concorda nella grandezza di Zia Mara e dei suoi ospiti. Tra questi un ruolo speciale l’ha avuto<b> Cesare Bocci</b>, il famoso Mimì Augello, braccio destro del <b>Commissario Montalbano.</b></p>
      <p>L’attore, in studio con la moglie <a href="https://dilei.it/vip/cesare-bocci-daniela-spada-ballando-con-le-stelle/545146/">Daniela Spada</a>, ha <b>commosso</b> raccontando del <b>loro amore</b> e dei momenti difficili legati alla <b>malattia</b> della compagna. Daniela stava allattando la figlia quando è stata colta da <b>un violento mal di testa</b>, fino a perdere i sensi. Il primo medico che l’ha visitata ha scambiato per <b>crisi di nervi</b> quello che poi si è rivelato essere <b>un’embolia post partum</b>. La Spada è stata <b>in coma</b> per un mese, poi è iniziato il difficile periodo di <b>riabilitazione</b>, ma alla fine ce l’ha fatta.</p>
      <p><a href="https://dilei.it/vip/cesare-bocci/531024/">Bocci</a> ha concluso con <b>parole di speranza</b>: “Ci siamo accorti che la nostra storia poteva trasmettere un messaggio, che è quello che se Daniela è qui è perché ha voluto combattere per rialzarsi. La vita ti fa cadere tante volte, ma bisogna sempre tirarsi su”.</p>
      <figure>
        <img src="https://dileidemosite.files.wordpress.com/2019/11/cesare-bocci-daniela-spada-ansa-1217.jpg?w=2560&amp;strip=all&amp;quality=100"/>
        <figcaption>Cesare Bocci e Daniela Spada – Fonte: Ansa</figcaption>
      </figure>
      <related>
        <h4>Leggi anche</h4>
        <a href="https://dilei.it/vip/mara-venier-e-un-trionfo-tra-baci-antonella-clerici-e-look-inaspettato-su-instagram/590951/"/>
        <a href="https://dilei.it/vip/video/mara-venier-si-aggiudica-antonella-clerici-a-domenica-in-barbara-durso-si-consola-su-instagram/572491/"/>
        <a href="https://dilei.it/vip/auguri-barbara-durso-debutto-mara-venier-instagram/562438/"/>
        <a href="https://dilei.it/vip/video/mara-venier-sotto-attacco-il-marito-la-difende-e-vola-barbara-durso-al-top/594641/"/>
        <a href="https://dilei.it/vip/mara-venier-instagram-amica-sabrina-ferilli/581922/"/>
      </related>
    </article>
  </body>
</html>