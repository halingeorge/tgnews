<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186690/"/>
    <meta property="og:site_name" content="Janam TV"/>
    <meta property="article:published_time" content="2019-11-18T11:02:11+00:00"/>
    <meta property="og:title" content="മഹാരാഷ്ട്ര; സഖ്യത്തിൽ തുടക്കത്തിലേ കല്ലുകടി; ശിവസേനയുമായി നടത്തിയത് സാധാരണ ചർച്ച മാത്രം; സോണിയയുമായി കൂടിക്കാഴ്ച നടത്തി പവാർ"/>
    <meta property="og:description" content="ന്യൂഡൽഹി: മഹാരാഷ്ട്രയിലെ സർക്കാർ രൂപീകരണം അനിശ്ചിതത്വത്തിൽ. സർക്കാർ രൂപീകരണത്തിനായി മുന്നിട്ടിറങ്ങിയ എൻസിപി-ശിവസേന-കോൺഗ്രസ് സഖ്യത്തിൽ തുടക്കത്തിലേ"/>
  </head>
  <body>
    <article>
      <h1>മഹാരാഷ്ട്ര; സഖ്യത്തിൽ തുടക്കത്തിലേ കല്ലുകടി; ശിവസേനയുമായി നടത്തിയത് സാധാരണ ചർച്ച മാത്രം; സോണിയയുമായി കൂടിക്കാഴ്ച നടത്തി പവാർ</h1>
      <address><time datetime="2019-11-18T11:02:11+00:00">18 Nov 2019, 11:02</time> by <a rel="author">Janam TV Web Desk</a></address>
      <p>ന്യൂഡൽഹി: മഹാരാഷ്ട്രയിലെ സർക്കാർ രൂപീകരണം അനിശ്ചിതത്വത്തിൽ. സർക്കാർ രൂപീകരണത്തിനായി മുന്നിട്ടിറങ്ങിയ എൻസിപി-ശിവസേന-കോൺഗ്രസ് സഖ്യത്തിൽ തുടക്കത്തിലേ കല്ലുകടി. അതിനിടെ എൻസിപി അദ്ധ്യക്ഷൻ ശരത് പവാർ കോൺഗ്രസ് ഇടക്കാല അദ്ധ്യക്ഷ സോണിയ ഗാന്ധിയുമായി കൂടിക്കാഴ്ച നടത്തി.</p>
      <p>മഹാരാഷ്ട്രയിലെ രാഷ്ട്രീയ സാഹചര്യങ്ങളെക്കുറിച്ച് സോണിയയുമായി സംസാരിച്ചുവെന്നും ശിവസേനയുമായി നടത്തിയത് സാധാരണ ചർച്ച മാത്രമാണെന്നും യോഗത്തിന് ശേഷം പുറത്തിറങ്ങിയ പവാർ മാദ്ധ്യമങ്ങളോട് പറഞ്ഞു. സോണിയ ഗാന്ധിയുടെ വസതിയിൽ നടന്ന ചർച്ചയിൽ മുതിർന്ന കോൺഗ്രസ് നേതാവ് എകെ ആൻ്റണിയും പങ്കെടുത്തു.</p>
      <p>സോണിയയുമായുള്ള ചർച്ചയ്ക്ക് മുൻപ് തന്നെ സഖ്യസർക്കാർ ഉണ്ടാക്കുന്നതിൽ പിൻമാറുന്നുവെന്ന സൂചനകൾ പവാർ നൽകിയിരുന്നു. ബിജെപിയും ശിവസേനയും ഒരുമിച്ചാണ് മത്സരിച്ചത്. ഞങ്ങളും കോൺഗ്രസും ഒരുമിച്ചും. അവർ അവരുടെ വഴി തെരഞ്ഞെടുക്കട്ടെ, ഞങ്ങൾ ഞങ്ങളുടെ രാഷ്ട്രീയവുമായി നീങ്ങുമെന്നും കൂടിക്കാഴ്ചയ്ക്ക് മുൻപ് പവാർ മാദ്ധ്യമങ്ങളോട് പറഞ്ഞിരുന്നു.</p>
    </article>
  </body>
</html>