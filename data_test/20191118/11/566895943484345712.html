<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2576275/so-znajsli-ternopilski-eksperti-u-pitnih-dzerelah-rajonu"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-18T11:03:00+00:00"/>
    <meta property="og:title" content="Що знайшли тернопільські експерти у питних джерелах району"/>
    <meta property="og:description" content="Якість води у питних джерелах Тернопільського району"/>
  </head>
  <body>
    <article>
      <h1>Що знайшли тернопільські експерти у питних джерелах району</h1>
      <address><time datetime="2019-11-18T11:03:00+00:00">18 Nov 2019, 11:03</time> by <a rel="author">Тетяна Питак</a></address>
      <p>
        <i>Державною установою «Тернопільський обласний лабораторний центр Міністерства охорони здоров’я України» у листопаді 2019 року здійснено моніторинг якості питної із природніх джерел в селах Острів, Смиківці, Ступки, Товстолуг та Гаї Гречинські Тернопільського району води за санітарно-мікробіологічними, санітарно- паразитологічними та санітарно-хімічними показниками.</i>
      </p>
      <p>За результатами лабораторних досліджень якість питної води за санітарно - мікробіологічними показниками не відповідає вимогам лише із природнього джерела с.Смиківці (виділені загальні коліформні бактерії 4,2 КУО в 100,0 см. куб. при нормі – не більше 1 КУО/ см. куб. згідно вимог ДСанПіНу 2.2.4-171-10 «Гігієнічні вимоги до води питної, призначеної для споживання людиною»).</p>
      <p>З метою попередження виникнення гострих кишкових інфекцій рекомендуємо вживати таку воду лише після кип'ятіння!</p>
      <p>За санітарно-хімічними та санітарно-паразитологічними показниками вода питна із 5- ти природніх джерел Тернопільського району відповідає нормативним вимогам.</p>
      <p>Звертаємо увагу, що показники якості питної води із природніх джерел є нестабільні і залежать від багатьох факторів техногенного та природнього характеру (санітарно-хімічні та санітарно-мікробіологічні показники можуть коливатися інколи протягом одного тижня), що робить її непридатною для споживання людиною і може призвести до виникнення гострих кишкових інфекцій бактеріальної та вірусної етіології, а також ряду інфекційних захворювань.</p>
      <p>Оцінити якість та безпечність питної води можна шляхом проведення лабораторних досліджень в ДУ «Тернопільський обласний лабораторний центр МОЗ України» за адресою: м. Тернопіль, вул. Федьковича, 13.</p>
      <p>Контактний телефон: відділення організації санітарно-гігієнічних досліджень – (0352) 25-24-15.</p>
    </article>
  </body>
</html>