<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_lyashko-otrimav-pidozru-za-napad-na-nardepa/938651"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T11:47:00+00:00"/>
    <meta property="og:title" content="Ляшко отримав підозру за напад на нардепа"/>
    <meta property="og:description" content="Колишній народний депутат, лідер Радикальної партії Олег Ляшко отримав підозру. Про це він заявив журналістам після походу до Генеральної прокуратури у понеділок. Разом із Ляшком під стінами ГПУ була колишня нардеп і член фракції &quot;радикалів&quot; Альона Кошелєва. &quot;Мене звинувачують ..."/>
  </head>
  <body>
    <article>
      <h1>Ляшко отримав підозру за напад на нардепа</h1>
      <address><time datetime="2019-11-18T11:47:00+00:00">18 Nov 2019, 11:47</time> by <a rel="author">Gazeta.ua</a></address>
      <p>Колишній народний депутат, лідер Радикальної партії <b>Олег Ляшко</b> отримав підозру.</p>
      <p>Про це він заявив журналістам після походу до Генеральної прокуратури у понеділок.</p>
      <p>Разом із Ляшком під стінами ГПУ була колишня нардеп і член фракції "радикалів" <b>Альона Кошелєва</b>.</p>
      <figure>
        <img src="https://static2.gazeta.ua/img2/cache/gallery/938/938651_1_w_1200.jpg?v=1"/>
        <figcaption>Ляшкові вручили підозру.</figcaption>
      </figure>
      <p>"Мене звинувачують у тому, що я завдав легких тілесних ушкоджень і перешкоджав у діяльності державному діячу<b> Герусу</b> (народний депутат від "Слуги народу". - Gazeta.ua)", - розповів Ляшко.</p>
      <p>"Також мені вручено клопотання про застосування щодо мене запобіжного заходу - взяття під варту. Без альтернативи", - додав екс-нардеп.</p>
      <p>Також Ляшко заперечував, що завдав тілесних ушкоджень Герусу.</p>
      <p>"Засідання буде у Бориспільському міськрайонному суді, отримаю повістку. Обов'язково прийду на суд", - також розповів лідер "радикалів".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_dbr-prosit-radu-dozvoliti-prityagti-poroshenka-do-kriminalnoyi-vidpovidalnosti/938640"/>
      </related>
      <blockquote>Олег Ляшко і народний депутат, голова комітету з ПЕК Андрій Герус <a href="https://gazeta.ua/articles/economics/_ti-pustiv-v-ukrayinu-rosiyan-lyashko-napav-na-gerusa/936905">побилися 6 листопада в аеропорту "Бориспіль"</a>.</blockquote>
    </article>
  </body>
</html>