<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/ingiltere-ye-afganistan-ve-irak-taki-savas-suclarini-gizleme-suclamasi-dunya-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-18T11:25:00+00:00"/>
    <meta property="og:title" content="İngiltere’ye Afganistan ve Irak’taki savaş suçlarını gizleme suçlaması"/>
    <meta property="og:description" content="İngiltere’ye Afganistan ve Irak’taki savaş suçlarını gizleme suçlaması | aydinlik.com.tr"/>
  </head>
  <body>
    <article>
      <h1>İngiltere’ye Afganistan ve Irak’taki savaş suçlarını gizleme suçlaması</h1>
      <address>
        <time datetime="2019-11-18T11:25:00+00:00">18 Nov 2019, 11:25</time>
      </address>
      <p>
        <b>İngiliz Ordusu'nun, Irak ve Afganistan’da işlediği savaş suçlarının İngiliz Savunma Bakanlığı tarafından örtbas edildiği iddia edildi.</b>
      </p>
      <p>İngiliz The Times gazetesinin resmi bir rapora dayandırdığı haberine göre, İngiliz askerlerinin aralarında çocukların da bulunduğu cinayetleri ile işkence uygulamaları, komutanlar tarafından örtbas edildi.</p>
      <p>Habere göre askeri polis müfettişleri, Irak ve Afganistan’da örtbas edilen olaylara ilişkin olarak bazı üst düzey komutanları suçladı.</p>
      <p>İsmi açıklanmayan komutanlara yönelik suçlamalar arasında evrakta tahrifat da yer aldı.</p>
      <p>Müfettişlerin raporunda, suçlara ilişkin kanıtların siyasi nedenlerle sümen altı edildiği tespitine yer verildi.</p>
      <p>
        <b>RAPORDA YER ALAN VAKALAR</b>
      </p>
      <p>Gazetenin haberleştirdiği raporda yer alan vakalar arasında Afganistan’da 2012 yılında evlerinde çay içen 3 çocuk ile bir gencin bir İngiliz askeri tarafında öldürülmesi ve Irak’ın Basra kentinde 2003 yılında yaygın işkence yapılan bir kampta 2 tutuklunun ölümü de bulunuyor.</p>
      <p>Raporda, Iraklı bir polisin 2003 yılında bir İngiliz askeri tarafından öldürülmesiyle ilgili soruşturmada başka bir er adına tanık ifadesi uydurulması ve dosyanın kapatılmasına da yer verildi.</p>
      <p>İngiliz Savunma Bakanlığı ise yazılı bir açıklama yaparak gazetenin iddialarını yalanladı.</p>
      <p>Bakanlığın soruşturmalara müdahale ettiği iddiasının reddedildiği açıklamada, “Soruşturmalarda savcıların kararları bakanlığımızdan bağımsız şekilde alınmıştır” ifadesi kullanıldı.</p>
      <related>
        <h4>Benzer Haberler</h4>
        <a href="https://www.aydinlik.com.tr/turkiye/2017-temmuz/ahmet-sik-kendi-suclarini-gizlemeye-calisiyorlar"/>
        <a href="https://www.aydinlik.com.tr/ingiliz-f-35-leri-suriye-ve-irak-ta-ucuslara-basladi-dunya-haziran-2019"/>
        <a href="https://www.aydinlik.com.tr/f-35b-ler-irak-ve-suriye-ye-14-sorti-yapti-dunya-haziran-2019"/>
        <a href="https://www.aydinlik.com.tr/dunya/2017-nisan/gani-durum-sadece-ic-savastan-ibaret-degil"/>
      </related>
    </article>
  </body>
</html>