<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/turkiye-avrupa-ulkeleri-icinde-50-yas-ustu-istihdamin-en-dusuk-oldugu-ulke-889832"/>
    <meta property="og:site_name" content="Onedio"/>
    <meta property="article:published_time" content="2019-11-18T11:59:21+00:00"/>
    <meta property="og:title" content="Türkiye, Avrupa Ülkeleri İçinde 50 Yaş Üstü İstihdamın En Düşük Olduğu Ülke"/>
    <meta property="og:description" content="Türkiye, Avrupa ülkeleri içinde 50 yaş üstü istihdamın en düşük olduğu ülke oldu. 2018 yılında 50-64 yaş arası istihdam Türkiye’de yüzde 41 iken Avrup..."/>
  </head>
  <body>
    <article>
      <h1>Türkiye, Avrupa Ülkeleri İçinde 50 Yaş Üstü İstihdamın En Düşük Olduğu Ülke</h1>
      <address><time datetime="2019-11-18T11:59:21+00:00">18 Nov 2019, 11:59</time> by <a rel="author" href="https://onedio.com/profil/yasin-arrslan" target="_blank">Yasin Arslan</a></address>
      <h4>Türkiye, Avrupa ülkeleri içinde 50 yaş üstü istihdamın en düşük olduğu ülke oldu. 2018 yılında 50-64 yaş arası istihdam Türkiye’de yüzde 41 iken <a href="https://onedio.com/etiket/avrupa-birligi/50546ca10228f60917601ac2">Avrupa Birliği</a> ülkelerinin ortalaması ise yüzde 66,2.</h4>
      <figure>
        <img src="https://img-s2.onedio.com/id-5dd27ff4a4911cef068d1a95/rev-0/w-500/s-0d701f6bc9d16897edf1e631fa37303d0525d95c.jpg"/>
      </figure>
      <p><a href="https://tr.euronews.com/2019/11/18/avrupa-da-50-yas-ustu-istihdamin-en-dusuk-oldugu-ulke-turkiye">Euronews'in aktardığı habere göre,</a> Avrupa İstatistik Ofisi (Eurostat) verileri, Türkiye’de 2008 yılında emeklilik yaşının yükseltilmesinden sonra 50 yaş üstü nüfusun istihdamdaki yerinin arttığını gösteriyor. Ancak yine de 50 yaş üstü istihdamda Türkiye ile <a href="https://onedio.com/etiket/avrupa-birligi/50546ca10228f60917601ac2">AB</a> ülkeleri arasında ciddi bir fark var.</p>
      <h3>Türkiye’de istihdamın AB’den yüksek olduğu tek yaş grubu 15-19 arası</h3>
      <figure>
        <img src="https://img-s1.onedio.com/id-5dd280f4d9e2daa968ccf4c4/rev-0/w-500/s-7984140277cba714a7dd9f384c4e851a46234d0d.jpg"/>
      </figure>
      <p>15-65 yaş arası gruplara bakıldığında Türkiye’de istihdamın <a href="https://onedio.com/etiket/avrupa-birligi/50546ca10228f60917601ac2">AB</a>’den yüksek olduğu tek yaş grubu 15-19 arası. Bu yaş grubunda AB ortalaması yüzde 16,5 iken Türkiye’de yüzde 24,1. 20 yaşından itibaren yaş arttıkça AB ile Türkiye arasındaki istihdam farkı Avrupa ülkeleri lehinde artıyor. 45 yaşından sonra istihdamdaki puan farkı yüzde 20’nin üzerine çıkıyor. 55-64 yaş grubu arasında ise puan farkı yüzde 23,4’e kadar çıkıyor.</p>
      <h3>2018 yaş gruplarına göre AB ve Türkiye'deki istihdam oranları</h3>
      <h3>50-64 yaş arası en yüksek istihdam oranı yüzde 83,5 ile İzlanda’da</h3>
      <figure>
        <img src="https://img-s2.onedio.com/id-5dd281f87f22620e754925f3/rev-0/w-500/s-defd672f4d28f120de09737c8dd2c958dea1a382.jpg"/>
      </figure>
      <p>50-64 yaş arası istihdam da İzlanda'yı yüzde 81,9 ile <a href="https://onedio.com/etiket/isvec/503f6252cc161f8ec1342456">İsveç</a> izliyor. Türkiye yüzde 41 ile en düşük orana sahipken Türkiye'nin üst sırasında yüzde 49,3 ile Kuzey Makedonya yer alıyor. Diğer bazı ülkelerde ise bu oranlar şöyle: <a href="https://onedio.com/etiket/yunanistan/5040ee5b62704586c6cbd5ea">Yunanistan</a> yüzde 50,5; <a href="https://onedio.com/etiket/almanya/50270c27cc161f8ec1342327">Almanya</a> yüzde 76,9; <a href="https://onedio.com/etiket/fransa/503cd65ccc161f8ec1342436">Fransa</a> yüzde 62,1 ve <a href="https://onedio.com/etiket/ingiltere/50273314cc161f8ec1342339">İngiltere</a> yüzde 71,9.</p>
      <h3>OECD ülkeleri arasında ise en erken emeklilik Türkiye'de</h3>
      <figure>
        <img src="https://img-s1.onedio.com/id-5dd282bcdf8128446a56d166/rev-0/w-500/s-dac69085f3fc46492587c5ffe4255f90e129b4fc.jpg"/>
      </figure>
      <p>Öte yandan, Ekonomik İşbirliği ve Kalkınma Örgütü (OECD) üyeleri arasına en erken emeklilik yaşı Türkiye’de. OECD’nin <a href="https://onedio.com/etiket/2016/58617d276c6c7fdf0e586ce8">2016</a> verilerine göre Türkiye’de <a href="https://onedio.com/etiket/kadinlar/57a10eb4f3295bf71ee1ef3a">kadınlar</a> 58, erkekler 60 yaşında emekli oluyor. Bu oran OECD ülkelerinin çoğunda 65.</p>
    </article>
  </body>
</html>