<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/NAP-prodava-imot-na-Arabadzhievi-914680"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T11:33:00+00:00"/>
    <meta property="og:title" content="НАП продава имот на Арабаджиеви"/>
    <meta property="og:description" content="Имот в Созопол на &quot;Виктория груп корпорейшън&quot; ЕАД, зад която стоят Ветко и Маринела Арабджиеви, беше..."/>
  </head>
  <body>
    <article>
      <h1>НАП продава имот на Арабаджиеви</h1>
      <address>
        <time datetime="2019-11-18T11:33:00+00:00">18 Nov 2019, 11:33</time>
      </address>
      <p>Имот в Созопол на "Виктория груп корпорейшън" ЕАД, зад която стоят Ветко и Маринела Арабджиеви, беше изнесен на публична продан от НАП – Пловдив. Целта е да се съберат дълговете към НАП на фирма "Проджек мениджмънт" АД, на която "Виктория груп корпорейшън" ЕАД се явява трето лице в изпълнителното производство.</p>
      <p>"Проджек мениджмънт" АД е фирма, в чийто капитал вноска има "Захарен комбинат Пловдив" АД. Иначе "Проджек мениджмънт" се представлявава от регистрирана на Сейшелите фирма, а неин представител е аржентинецът Паоло Вилагран. Фирмата дължи на НАП 2 070 671,40 лв. от май 2013 г., но няма имущество, на което може да се наложи обезпечение. Така се стига до публичната продан на имота в Созопол на свързаната с това дружество фирма на Арабаджиеви "Виктория груп корпорейшън".</p>
      <p>Процедурата е обжалвана пред Пловдивския административен съд по реда на Административно-процесуалния кодекс. С определение на съда от 14 ноември т. г. съдът прекратява производството по делото с аргумента, че жалбата би трябвало да бъде внесена по реда Данъчно-осигурителния процесуален кодекс, пише "Труд". Съдебният акт подлежи на обжалване пред ВАС.</p>
    </article>
  </body>
</html>