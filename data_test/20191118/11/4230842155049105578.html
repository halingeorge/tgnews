<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191118-sprava-brakovanyh-bronezhyletiv-chy-vsi-figuranty-na-lavi-pidsudnyh/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T11:20:57+00:00"/>
    <meta property="og:title" content="Справа бракованих бронежилетів: чи всі фігуранти на лаві підсудних"/>
    <meta property="og:description" content="За клопотанням ДБР суд заарештував бойового генерала Дмитра Марченка. Слідчі Бюро впевнені – він благословив купівлю бракованих бронежилетів, які легко прострілюються."/>
  </head>
  <body>
    <article>
      <h1>Справа бракованих бронежилетів: чи всі фігуранти на лаві підсудних</h1>
      <address>
        <time datetime="2019-11-18T11:20:57+00:00">18 Nov 2019, 11:20</time>
      </address>
      <p>За клопотанням ДБР суд заарештував бойового генерала Дмитра Марченка. Слідчі Бюро впевнені – він благословив купівлю бракованих бронежилетів, які легко прострілюються.</p>
      <p>В залі суду не проштовхнутися. Люди з плакатами: Свободу Марчелло. На лаві підсудних начальник управління матеріального забезпечення ЗСУ Дмитро Марченко. <b>Бойовий офіцер, який воював за Савур-Могилу та Донецький аеропорт. </b>Тепер же його звинувачують у поставках до армії неякісних бронежилетів. Слідчі стверджують – це продемонстрували експертизи. Сам же Марченко каже, що саме досліджували, йому незрозуміло.</p>
      <blockquote>Прокуратура ж поки всіх карт не розкриває. До суду підтримати Марченка приходять ветерани АТО.</blockquote>
      <p>Під вартою на гауптвахті будуть знаходитися і підлеглі Марченка. Полковник Почтаренко та підполковник Каморняський. Ще двох офіцерів суд відправив під нічний домашній арешт.</p>
      <p>Що ж насправді стоїть за справою бронежилетів? Це реальне наведення порядку в оборонці чи щось тут інше.</p>
      <p><b>Читайте:</b> <a href="https://fakty.com.ua/ua/ukraine/20191115-aresht-i-zastava-76-mln-grn-pidozryuvanym-u-spravi-bronezhyletiv-obraly-zapobizhnyj-zahid/">Арешт і застава 76 млн грн: підозрюваним у справі бронежилетів обрали запобіжний захід</a></p>
      <p>Справа ДБР стосується  11 тис. бронежилетів Корсар, які закупило Міноборони цього року. За даними слідства, кожен третій з них прострілюється.</p>
      <blockquote>ДБР оприлюднило аудіозаписи розмов чиновників Міноборони.</blockquote>
      <p>Які, на думку слідства, свідчать про те, що вони знали про низьку якість бронежилетів та все одно погодили закупку. На одному з записів звучить голос, схожий на генерала Марченка.</p>
      <p>Бюро розслідування ще й демонструє відео, де бронежилети начебто прострілюються.</p>
      <p>Але ж Міноборони ще влітку проводило власну експертизу – у сертифікованій лабораторії, яка довела, що жилет витримує всі випробування.</p>
      <p>Правда, дивно, що <b>претензії до бронежилетів Корсар виникли тільки цього року</b>. Але ж за всі 6 років війни вони ніяк не змінювалися.</p>
      <p>Чому раніше проблем не помічали – запитання, на яке в правоохоронних органах відповісти ніхто не може. Він, за словами експертів, не витримує вологості.</p>
      <p>В компанії-виробника визнають – за останні роки в балістичних технологіях багато чого змінилося, але вимоги до виробництва Корсара залишалися ті самі.</p>
      <p>Тобто виходить, якщо йде дощ, український <b>солдат на фронті може відчувати себе захищеним тільки 5 хвилин</b>. В компанії кажуть: вже освоїли нову технологію, яка б зробила бронежилети більш надійними. Але замовлень на це від Міноборони поки немає.</p>
      <p>За словами військового оглядача Юрія Бутусова, всі оборонні закупки контролювалися зовсім не генералом Марченком. До справи був залучений радник міністра оборони Юрій Бірюков. Сам Бірюков все спростовує.</p>
      <figure>
        <iframe src="https://www.youtube.com/embed/ngcfVdqt_Z4" width="560" height="315" data-service="Youtube" scrolling="no"/>
      </figure>
      <p>Зараз найголовніше питання – чи всі причетні до справи опинилися  на лаві підсудних.</p>
      <p>Утім, чи так все однозначно у цій справі? Виявляється, є і зворотній бік медалі. Чому ДБР порушило кримінальну справу тільки щодо тих бронежилетів, які закупило міністерство оборони? А де розслідування по іншим силовим структурам.</p>
      <p>Збіг обставин чи ні, але саме під час укладання договорів з Міноборони цього року, почалися і наїзди на виробника бронежилетів. І навіть більше, згоріли цехи підприємства. <b>Все виглядає, як боротьба за ласий шматок оборонного замовлення.</b></p>
      <p>Поки що у справі бронежилетів точно зрозуміло одне – Міноборони закупало найдешевші бронежилети для бійців. Економлячи, при цьому, на безпеці. На шостому році війни українські військові тепер змушені замислюватися, скільки ж триватиме дощ. І чи витримає його бронежилет, виданий в армії.</p>
      <p>Факти ICTV раніше писали про те, що <a href="https://fakty.com.ua/ua/ukraine/20191105-sprava-pro-bronezhylety-dbr-ogolosylo-pidozru-p-yatom-posadovtsyam-minoborony/">ДБР оголосило підозру п’ятьом посадовцям</a> Міноборони.</p>
    </article>
  </body>
</html>