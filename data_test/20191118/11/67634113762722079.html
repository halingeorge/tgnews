<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151006/"/>
    <meta property="og:site_name" content="AgroNews"/>
    <meta property="article:published_time" content="2019-11-18T11:58:00+00:00"/>
    <meta property="og:title" content="На Миколаївщині розпочалась заборона на вилов риби у зимувальних ямах"/>
    <meta property="og:description" content="З 15 листопада 2019 року у Миколаївській області розпочинається осінньо-зимова заборона на лов водних біоресурсів у зимувальних ямах. Триватиме вона до початку весняно-літньої заборони на період нересту водних біоресурсів 2020 року, повідомляє прес-служба Миколаївського рибоохоронного патруля. З..."/>
  </head>
  <body>
    <article>
      <h1>На Миколаївщині розпочалась заборона на вилов риби у зимувальних ямах</h1>
      <address><time datetime="2019-11-18T11:58:00+00:00">18 Nov 2019, 11:58</time> by <a rel="author">agronews.uaode/author</a></address>
      <p>
        <b>З 15 листопада 2019 року у Миколаївській області розпочинається осінньо-зимова заборона на лов водних біоресурсів у зимувальних ямах. Триватиме вона до початку весняно-літньої заборони на період нересту водних біоресурсів 2020 року, повідомляє прес-служба Миколаївського рибоохоронного патруля.</b>
      </p>
      <p>З настанням холодів у водоймах відбуваються зміни, які впливають на поведінку водних біоресурсів. У риб різко знижується активність, практично повністю припиняється споживання їжі, сповільнюються процеси росту та реакції на подразники, знижується частота серцевих скорочень. В цей час риба дуже вразлива, тому вона збирається в зграї та йде на зимівлю до зимувальних ям.</p>
      <p>З метою збереження водних біоресурсів у зимовий період Миколаївський рибоохоронний патруль видав наказ. В ньому зазначено водойми та місця, де вводиться дана заборона. Крім того, створено карту заборонених ділянок для вилову водних біоресурсів, яка включає зимувальні ями.</p>
    </article>
  </body>
</html>