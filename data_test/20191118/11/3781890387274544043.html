<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741809"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T11:30:00+00:00"/>
    <meta property="og:title" content="''ท็อปส์''ร่วมสร้างศูนย์การแพทย์กาญจนาภิเษก"/>
    <meta property="og:description" content="“ของขวัญเพื่อชีวิต” ของขวัญแห่งการให้...จะไม่สูญเปล่า ท็อปส์ จับมือ ศิริราช ส่งความสุขยิ่งใหญ่สู่คนนับล้าน ทุกกระเช้าของขวัญมีส่วนร่วมสมทบทุนสร้างศูนย์การแพทย์กาญจนาภิเษก"/>
  </head>
  <body>
    <article>
      <h1>''ท็อปส์''ร่วมสร้างศูนย์การแพทย์กาญจนาภิเษก</h1>
      <address>
        <time datetime="2019-11-18T11:30:00+00:00">18 Nov 2019, 11:30</time>
      </address>
      <p>
        <b>“ของขวัญเพื่อชีวิต” ของขวัญแห่งการให้...จะไม่สูญเปล่า ท็อปส์ จับมือ ศิริราช ส่งความสุขยิ่งใหญ่สู่คนนับล้าน ทุกกระเช้าของขวัญมีส่วนร่วมสมทบทุนสร้างศูนย์การแพทย์กาญจนาภิเษก</b>
      </p>
      <p>โครงการ<b> “ของขวัญเพื่อชีวิต” </b>เกิดขึ้นด้วยความร่วมมือระหว่าง<b> เซ็นทรัล ฟู้ด รีเทล กรุ๊ป ผู้บริหาร เซ็นทรัล ฟู้ด ฮอลล์</b> และ <b>ท็อปส์ </b>ร่วมกับ <b>คณะแพทยศาสตร์ศิริราชพยาบาล มหาวิทยาลัยมหิดล</b> เพื่อทวีคูณความสุขทั้งผู้ให้และผู้รับ เป็นความสุขยิ่งใหญ่จากใจดวงเล็ก ๆ สู่ผู้คนนับล้าน เป็นของขวัญแห่งการรักษาทุกกระเช้านำเงินรายได้ส่วนหนึ่งสมทบทุนสร้างอาคารส่วนขยายศูนย์การแพทย์กาญจนาภิเษก (ระยะที่ 2) มหาวิทยาลัยมหิดล อ.พุทธมณฑล จ.นครปฐม เพื่อให้สามารถรองรับผู้ป่วยได้เพิ่มมากขึ้น เป็นสถานที่เรียนรู้และฝึกประสบการณ์ของนักศึกษา เป็นการสนับสนุนการสร้างบุคลากรทางการแพทย์และการเข้าถึงบริการด้านสาธารณสุข</p>
      <figure>
        <img src="https://www.dailynews.co.th/admin/upload/20191115/news_NrKBTiYXMv143641_533.jpg?v=20191119118?v=9893"/>
      </figure>
      <p><b>ศ</b><b>.</b><b>ดร</b><b>.</b><b>นพ</b><b>.</b><b>ประสิทธิ์ วัฒนาภา</b> คณบดีคณะแพทยศาสตร์ศิริราชพยาบาล กล่าวว่า “คณะแพทยศาสตร์ ศิริราชพยาบาลนอกจากจะมีพันธกิจที่จะจัดการศึกษา เพื่อผลิตบัณฑิตและบุคลากรทางการแพทย์แล้ว ยังมุ่งให้บริการทางการแพทย์ที่มีคุณภาพ คุณธรรม ทันสมัย ได้มาตรฐานสากล สอดคล้องกับความต้องการของประเทศ รวมถึงต้องการพัฒนายกระดับด้านสุขภาพอนามัยและคุณภาพชีวิตให้กับคนไทยทุกคน ซึ่งศูนย์การแพทย์กาญจนาภิเษก จ.นครปฐม ได้สานต่อพันธกิจโดยการกระจายการบริการทางการแพทย์ และสาธารณสุขสู่ชุมชนชานเมืองและจังหวัดใกล้เคียง อีกทั้งสนับสนุนการเรียนการสอนทางการแพทย์ งานวิจัย และบริการวิชาการ ซึ่งการสร้างอาคารส่วนขยายศูนย์การแพทย์กาญจนาภิเษก ระยะที่ 2 จะช่วยเพิ่มศักยภาพรองรับผู้ป่วยทั้งในและนอกศูนย์การแพทย์กาญจนาภิเษก ให้ผู้ป่วยได้รับการตรวจวินิจฉัย และเข้ารับการรักษา ทั้งนี้ต้องใช้งบประมาณการก่อสร้างและจัดหาอุปกรณ์และครุภัณฑ์ทางการแพทย์รวมประมาณ 850 ล้านบาท ได้รับงบจากรัฐบาล 500 ล้านบาท โดยที่ทางศูนย์การแพทย์กาญจนาภิเษกต้องระดมทุนเพิ่ม เมื่อแล้วเสร็จ จะเป็นสถานที่เรียนรู้และฝึกประสบการณ์ของนักศึกษามหาวิทยาลัยมหิดล เพื่อสร้างคนให้เติบโตเป็นบุคลากรทางการแพทย์และสาธารณสุขต่อไป สำหรับ เซ็นทรัล ฟู้ด ฮอลล์ และ ท็อปส์ นับเป็นพันธมิตรที่ให้การสนับสนุนด้านระดมทุนให้กับโครงการ ต่างๆ ที่ศิริราชดำเนินการมาโดยตลอด</p>
      <figure>
        <img src="https://www.dailynews.co.th/admin/upload/20191115/news_ZnevDoidml143640_533.jpg?v=20191119118?v=2221"/>
      </figure>
      <p><b>นายสเตฟาน คูม</b> ประธานเจ้าหน้าที่บริหาร เซ็นทรัล ฟู้ด รีเทล กรุ๊ป และกรรมการผู้จัดการใหญ่ บริษัท เซ็นทรัล ฟู้ด รีเทล จำกัด เปิดเผยว่า “บริษัทฯ ยังคงเน้นย้ำนโยบายด้านความยั่งยืนในการดำเนินธุรกิจพร้อมกับช่วยเหลือสังคมในทุกมิติ โดยเฉพาะการยกระดับคุณภาพชีวิต สร้างความเท่าเทียมและคุณภาพชีวิตที่ดีของประชาชน ซึ่งบริษัทฯได้ร่วมกับ คณะแพทยศาสตร์ศิริราชพยายาบาล มหาวิทยาลัยมหิดล ดำเนินโครงการต่าง ๆ มาอย่างต่อเนื่อง และในเทศกาลปีใหม่ที่กำลังมาถึง บริษัทฯ จัดแคมเปญ <b>Season’s Giving 2020 : GIVING THE GREATEST HAPPINESS </b><b>สุขยิ่งใหญ่จากใจเล็ก ๆ ที่</b><i><b>ต้องการสื่อสารถึงความมุ่งมั่นในการเป็นตัวแทนของกลุ่มคนจากทุกๆภาคส่วน ทั้งผู้ผลิตสินค้า ผู้จำหน่ายสินค้า ผู้ซื้อ ผู้รับ และการส่งความสุขคืนกลับสู่สังคม</b></i> โครงการ <b>“ของขวัญเพื่อชีวิต”</b> จึงเกิดขึ้นเพื่อต้องการให้กระเช้าปีใหม่เป็นสื่อกลางให้ทุกคนได้มีส่วนร่วมส่งความสุขยิ่งใหญ่จากใจเล็กๆ ให้กับผู้คนนับล้าน เป็นของขวัญแห่งการรักษา เมื่อซื้อกระเช้าของขวัญที่เซ็นทรัล ฟู้ด ฮอลล์ และ ท็อปส์ รายได้ส่วนหนึ่งสมทบทุนสร้างอาคารส่วนขยายศูนย์การแพทย์กาญจนาภิเษก (ระยะที่ 2) และเชิญชวนประชาชนร่วมสมทบทุนผ่านเซ็นเพย์ที่จุดแคชเชียร์ และ กล่องบริจาคที่ร้านเซ็นทรัล ฟู้ด ฮอลล์ และ ท็อปส์ ทุกสาขา</p>
      <figure>
        <img src="https://www.dailynews.co.th/admin/upload/20191115/news_XQQucpeGos143642_533.jpg?v=20191119118?v=1444"/>
      </figure>
      <figure>
        <img src="https://www.dailynews.co.th/admin/upload/20191115/news_XbUegvJNLs143642_533.jpg?v=20191119118?v=3475"/>
      </figure>
      <p>มาร่วมส่งความสุขยิ่งใหญ่จากใจดวงเล็ก ๆ สู่คนนับล้าน ผ่านโครงการ <b>“ของขวัญด้วยชีวิต” </b>เพียงซื้อกระเช้าของขวัญที่เซ็นทรัล ฟู้ด ฮอลล์ และ ท็อปส์<b> ตั้งแต่ 1 พฤศจิกายน 2562 – 31 มกราคม 2563</b> รายได้ส่วนหนึ่งสมทบทุนสร้างอาคารส่วนขยายศูนย์การแพทย์กาญจนาภิเษก ระยะที่ 2 หรือ <b>ร่วมบริจาคเงินสมทบทุนผ่านเซ็นเพย์ที่จุดแคชเชียร์และกล่องบริจาค ณ เซ็นทรัล ฟู้ด ฮอลล์ และ ท็อปส์ทุกสาขา ได้ตั้งแต่วันนี้ ถึง 31 มีนาคม 2563</b></p>
    </article>
  </body>
</html>