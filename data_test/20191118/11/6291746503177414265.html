<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/18/bangladesh-importazione-cipolle/"/>
    <meta property="og:site_name" content="Il Post"/>
    <meta property="article:published_time" content="2019-11-18T11:12:14+00:00"/>
    <meta property="og:title" content="Il Bangladesh ha aumentato l’importazione di cipolle da vari paesi a causa dell’aumento dei prezzi e di grandi proteste"/>
    <meta property="og:description" content="In Bangladesh il governo ha aumentato l'importazione di cipolle da vari paesi a causa del grande aumento dei prezzi, causati dal blocco delle esportazioni da parte dell'India, dove la siccità e poi i monsoni hanno compromesso le coltivazioni. In Bangladesh, così come in India, la cipolla è un alimento fondamentale e"/>
  </head>
  <body>
    <article>
      <h1>Il Bangladesh ha aumentato l’importazione di cipolle da vari paesi a causa dell’aumento dei prezzi e di grandi proteste</h1>
      <address>
        <time datetime="2019-11-18T11:12:14+00:00">18 Nov 2019, 11:12</time>
      </address>
      <p>In Bangladesh il governo ha aumentato l’importazione di cipolle da vari paesi a causa del grande aumento dei prezzi, causati dal blocco delle <a href="https://www.ilpost.it/2019/10/02/india-bloccato-esportazione-cipolle/">esportazioni da parte dell’India</a>, dove la siccità e poi i monsoni hanno compromesso le coltivazioni. In Bangladesh, così come in India, la cipolla è un alimento fondamentale e l’aumento dei prezzi ha causato proteste popolari e problemi per il governo, il quale quindi ha deciso di avviare importazioni da paesi come il Myanmar, la Turchia, la Cina e l’Egitto. La compagnia statale che si occupa del commercio ha anche organizzato delle vendite di cipolle a prezzi ribassati nella capitale del paese, Dacca, con file lunghissime che in alcuni casi sono sfociate in vere e proprie risse.</p>
    </article>
  </body>
</html>