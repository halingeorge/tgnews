<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/fisco/modello-f-24-telematico-con-compensazione-online-resta-una-sola-modalita-di-presentazione/"/>
    <meta property="og:site_name" content="InvestireOggi"/>
    <meta property="article:published_time" content="2019-11-18T11:00:26+00:00"/>
    <meta property="og:title" content="Modello F 24 telematico con compensazione Online: resta una sola modalità di presentazione"/>
    <meta property="og:description" content="Novità importanti in merito alla compensazione F24 e, più nello specifico, per il modello telematico e la compensazione online. Che cosa cambia."/>
  </head>
  <body>
    <article>
      <h1>Modello F 24 telematico con compensazione Online: resta una sola modalità di presentazione</h1>
      <h2>Novità importanti in merito alla compensazione F24 e, più nello specifico, per il modello telematico e la compensazione online. Che cosa cambia.</h2>
      <address><time datetime="2019-11-18T11:00:26+00:00">18 Nov 2019, 11:00</time> by <a rel="author" href="https://www.investireoggi.it/fisco/author/alessandra-da-redazione-investireoggi/" target="_blank">Alessandra De Angelis</a></address>
      <p>Con Decreto Legge n. 124/2019, del 26 ottobre scorso, sono stati ampliate le fattispecie in cui diventa obbligatorio usufruire dei servizi online Entratel e Fisconline includendo anche la compensazione tramite F 24 e le deleghe di pagamento per chi utilizza questo modello telematico. Non sarà dunque più possibile ricorrere all’home banking, remote banking o altri simili messi a disposizione da Banche, Poste, etc.</p>
      <p>per la <b>trasmissione del modello F24 in compensazione</b> di debiti e crediti.</p>
      <p>Le nuove disposizioni si applicano ai crediti maturati a decorrere dal periodo d’imposta in corso al 31 dicembre 2019.</p>
      <p>Le modifiche più rilevanti del Decreto Legge sono state riepilogate anche dalla Fondazione Consulenti del Lavoro.</p>
      <p>Più nello specifico il nuovo comma 49-bis prevede che: «<i>I soggetti (…), che intendono effettuare la compensazione prevista dall’articolo 17 del Decreto legislativo 9 luglio 1997, n. 241, del credito annuale o relativo a periodi inferiori all’anno dell’imposta sul valore aggiunto ovvero dei crediti relativi alle imposte sui redditi e alle relative addizionali, alle imposte sostitutive delle imposte sul reddito, all’imposta regionale sulle attività produttive ovvero dei crediti maturati in qualità di sostituto d’imposta e dei crediti d’imposta da indicare nel quadro RU della dichiarazione dei redditi sono tenuti ad utilizzare esclusivamente i servizi telematici messi a disposizione dall’Agenzia delle Entrate (…)</i>».</p>
      <p>Concludendo, dunque, tutti i soggetti intenzionati ad effettuare la compensazione F 24, sono tenuti, già da ora, ad utilizzare in via esclusiva i servizi telematici messi a disposizione dall’Agenzia delle Entrate (ossia <b>Entratel</b> e <b>Fisconline</b>) per la presentazione telematica della delega F24 (sia quando risulta saldo zero che con saldo positivo). Precisiamo anche che la nuova disposizione si applica <b>sia ai titolari di partita IVA che ai contribuenti privati.</b></p>
      <p>Per le altre novità su tempi e sanzioni della compensazione con Modello F24 leggi anche<a href="https://www.investireoggi.it/fisco/compensazione-crediti-dimposta-in-f24-tempi-e-sanzioni/"> questo articolo</a>.</p>
    </article>
  </body>
</html>