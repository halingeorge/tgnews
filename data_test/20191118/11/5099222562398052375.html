<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23497710-cautam-eroii-dintre-noi-teren-greu-valorificat-sectorul-3-doneaza-primaria-transforma-parc.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T11:23:00+00:00"/>
    <meta property="og:title" content="[P] &quot;Căutăm eroii dintre noi&quot; - Ai un teren greu de valorificat în Sectorul 3? Donează-l! Primăria îl transformă în parc!"/>
    <meta property="og:description" content="Într-un oraș din ce în ce mai aglomerat și poluat, spațiul verde reprezintă una din principalele resurse de care avem nevoie. Sectorul 3, cunoscut ca Sectorul Verde, se situează pe primul"/>
  </head>
  <body>
    <article>
      <h1>[P] "Căutăm eroii dintre noi" - Ai un teren greu de valorificat în Sectorul 3? Donează-l! Primăria îl transformă în parc!</h1>
      <address>
        <time datetime="2019-11-18T11:23:00+00:00">18 Nov 2019, 11:23</time>
      </address>
      <p><b>Într-un oraș din ce în ce mai aglomerat și poluat, spațiul verde reprezintă una din principalele resurse de care avem nevoie. Sectorul 3, cunoscut ca Sectorul Verde, se situează pe primul loc în clasamentul sectoarelor din București în ceea ce privește suprafața de spațiu verde. În 2014, în cadrul galei "Best Cities Awards", Sectorul 3 a primit premiul pentru "Cel mai verde sector din București". <br/></b><br/>Chiar și așa, suprafața de spațiu verde nu este suficientă și se caută în permanență soluții pentru creșterea ei. În acest sens, Primăria Sectorului 3 desfășoară în această perioadă campania "Căutăm eroii dintre noi" prin care îndeamnă persoanele fizice sau juridice care dețin un teren greu de valorificat în Sectorul 3 să îl doneze comunității. Primăria se obligă să îl transforme în parc sau loc de joacă!<br/><br/>Pe raza Sectorului 3 există mai multe persoane fizice și juridice ce dețin în proprietate anumite terenuri, cu suprafețe mici, pe care nu se pot înălța construcții sau realiza alte activități producătoare de venit, deținerea terenurilor respective reprezentând doar o cheltuială în sarcina proprietarilor, cheltuiala rezultată din plata impozitelor, menținerea curățeniei, asigurarea pazei, etc.<br/><br/>Prin Hotărârea de Consiliu Local al Sectorului 3 nr. 375 din 30.07.2019, a fost aprobat un proiect care vine în întâmpinarea tuturor celor care vor să ajute comunitatea și să doneze spațiul respectiv primăriei, aceasta obligându-se, în funcție de mărimea terenului, să îl transforme în parc sau loc de joacă. Celor ce donează terenul, le revine onoarea să dea numele noului parc.<br/><br/>Pentru mai multe detalii, intră pe <a href="https://www.sectorulverde.ro/">www.sectorulverde.ro</a> și fii eroul comunității tale! Sectorul 3, cei mai buni!</p>
    </article>
  </body>
</html>