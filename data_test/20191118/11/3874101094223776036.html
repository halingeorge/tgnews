<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/xiaomi-yenilenen-motorola-razr-rakip-geliyor_85087.html"/>
    <meta property="og:site_name" content="CHIP Online"/>
    <meta property="article:published_time" content="2019-11-18T11:00:00+00:00"/>
    <meta property="og:title" content="Xiaomi'den, Yenilenen Motorola Razr'a Rakip Geliyor!"/>
    <meta property="og:description" content="Xiaomi, istiridye kapaklı katlanabilir telefon Motorola Razr'a rakip hazırlığında. İşte Çinli devin hayalindeki cep canavarı!"/>
  </head>
  <body>
    <article>
      <h1>Xiaomi'den, Yenilenen Motorola Razr'a Rakip Geliyor!</h1>
      <h2>Xiaomi, istiridye kapaklı katlanabilir telefon Motorola Razr'a rakip hazırlığında. İşte Çinli devin hayalindeki cep canavarı!</h2>
      <address><time datetime="2019-11-18T11:00:00+00:00">18 Nov 2019, 11:00</time> by <a rel="author">CHIP Online</a></address>
      <p>Önümüzdeki dönemde, altın çağını 2000'li yıllarda yaşamış kapaklı telefonlara geri dönüş yaşanacak gibi görünüyor. <b>Motorola Razr</b>'ın kısa bir süre önce tanıtılması ve şimdi de Xiaomi'nin yeni aldığı patent örnekleri bunu gösteriyor.</p>
      <p>Bir süredir Motorola'nın kapaklı telefonu <b>Razr</b> ile yeniden gündeme gelen kapaklı telefonlar, önümüzdeki dönemde de yeniden popüler olacak gibi. Her ne kadar Samsung ve Huawei, bunu esnek ekranlı modelleri <b>Fold</b> ve <b>Mate X</b> ile günümüze uyarlasalar da, fiziksel kapaklı telefonlar da yeniden gündeme geliyor. Motorola 15 sene önceki katlanabilir telefonu Razr'ı 2019 yılında yeniden dirilterek karşımıza çıkarttı. Açıkken 6.2 inç, katlandığında ise 2.7 inç boyutunda ekranlarıyla hem açık hem kapalı şekilde kullanılabilen Razr'a bir rakip de Xiaomi tarafından gelecek.</p>
      <figure>
        <img src="https://cdn.chip.gen.tr/images/content/2019/11/17/2019111719513987985.jpg"/>
      </figure>
      <p>Xiaomi'nin ortaya çıkan patent çizim örnekleri, Razr benzeri bir model üzerinde çalıştığını gösteriyor. Açıldığında günümüz modern tasarımlı telefonlardan biri olacak olan model, katlandığında ise ön yüzünde ayrı bir ekran daha taşıyacak.</p>
      <p>Tanıtılan yeni Motorola Razr'da, önde 1 arkada 1 olmak üzere toplam 2 kamera yer alıyor. Xiaomi'nin bu modelinde ise 4 kamera olacak gibi. Ön yüzünde çift kamera alanı görülen telefonda, arka yüzde de çift kamera alanı dikkati çekiyor. Telefonun nasıl katlanacağı, katlandığında ve açık olduğunda nasıl görüneceğine ilişkin çizimler yer alırken, teknik özellik ve diğer çevresel özelliklerine dair net bir bilgi şimdilik yok.</p>
    </article>
  </body>
</html>