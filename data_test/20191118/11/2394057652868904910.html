<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/18/square-enix-nie-zapomnialo-o-babylons-fall-nowe-informacje-o-grze-jeszcze-w-tym-roku.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-18T11:30:00+00:00"/>
    <meta property="og:title" content="Square Enix nie zapomniało o Babylon’s Fall – nowe informacje o grze jeszcze w tym roku"/>
    <meta property="og:description" content="Tytuł pojawił się w 2018 roku i zniknął na kilkanaście miesięcy, ale już wkrótce dowiemy się dlaczego."/>
  </head>
  <body>
    <article>
      <h1>Square Enix nie zapomniało o Babylon’s Fall – nowe informacje o grze jeszcze w tym roku</h1>
      <h2>Tytuł pojawił się w 2018 roku i zniknął na kilkanaście miesięcy, ale już wkrótce dowiemy się dlaczego.</h2>
      <address><time datetime="2019-11-18T11:30:00+00:00">18 Nov 2019, 11:30</time> by <a rel="author">LM</a></address>
      <p>Jeśli podobnie jak my zastanawiacie się, co stało się z zapowiedzianą podczas targów E3 2018 grą Babylon’s Fall, to mamy najnowsze doniesienia. <b>W rozmowie z redakcją serwisu Automaton Yosuke Saito reprezentujący Square Enix oznajmił, że jeszcze w tym roku poznamy kolejne konkrety dotyczące projektu. Obok nich pojawią się też informacje związane z innymi grami od Square Enix</b>. Kiedy możemy się tego spodziewać? Jeszcze nie wiadomo, ale niemal pewną ku temu okazją jest tegoroczna gala The Game Awards, którą zaplanowano na 13 grudnia.</p>
      <figure>
        <img src="https://img6.gram.pl/gfhk20191118112852595fwzf.jpg"/>
      </figure>
      <p>Babylon’s Fall <a href="https://www.gram.pl/news/2018/06/11/e3-2018-platinumgames-z-nowym-projektem-zapowiedziano-babylons-fall.shtml">zostało zapowiedziane w 2018</a> roku jako nowy tytuł od znanego m.in. z serii Bayonetta czy NieR studia PlatinumGames. Co ważne, <b>na zwiastunie towarzyszącym zapowiedzi wskazano, że tytuł ukaże się jeszcze w tym, 2019 roku. Oczywiście sądząc po długiej ciszy, raczej data ta od dawna nie jest już aktualna</b>, ale sam projekt zapowiadał się całkiem interesująco, więc z chęcią przyjmiemy jakieś konkrety.<br/><br/>Co ciekawe, przy okazji tegorocznych targów E3 <a href="https://www.gram.pl/news/2019/06/10/co-sie-dzieje-z-babylons-fall-platinumgames-wyjasnia.shtml">deweloperzy z PlatinumGames wyjaśniali, że jeszcze nie mogą niczego powiedzieć bez porozumienia z wydawcą</a>, ale po ich stronie wszystko przebiega bez najmniejszych problemów. Tym samym, <b>jeśli w chwili zapowiedzi tytuł był już w zaawansowanej fazie produkcji, to jego tegoroczna premiera wciąż jest możliwa</b>, ale poczekajmy na oficjalne komunikaty Square Enix.<br/><br/><b>Babylon’s Fall</b> zmierza na <b>PC </b>i <b>PlayStation 4</b>.</p>
      <p>https://www.youtube.com/watch?time_continue=33&amp;v=Ao2YYpYQeyo&amp;feature=emb_title</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>