<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.litsa.com.ua/show/a/47936?utm_source=rss&amp;utm_medium=feed&amp;utm_campaign=all"/>
    <meta property="og:site_name" content="Лица"/>
    <meta property="article:published_time" content="2019-11-18T11:15:40+00:00"/>
    <meta property="og:title" content="У Новомосковському районі поліцейські офіцери громади виявили лісового браконьєра"/>
    <meta property="og:description" content="Чоловік завантажував у кузов та причеп автомобіля «ВАЗ» щойно спиляні дерева акації."/>
  </head>
  <body>
    <article>
      <h1>У Новомосковському районі поліцейські офіцери громади виявили лісового браконьєра</h1>
      <h2>Чоловік завантажував у кузов та причеп автомобіля «ВАЗ» щойно спиляні дерева акації.</h2>
      <address>
        <time datetime="2019-11-18T11:15:40+00:00">18 Nov 2019, 11:15</time>
      </address>
      <p><a href="http://www.litsa.com.ua/show/a/47670">Поліцейські офіцери Піщанської громади</a> виявили лісового браконьєра. Порушника виявили  17 листопада у лісосмузі неподалік сільськогосподарського поля поблизу села Знаменівка під час патрулювання.</p>
      <p>Про це повідомив відділ комунікації поліції Дніпропетровської області за матеріалами Новомосковського відділу поліції.</p>
      <p>Особа водія автомобіля  встановлена. Ним виявився  36-річний житель Павлоградського  району. Під час перевірки він не зміг надати будь-яких дозвільних документів на деревину. Також правоохоронці виявили місце знищення дерев. Наразі встановлюються інші особи, причетні до вчинення правопорушення. Автомобіль із вантажем та бенозопила вилучені до Новомосковського  відділу поліції.</p>
      <p>За вказаним фактом слідчими відкрито кримінальне провадження за ч. 2 ст. 246 (незаконна порубка або  незаконне перевезення, зберігання, збут лісу) Кримінального кодексу України.</p>
      <p>Санкція статті передбачає покарання у вигляді обмеження волі на строк від 3 до 5 років або позбавлення волі на той самий строк.</p>
      <p>
        <b> </b>
      </p>
      <related>
        <h4>По теме:</h4>
        <a href="http://www.litsa.com.ua/show/a/47933"/>
        <a href="http://www.litsa.com.ua/show/a/47847"/>
        <a href="http://www.litsa.com.ua/show/a/47670"/>
        <a href="http://www.litsa.com.ua/show/a/47667"/>
      </related>
    </article>
  </body>
</html>