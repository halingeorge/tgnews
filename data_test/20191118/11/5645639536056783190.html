<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/whatsapp-ma-kritickou-bezpecnostni-chybu-spojenou-s-mp4/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-18T11:30:37+00:00"/>
    <meta property="og:title" content="WhatsApp má kritickou bezpečnostní chybu spojenou s MP4"/>
    <meta property="og:description" content="Populární aplikace jsou mnohdy pod náporem hackerů, kteří se snaží najít jakoukoliv zranitelnost, která by se dala využít. I proto tvůrci aplikací se snaží najít jakoukoliv chybu a předejít zneužití. Nyní se podařilo objevit zranitelnost ve službě WhatsApp, která se dotýká všech platforem. Bezpečnostní chyba je vedena pod označením CVE-2019-11931. WhatsApp a video soubory Nová […]"/>
  </head>
  <body>
    <article>
      <h1>WhatsApp má kritickou bezpečnostní chybu spojenou s MP4</h1>
      <address><time datetime="2019-11-18T11:30:37+00:00">18 Nov 2019, 11:30</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Populární aplikace jsou mnohdy pod náporem hackerů, kteří se snaží najít jakoukoliv zranitelnost, která by se dala využít. I proto tvůrci aplikací se snaží najít jakoukoliv chybu a předejít zneužití. Nyní se podařilo objevit zranitelnost ve službě WhatsApp, která se dotýká všech platforem. Bezpečnostní chyba je vedena pod označením CVE-2019-11931.</p>
      <h3>WhatsApp a video soubory</h3>
      <p>Nová bezpečnostní chyba CVE-2019-11931 je spojena s video soubory MP4. Při speciální úpravě mohou zneužít zařízení ke spuštění nebezpečného kódu nebo vedení DoS (Denial-of-service) útoku bez toho, aniž by o tom sám uživatel věděl. V podstatě stačí zaslat kompromitovaný soubor MP4 na zařízení a lze jej zneužít k další činnosti.</p>
      <p>Tentokrát nejde ale jen o chybu jedné verze aplikace. Dle dostupných informací jsou postihnuty všechny mobilní platformy. Kritická chyba je obsažena v aplikaci pro Android (WhatsApp v2.19.274), iOS (WhatsApp v2.19.100) i Windows (WhatsApp v2.19.104). Problém se dotýká také i firemních variant této aplikace.</p>
      <figure>
        <img src="https://dotekomanie.cz/wp-content/uploads/2019/06/whatsapp-status-video-1800x1200x.jpg"/>
      </figure>
      <p>Jedinou dobrou zprávou na celé situaci je fakt, že chybu objevili výzkumníci přímo ve společnosti WhatsApp. To by mohlo znamenat, že nedošlo k zneužití, ale tím si nyní nikdo není zcela jist. Minimálně nikdo neinformoval o této kritické chybě. Měli byste tedy co nejrychleji aktualizovat své aplikace, pokud používáte výše uvedené verze, případně starší.</p>
      <footer>Zdroje: <a href="https://gadgets.ndtv.com/apps/news/whatsapp-critical-security-vulnerability-specially-crafted-mp4-file-facebook-advisory-2134183#c4ca4/">gadgets.ndtv.com</a>, <a href="https://www.gizmochina.com/2019/11/18/whatsapp-critical-security-bug-threat-mp4-file/#c4ca4/">gizmochina.com</a></footer>
    </article>
  </body>
</html>