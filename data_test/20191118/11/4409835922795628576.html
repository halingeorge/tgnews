<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.markiza.sk/soubiz/1982605_uzasna-sprava-je-vonku-markizacka-hviezda-to-viac-neskryje"/>
    <meta property="og:site_name" content="markíza"/>
    <meta property="article:published_time" content="2019-11-18T11:10:00+00:00"/>
    <meta property="og:title" content="Úžasná správa je vonku! Markizácka hviezda to viac neskryje"/>
    <meta property="og:description" content="Zo srdca gratulujeme celej rodine!"/>
  </head>
  <body>
    <article>
      <h1>Úžasná správa je vonku! Markizácka hviezda to viac neskryje</h1>
      <h2>Zo srdca gratulujeme celej rodine!</h2>
      <address><time datetime="2019-11-18T11:10:00+00:00">18 Nov 2019, 11:10</time> by <a rel="author">Zuzana Vanková</a></address>
      <p>Manželia Andrea a Števo Šprochovci sa tešia z úžasnej novinky. Redaktorka spravodajstva a moderátorka ranných správ v Teleráne čaká druhé bábätko! Keďže sa jej rastúce bruško už darí schovávať čoraz horšie, o túto správu sa podelila aj s verejnosťou.</p>
      <p>Doteraz sa s ňou doma, potichu, tešila len najbližšia rodina, priatelia a niekoľko kolegov. Kritický prvý trimester ale už má za sebou, a preto potvrdila radostnú informáciu aj nám.</p>
      <p>„Áno, je to pravda, čakáme druhé bábätko a veľmi sa tešíme. Samozrejme, dúfame a veríme a modlíme sa, aby bolo všetko v poriadku a Emmka sa spolu s nami tešila z jej zdravého súrodenca. Držte nám palce," povedala nám šťastná Andrejka.</p>
      <p>Pripájame sa ku gratulantom a bábätku aj mamine prajeme nekonečne veľa zdravia.</p>
      <figure>
        <embed-post data-src="https://www.instagram.com/p/B16sEVTH6jP" data-service="Instagram"/>
      </figure>
      <p>Zdroj:Instagram/andrea_sprochova</p>
    </article>
  </body>
</html>