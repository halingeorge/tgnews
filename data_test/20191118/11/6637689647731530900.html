<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-znayshly-8-boyeprypasiv-chasiv-viyny"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-18T11:16:00+00:00"/>
    <meta property="og:title" content="На Сумщині знайшли 8 боєприпасів часів війни"/>
    <meta property="og:description" content="17 листопада о 14:45 до Служби порятунку «101» надійшло повідомлення про виявлення підозрілих металевих предметів на території лісопарку у м. Середина-Буда. Рятувальники прибули на виклик і встановили, що знахідка – це вісім 57-мм артилерійських снарядів. «Відголоски» минулого століття знаходилися на відстані до 0,8 км від житлових будинків. На місці виявлення боєприпасів виставлено охорону, надано заявку на знешкодження до Міжрегіонального центру швидкого реагування Державної служби України з надзвичайних ситуацій (м. Ромни)."/>
  </head>
  <body>
    <article>
      <h1>На Сумщині знайшли 8 боєприпасів часів війни</h1>
      <address>
        <time datetime="2019-11-18T11:16:00+00:00">18 Nov 2019, 11:16</time>
      </address>
      <p>17 листопада о 14:45 до Служби порятунку «101» надійшло повідомлення про виявлення підозрілих металевих предметів на території лісопарку у м. Середина-Буда. Рятувальники прибули на виклик і встановили, що знахідка – це вісім 57-мм артилерійських снарядів. «Відголоски» минулого століття знаходилися на відстані до 0,8 км від житлових будинків.</p>
      <p>На місці виявлення боєприпасів виставлено охорону, надано заявку на знешкодження до Міжрегіонального центру швидкого реагування Державної служби України з надзвичайних ситуацій (м. Ромни).</p>
      <p>Рятувальники застерігають: роботи з вилучення та знешкодження боєприпасів часів минулих війн можуть проводити лише піротехніки Державної служби з надзвичайних ситуацій. Дії ж громадян при виявленні таких вибухонебезпечних предметів повинні бути виваженими. Треба пам’ятати, що боєприпасів не можна навіть торкатися, необхідно запам’ятати місце знахідки та негайно повідомити про неї до місцевих органів влади або безпосередньо до Служби порятунку «101», повідомляє Управління Державної служби України з надзвичайних ситуацій у Сумській області.</p>
    </article>
  </body>
</html>