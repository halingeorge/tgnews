<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1997121/aramco-suudi-arabistan-ve-k%C3%B6rfezdeki-bireysel-yat%C4%B1r%C4%B1mc%C4%B1larla-s%C4%B1n%C4%B1rlanan-halka"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-18T11:45:00+00:00"/>
    <meta property="og:title" content="Aramco, Suudi Arabistan ve Körfez'deki bireysel yatırımcılarla sınırlanan halka arz sürecini başlattı"/>
    <meta property="og:description" content="Suudi Arabistan'a ait petrol şirketi Saudi Aramco'nun hisseleri, yerel bankaların açılışıyla işlem görmeye başladı. Bireysel yatırımcılar, banka şubelerine giderek, mevcut seçenekler çerçevesinde başvurularını yapıyorlar. Saudi Aramco tarafından dün"/>
  </head>
  <body>
    <article>
      <h1>Aramco, Suudi Arabistan ve Körfez'deki bireysel yatırımcılarla sınırlanan halka arz sürecini başlattı</h1>
      <address>
        <time datetime="2019-11-18T11:45:00+00:00">18 Nov 2019, 11:45</time>
      </address>
      <p>Suudi Arabistan'a ait petrol şirketi Saudi Aramco'nun hisseleri, yerel bankaların açılışıyla işlem görmeye başladı. Bireysel yatırımcılar, banka şubelerine giderek, mevcut seçenekler çerçevesinde başvurularını yapıyorlar. Saudi Aramco tarafından dün yayınlanan ek izahnamede halka arzın Suudi Arabistan içindeki bireysel ve kurumsal yatırımcılarla sınırlı kalacağı açıklandı<br/><br/>Saudi Aramco’nun halka arz süreci dün sabah başlarken, yayınlanan izahnamede halka arz için fiyat aralığı 30 riyal (8 dolar) ila 32 riyal (8.5 dolar) olarak belirlendi. 200 milyar hisseye bölünmüş 60 milyar riyallik (16.04 milyar dolar) sermayesi bulunan Aramco, hisselerinin yüzde 1.5'ini oluşturan 3 milyar hisse senedini satmayı planlıyor. Halka arz için belirlenen fiyat aralığı üzerinden yapılan hesaplamaya göre halka arzın 96 milyar riyal (25.6 milyar dolar) civarı değerlemesi olduğu ortaya çıkarken böylece şirketin muhtemel piyasa değerinin de 1.7 trilyon dolar olduğu tahmin ediliyor. Bu da Saudi Aramco’nun halka arzını, uluslararası finans piyasalarındaki en büyük küresel halka arz süreci yapıyor.  <br/><br/>Tüm bunlar göz önüne alındığında dünyanın en büyük ham petrol ihracat şirketi olan Saudi Aramco’nun halka arz hacminin, dünyanın en büyük uluslararası e-ticaret şirketi Alibaba'nın 2014 yılında New York Menkul Kıymetler Borsası’nda (NYSE) rekor kıran 25 milyar dolarlık halka arz hacmini aşacağı öngörülüyor.<br/><br/>Reuters’ın dün yayınladığı açıklamalarında Telemer’de araştırma şefi olan Niranjan Tirushilwam, Aramco'nun halka arzının 1.7 trilyon dolar değerinde gerçekleşmesinin bilinçli yatırımcı sayısının artmasını sağladığını söyledi. Bununla birlikte gelecek yıl S&amp;P 500 Endeksi’nin (SPX) pazar payı yüksek olan şirketler arasında birinci sırada yer alan Apple’ın temettü oranının 5 katı büyüklüğünde 75 milyar dolarlık temettü beyan etmeyi planlayan Aramco, dünyanın en karlı şirketi olduğunu gösterdi.<br/><br/>Ancak sera gazı emisyonları ile ilgili önlemlerin artırılmasıyla ve elektrikli araçların yaygınlaşmasıyla birlikte küresel petrol arzının 2025 yılında gerilemesinin beklendiği bir dönemde petrol fiyatı üzerine bir bahis oynanıyor.<br/><br/>Şarku’l Avsat’ın halka arz sürecinin ilk gününden gözlemlediği detaylar ise şöyle;<br/><br/>İzahname güncellemesi<br/><br/>Yerli ve yabancı yatırımcılar, dün sabah, Aramco’nun bireysel yatırımcılara satılacak hisse senedi fiyat aralığının 30 ila 32 riyal olduğunun duyurulduğu güncel izahnamenin yayınladığını gördü. İzahname, ayrıca Suudi Arabistan ve Körfez ülkelerinden gelen bireysel yatırımcıların halka arz teklifleriyle ilgili özel bazı önemli detayları içeriyordu. Ancak kurumsal yatırımcılar için bu yönde herhangi bir detay veya açıklama yoktu.<br/><br/>Şirketin yayınladığı izahnamede şu ifadeler yer aldı;<br/><br/>“Şirket, hissedarlarıyla birlikte halka arzı Suudi Arabistan’dan ve Körfez Arap Ülkeleri İşbirliği Konseyi (KİK) üye ülkelerinden bireysel yatırımcılarla sınırlamanın yanı sıra kurumsal yatırımcıların başvurularının emir defterinin oluşturulması ve halka arzdaki payların tahsisine göre alınmasına karar verdi.”<br/><br/>Şirket, teklif mekanizmasındaki bu değişikliğe dayanarak yayınlanan ilk izahnamede bazı değişiklikler yapıldığını vurguladı. Değişiklikler arasında bu değişikliğin ne anlama geldiğinin ayrıntıları veya açıklaması olmadan yabancı yatırımcılar için yayınlanan izahnameye yönelik herhangi bir işaretin bulunmadığı belirtilmeli. Bununla birlikte şirketin yönetim kurulu üyelerinin halka arz sürecine katılma ihtimali de tamamen ortadan kalkmış oldu.<br/><br/>Suudi Arabistan, halka arz ve listeleme sistemlerine göre şirketin, izahnamede yer alan maddi konularda veya ilk yayınlanan izahnemede yer alması gereken hususlarda önemli bir değişiklik varsa halka arz sürecinin tamamlanmasından önce Sermaye Piyasası Kurumu (CMA) Menkul Kıymetler Yasası’nın 32’inci maddesi uyarınca ek bir izahname sunması gerekiyor.<br/><br/>Yabancı yatırımcıların ilgisi<br/><br/>Öte yandan bu haber yayına hazırlanırken, Aramco henüz herhangi bir büyük yatırımcı veya başvuru hacmi ile ilgili açıklamada bulunmadı. Ancak buna karşın yabancı şirketlerin halka arza katılmaya gösterdikleri büyük ilgi ortadaydı. Suudi Arabistan Menkul Kıymetler Kanunu, kurumların dev şirketin hisselerine yatırım yapmalarına izin veriyor.<br/><br/>Dubai merkezli Dalma Capital Management Ltd CEO’su Zachary Cefaratti, ön değerlemenin beklentilerini karşıladığına işarete ederek, iki fon ile halka arza katılmayı planladıklarını söyledi.<br/><br/>Banka şubelerine akın ettiler<br/><br/>Yabancı yatırımcılara yönelik belirsizliklere rağmen şirketin 200 milyara bölünen hisselerinin yüzde 0.5'inin halka arz edileceği ilk gün Suudi vatandaşlarının şirketin hisselerine ilgisi yoğundu. Yerinde gözlemlerde bulunan Şarku’l Avsat, bazı banka şubelerinde olağandışı hareketliliğin olduğuna tanıklık etti. Banka çalışanları müşterilerinin taleplerini karşılamada zorluk çekerken hisse senedi teklif ödemelerinin ATM’lerden yapılabilmesi için çalışma başlatıldı.<br/><br/>Şarku’l Avsat’a konuşan She Works şirketinin CEO’su Maha Shirah, eski bir bankacı olarak halka arz sistemi hakkında bilgi sahibi olmasının yanı sıra küresel ve yerel pazarlardaki haberleri ve yatırım fonlarını takip ettiğini belirterek, halka arz fikrinin genel olarak önemini vurguladı. Suudi Arabistan’ın milli petrol şirketi Aramco’nun halka arzının 2030 Vizyonu ve planları çerçevesinde gerçekleştirilmesi gereken bir görev olduğunun altını çizen Shirah, bir yatırımcı gözüyle baktığında bunun altın bir fırsat olduğunu söyledi. Shirah, “Enerji alanında prestij sahibi dev bir şirketin halka arzına tüm ailemle birlikte katılıyoruz” ifadelerin kullandı.<br/><br/>Halka arz, verilen sözlerin hayata geçirildiğinin göstergesi<br/><br/>Aramco’nun dün başlayan halka arz süreci, şirketin Suudi Arabistan'ın iç piyasasının hacmini geliştirmeye yönelik isteğini açıkça ortaya koyuyordu. Halka arz süreci aynı zamanda Suudi Arabistan'ın beklenen ekonomik çeşitliliğini de temsil ediyor. Özellikle konsepti açısından sürdürülebilir ekonomik çeşitlilik ilkesine dayanıyor. Bununla birlikte yeni ekonomik sektörler açmak ve çalışma alanları yaratmak gibi öncelikleri de barındırıyor. Aramco'nun halka arzı tüm bunların gerçekleşmesi için atılan, yerel ve uluslararası yatırımcılara yönelik yatırım fırsatlarının da önünü açan pratik bir adım.<br/><br/>Öte yandan Aramco’nun halka arzı, Suudi Arabistan 2030 Vizyonu projesinin açıklanmasından sonra verilen sözlerin hayata geçirildiğini açıkça teyit ediyor.</p>
    </article>
  </body>
</html>