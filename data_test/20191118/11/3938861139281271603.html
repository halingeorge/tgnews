<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_lucenko-ziznavsya-scho-vidmovlyav-poroshenka-jti-na-vibori/938646"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T11:29:00+00:00"/>
    <meta property="og:title" content="Луценко зізнався, що відмовляв Порошенка йти на вибори"/>
    <meta property="og:description" content="Екс-генпрокурор Юрій Луценко відмовляв п'ятого президента Петра Порошенка йти на президентські вибори весною 2019. Інформацію підтвердив в інтерв'ю &quot;Українській правді&quot;. &quot;Я вважав, що шанси виграти є мізерними, а його програш ставить під сумнів всенародну підтримку курсу на Європу і ..."/>
  </head>
  <body>
    <article>
      <h1>Луценко зізнався, що відмовляв Порошенка йти на вибори</h1>
      <address><time datetime="2019-11-18T11:29:00+00:00">18 Nov 2019, 11:29</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938646_w_300.jpg?v=0"/>
        <figcaption>Луценко каже, що має "розкіш" критикувати Порошенка. ФОТО: LB.ua</figcaption>
      </figure>
      <p>Екс-генпрокурор <b>Юрій Луценко</b> відмовляв п'ятого президента <b>Петра Порошенка</b> йти на президентські вибори весною 2019.</p>
      <p>Інформацію підтвердив в інтерв'ю "<a href="https://www.pravda.com.ua/articles/2019/11/18/7232239/">Українській правді</a>".</p>
      <p>"Я вважав, що шанси виграти є мізерними, а його програш ставить під сумнів всенародну підтримку курсу на Європу і НАТО, яку задекларував Майдан. Наразі, на жаль, так і сталося", — сказав Луценко.</p>
      <p>Він вказав, що продовжує спілкуватися з попереднім президентом і має "розкіш" критикувати його з 2005 року й до сьогодні.</p>
      <p>"Я викладаю моє бачення того, що відбувається в Україні, і моє бачення правильних і не зовсім вірних його підходів", — відповів він на запитання щодо змісту розмов.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_usi-duzhe-rozumni-lucenko-oharakterizuvav-kolomojskogo-pinchuka-j-ahmetova/938635"/>
      </related>
      <blockquote>Юрій Луценко — 14-ий генпрокурор України. Очолював ГПУ з травня 2016 до серпня 2019. Працював за п'ятого президента Петра Порошенка та шостого, чинного — Володимира Зеленського.<br/>Петро Порошенко весною 2019 вийшов у другий тур виборів президента разом з Володимиром Зеленським. Програв їх з підтримкою в 24,45% голосів.</blockquote>
    </article>
  </body>
</html>