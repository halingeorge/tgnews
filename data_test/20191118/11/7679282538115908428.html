<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ipl-2020-mumbai-indians-zaheer-khan-on-bowling-department-of-team-hardik-pandya-jaspirt-bumrah-2855784.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T11:02:42+00:00"/>
    <meta property="og:title" content="IPL 2020: बुमराह, पांड्या की मौजूदगी के बाद बॉलिंग डिपार्टमेंट को लेकर परेशान मुंबई इंडियंस, जानिए क्यों"/>
    <meta property="og:description" content="इंडियन प्रीमियर लीग (आईपीएल) 2020 का रोडमैप अब हर फ्रेंचाइजी टीम तैयार कर रही है। फ्रेंचाइजी टीमों के बीच ट्रेडिंग हो चुकी है और इसके अलावा टीमों ने अपने रिलीज किए गए खिलाड़ियों की लिस्ट भी सौंप दी..."/>
  </head>
  <body>
    <article>
      <h1>IPL 2020: बुमराह, पांड्या की मौजूदगी के बाद बॉलिंग डिपार्टमेंट को लेकर परेशान मुंबई इंडियंस, जानिए क्यों</h1>
      <address><time datetime="2019-11-18T11:02:42+00:00">18 Nov 2019, 11:02</time> by <a rel="author">लाइव हिन्दुस्तान टीम,मुंबई</a></address>
      <p>इंडियन प्रीमियर लीग (आईपीएल) 2020 का रोडमैप अब हर फ्रेंचाइजी टीम तैयार कर रही है। फ्रेंचाइजी टीमों के बीच ट्रेडिंग हो चुकी है और इसके अलावा टीमों ने अपने रिलीज किए गए खिलाड़ियों की लिस्ट भी सौंप दी है। अब सबकी नजर 19 दिसंबर को होने वाले ऑक्शन पर टिकी है। इस बीच हाल ही में मुंबई इंडियंस के क्रिकेट डायरेक्टर चुने गए जहीर खान ने बताया कि क्यों टीम ने तो तेज गेंदबाजों को ट्रेड किया। मुंबई इंडियंस ने इस बार दिल्ली कैपिटल्स से ट्रेंट बोल्ट को और राजस्थान रॉयल्स से धवल कुलकर्णी को ट्रेड किया है।</p>
      <p>जहीर ने बताया कि क्यों मुंबई इंडियंस ने दो गेंदबाजों को ट्रेड किया है। जसप्रीत बुमराह और हार्दिक पांड्या पिछले कुछ समय से फिटनेस को लेकर जूझ रहे हैं और यही वजह है कि टीम ने दो गेंदबाजों को ट्रेड किया है। हार्दिक को पीठ दर्द की शिकायत के बाद सर्जरी करानी पड़ी जबकि बुमराह भी पीठ में दर्द के कारण पिछले कुछ समय से मैदान से दूर हैं।</p>
      <h3>
        <a href="https://www.livehindustan.com/cricket/story-gautam-gambhir-calls-ms-dhoni-s-rotation-policy-from-2012-compelete-crap-read-full-story-2855710.html">धौनी की इस पॉलिसी पर छह साल बाद निकला गौतम गंभीर का गुस्सा</a>
      </h3>
      <h3>
        <a href="https://www.livehindustan.com/cricket/story-icc-t20-international-men-s-ranking-bowling-mujeeb-ur-rahman-makes-significant-gains-movind-up-six-spots-2855659.html">ICC T20I Ranking- Bowling: अफगान गेंदबाजों का कब्जा, टॉप-10 में कोई भारतीय नहीं</a>
      </h3>
      <p>जहीर ने एक वीडियो मेसेज में कहा, 'चोट की समस्या के कारण हमारे लिए आईपीएल का आने वाला सीजन काफी चुनौतीपूर्ण होने वाला है। हार्दिक को पीठ की सर्जरी करानी पड़ी जबकि बुमराह भी पीठ दर्द की समस्या से परेशान हैं। जेसन बेहरेनडार्फ भी ऐसी समस्या से जूझ रहे हैं।' उन्होंने कहा, 'खिलाड़ियों के ट्रेड के समय ये हमारे लिए चिंता की एक बात थी। हमें लगा कि बॉलिंग डिपार्टमेंट को मजबूत करने की जरूरत है इसी को देखते हुए हमने दिल्ली कैपिटल्स और राजस्थान रॉयल्स के साथ ट्रेड किया।' </p>
    </article>
  </body>
</html>