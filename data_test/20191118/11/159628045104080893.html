<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/pamukkale/11-ekimden-bu-yana-kayip-olarak-araniyordu-adem-tekes-bulundu/"/>
    <meta property="og:site_name" content="Denizli Haber"/>
    <meta property="article:published_time" content="2019-11-18T11:16:00+00:00"/>
    <meta property="og:title" content="Kayıp genç 1 ay sonra bulundu"/>
    <meta property="og:description" content="Pamukkale’nin Aktepe Mahallesi’ndeki evinden işe gidiyorum diyerek çıkan ve kayıplara karışan Adem Tekeş’ten sevindiren haber geldi. Tekeş bulundu, “Çobanlık yapıyorum, mutluyum” dedi."/>
  </head>
  <body>
    <article>
      <h1>Kayıp genç 1 ay sonra bulundu</h1>
      <h2>Pamukkale’nin Aktepe Mahallesi’ndeki evinden işe gidiyorum diyerek çıkan ve kayıplara karışan Adem Tekeş’ten sevindiren haber geldi. Tekeş bulundu, “Çobanlık yapıyorum, mutluyum” dedi.</h2>
      <address><time datetime="2019-11-18T11:16:00+00:00">18 Nov 2019, 11:16</time> by <a rel="author">Haber Merkezi</a></address>
      <p>Pamukkale’nin Aktepe Mahallesi’nde annesi ile birlikte yaşayan Adem Tekeş (33), 11 Ekim’de “İşe gidiyorum” diyerek evden çıkmış ve kayıplara karışmıştı.</p>
      <p>Aile bir süre kendi imkanları ile aradıkları Adem Tekeş’in izine rastlayamayınca polise kayıp başvurusunda bulunmuş, o dönemde basında da haberleri çıkmıştı.</p>
      <p>Aradan geçen uzun süreye rağmen oğlundan haber alamayan Adem Tekeş’in annesi, Müge Anlı’nın programına çıkarak, oğlunun bulunması için yardım istemişti. Geçtiğimiz hafta Perşembe günü yayınlanan bölümün ardından Adem Tekeş bulundu.</p>
      <p>Program sunucusu Müge Anlı, anneye oğlunun bulunduğu haberini verdi, Adem Tekeş ile telefon bağlantısı da yaptı. İyi olduğunu söyleyen Tekeş, “Kafamı dinlemek için dağlara çıktım. Yanımda telefon olmadığı için arayamadım. Çobanlık yapıyorum, mutluyum” dedi.</p>
    </article>
  </body>
</html>