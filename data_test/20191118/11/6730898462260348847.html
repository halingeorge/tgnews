<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/amd_gasi_16-jezgarne_threadripper_modele-82122"/>
    <meta property="og:site_name" content="Benchmark"/>
    <meta property="article:published_time" content="2019-11-18T11:50:00+00:00"/>
    <meta property="og:title" content="AMD gasi 16-jezgarne Threadripper modele"/>
    <meta property="og:description" content="AMD interpretacija poznatog slogana Power To The People ima novo značenje u slučaju Threadripper 3000 procesora..."/>
  </head>
  <body>
    <article>
      <h1>AMD gasi 16-jezgarne Threadripper modele</h1>
      <address>
        <time datetime="2019-11-18T11:50:00+00:00">18 Nov 2019, 11:50</time>
      </address>
      <figure>
        <img src="https://www.benchmark.rs/assets/img/news/main/0fa2d27e157e3142e858785cc9941c9a.jpg"/>
      </figure>
      <p>Početkom meseca <a href="https://www.benchmark.rs/tag/amd-92"><b>AMD</b></a> je predstavio novu generaciju Ryzen <a href="https://www.benchmark.rs/tag/threadripper-23720"><b>Threadripper</b></a> 3000 procesora, izbacivši 24C/48T Threadripper 3690X i 32C/64T Threadripper 3970X modele. Nedugo zatim je pušten u prodaju najjači Ryzen 3950X za AM4 mainstram platformu, prvi procesor u ovom delu tržišta sa 16C/32T rešenjem koje praktično donosi HEDT performanse u segment jeftiniji procesorskih platformi. Zbog toga se postavlja logično pitanje, hoće li bazni Threadripper model od sada imati minimum 24 jezgara? Tako nalaže logika razmišljanja.</p>
      <p>Sličnog su stava i analitičari koji imaju insajderske informacije iz redova samih proizvođača, pa tako direktor Aber Technology agencije za praćenje tržišnih trendova, tvrdi u nedavnoj izjavi, da više nećemo imati 16-jezgarne Threadripper modele na novoj TR40 platformi, a što znači da će najniže pozicionirani Threadripper serije 3000, raspolagati sa 24 fizička jezgra.</p>
      <h3>Pogledajte još: <a href="https://www.benchmark.rs/vesti/zasto_novi_amd_threadripper_nije_kompatibilan_sa_x399_maticnim_plocama-82070">Zašto novi AMD Threadripper nije kompatibilan sa X399 matičnim pločama?</a></h3>
      <p>Čak i kada bi AMD uspeo da smanji troškove proizvodnje 16-jezgarnog TR modela, ostaje problem skupih matičnih ploča i ostalih delova za HEDT X399/TR40 paltformu. Otuda je potpuno neracionalno insistirati na nečemu što već postoji u formi jeftinije platforme istog nivoa performanse u vidu Ryzen 9 3950X / X570 rešenja.</p>
      <p>AMD može da uči i na Intelovim greškama koji je za LGA2066 HEDT platformu pre 11 meseci izbacio 4-jezgarne Core i7-7740X i Core i7-7640X procesore, ali je reakcija tržišta katastrofalno loša i nakon nepunih godinu dana su dospeli u EOL status tj prekid proizvodnje i dalje prodaje. Nadamo se da AMD neće ponoviti istu grešku...</p>
      <p>
        <i>Izvor  Aber Technology Market</i>
      </p>
      <p>
        <i> </i>
      </p>
      <figure>
        <iframe src="https://www.youtube.com/embed/c3UHumFFlEQ" width="600" height="450" data-service="Youtube" scrolling="no"/>
      </figure>
    </article>
  </body>
</html>