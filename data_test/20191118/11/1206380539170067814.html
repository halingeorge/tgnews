<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/zneuzivani-holcicek-na-sokolovsku-obvinen-je-otec-a-jeho-tri-retardovani-synove"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T11:21:00+00:00"/>
    <meta property="og:title" content="Zneužívání holčiček na Sokolovsku: Obviněn je otec a jeho tři retardovaní synové"/>
    <meta property="og:description" content="Krajský soud v Plzni se nyní zabývá případem, kdy muž (44) ze Sokolovska měl dlouhodobě zneužívat malé dívky ve věku 7 až 14 let. Podílet se na zneužívání měli i jeho tří mentálně zaostalí synové. Muž vinu popírá a tvrdí, že dívky neosahával, když to nebylo nutné."/>
  </head>
  <body>
    <article>
      <h6 class="kicker">soud</h6>
      <h1>Zneužívání holčiček na Sokolovsku: Obviněn je otec a jeho tři retardovaní synové</h1>
      <address><time datetime="2019-11-18T11:21:00+00:00">18 Nov 2019, 11:21</time> by <a rel="author">Alena Zajícová</a></address>
      <p>
        <b>Krajský soud v Plzni se nyní zabývá případem, kdy muž (44) ze Sokolovska měl dlouhodobě zneužívat malé dívky ve věku 7 až 14 let. Podílet se na zneužívání měli i jeho tří mentálně zaostalí synové. Muž vinu popírá a tvrdí, že dívky neosahával, když to nebylo nutné.</b>
      </p>
      <p>Podle státního zástupce ale muž dívenky fotil v sexuálně vzrušivých pozicích. Informuje o tom deník Právo. Pořízené snímky pak obžalovaný uchovával pro své sexuální uspokojení nebo je rozesílal dalším pedofilům.</p>
      <p>Do případu jsou zapleteni i tři synové obžalovaného. Ti si nechávali fotografie dívenek také pro své sexuální uspokojení a v několika případech nevinné dívky osahávali na intimních partiích a v jednom případě mělo dojít i k pohlavnímu sty­ku.</p>
      <p>Všichni synové včetně otce mají podle znalce nižší IQ. Synové jsou prý mentálně zaostalí až retardovaní. U otce byla zjištěna sexuální deviace a jeho pobyt na svobodě je podle odborníků nebezpečný.</p>
      <p>Obžalovaný se cítí nevinen. Fyzický kontakt s dívkami popírá a hájí se tím, že šlo jen o nevinné snímky koupajících se dětí. <b>„Dotýkal jsem se jich, jen když jsem je omýval ve sprše,“</b> uvedl muž.</p>
      <p>Retardovaní jedinci si neuvědomují důsledky, které mohou z jejich jednání pramenit, ale to, že dělají něco špatně, si prý uvědomují. Dívenky, které měly být zneužívané, pocházejí navíc ze špatných sociálních poměrů a některé z nich jsou také mentálně postižené. K obžalovanému muži prý podle spisu chodily dobrovolně.</p>
    </article>
  </body>
</html>