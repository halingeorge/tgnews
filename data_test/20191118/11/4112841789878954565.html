<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76575-15-tipov-na-darceky-do-100-ktore-potesia-vsetkych-milovnikov-mody"/>
    <meta property="og:site_name" content="REFRESHER"/>
    <meta property="article:published_time" content="2019-11-18T11:47:00+00:00"/>
    <meta property="og:title" content="15 tipov na darčeky do 100 €, ktoré potešia všetkých milovníkov módy"/>
    <meta property="og:description" content="Najkrajšie sviatky v roku nás čakajú už o pár týždňov a pomaličky tak už nastáva najvyšší čas na nákup darčekov."/>
  </head>
  <body>
    <article>
      <h1>15 tipov na darčeky do 100 €, ktoré potešia všetkých milovníkov módy</h1>
      <address><time datetime="2019-11-18T11:47:00+00:00">18 Nov 2019, 11:47</time> by <a rel="author">Richard Balog</a></address>
      <p>
        <b>Najkrajšie sviatky v roku nás čakajú už o pár týždňov a pomaličky tak už nastáva najvyšší čas na nákup darčekov.</b>
      </p>
      <p>Už len niečo vyše mesiaca nám zostáva do príchodu <b>Vianoc</b> a síce všetci veľmi dobre vieme, že najkrajšie sviatky v roku nie sú o darčekoch, aj napriek tomu ich očakávame... Ich výber však pre niektorých predstavuje doslova nočnú moru, a preto sme sa rozhodli zostaviť súhrn, v ktorom si prídu na svoje  najmä milovníci módy. </p>
      <p>Postupne si ukážeme <b>15 zaujímavých tipov na darčeky</b> ako čiapka, ponožky, tričká alebo tenisky, pričom rozpočet sme stanovili na maximálnu výšku <b>100 €</b>. Dúfame, že nasledujúce riadky ti minimálne ukážu tú správnu cestu, a nebudeš tak musieť nakupovať pár dní pred Štedrým dňom. Mimochodom, v komentároch nás môžeš obohatiť aj o vlastné nápady a návrhy.  </p>
      <p>  </p>
      <related>
        <a href="https://refresher.sk/76087-Slovenske-a-ceske-ulice-su-plne-stylovych-zien-Sleduj-10-najlepsich-outfitov-za-minuly-mesiac"/>
      </related>
      <h3>Zara Fuzzy Slippers / <a href="https://www.zarahome.com/sk/en/gift-guide/clothing-&amp;-footwear/fuzzy-slippers-with-contrast-straps-c1020262504p301362657.html?ct=true">22,99 €</a></h3>
      <p>Jeden z tých darčekov, ktorý minimálne raz v živote našiel pod vianočným stromčekom každý, alebo? Návrhári v španielskom módnom monopole prichádzajú túto zimu s modelom v kožušinom prevedení a môžeš nám veriť, že tvoju partnerku či maminu urobia veľmi šťastnou.  </p>
      <figure>
        <img src="https://i.refresher.sk/public/richard/11_2019/Zara.jpg"/>
        <figcaption>
          <cite>Zara Home</cite>
        </figcaption>
      </figure>
      <h3>Carhartt WIP Beanie / <a href="https://www.freshlabels.sk/produkty/carhartt-wip-anglistic-beanie-c1892/?kategorie=ciapky-klobuky">34 €</a></h3>
      <p>Jeden z najlepších možných vianočných darčekov, ktorým len málokedy dokážeš urobiť krok vedľa. Nás tentokrát zaujala žltá čiapka z dielní ikonického výrobcu pracovných odevov s výborným zložením. Predsa len, nestáva sa príliš často, že v obdobnej cenovej relácii dokážeš nájsť kúsok z 80% vlny a 20% bavlny. </p>
      <figure>
        <img src="https://i.refresher.sk/public/richard/11_2019/Carhartt_WIP.jpg"/>
        <figcaption>
          <cite>Freshlabels</cite>
        </figcaption>
      </figure>
      <h3>COS Alpaca-Yak Wool Mix Cable Hat / <a href="https://www.cosstores.com/en_eur/women/accessories/hats-scarves-and-gloves/hats/product.alpaca-yak-wool-mix-cable-hat-green.0801082002.html">39 €</a></h3>
      <p>Z unisex modelu prechádzame do čisto dámskej záležitosti, na ktorej nás najviac baví farba. Prenikavý zelený odtieň dokonale oživí aj „nudnejší“ outfit a zároveň nepôsobí až príliš výstredným dojmom. Cena na hranici 40 € by taktiež nemala byť prekážkou. </p>
      <figure>
        <img src="https://i.refresher.sk/public/richard/11_2019/COS.jpg"/>
        <figcaption>
          <cite>COS</cite>
        </figcaption>
      </figure>
      <h3>Polo Ralph Lauren Polo Bear Socks / <a href="https://www.ralphlauren.eu/sk/en/polo-bear-dress-sock-gift-set-496004.html?dwvar496004_colorname=Green%2FNavy%2FWine&amp;cgid=men-underwear-socks&amp;webcat=MEN%2FAccessories%2FUnderwear%20%20%20Socks#webcat=men%7Caccessories%7CUnderwear+&amp;start=1&amp;cgid=men-underwear-socks">44,95 €</a></h3>
      <p>Staré dobré heslo hovorí, že ak nevieš čo kúpiť, tak siahni po ponožkách, ktorých nikdy nie je dosť a neurazia. Buď tento rok aspoň trochu kreatívny a vyber svojej polovičke netradičnejšie kúsky overenej značky. </p>
      <p>  </p>
      <figure>
        <img src="https://i.refresher.sk/public/richard/11_2019/Polo_Ralph_Lauren.jpg"/>
        <figcaption>
          <cite>Polo Ralph Lauren</cite>
        </figcaption>
      </figure>
      <h3>Stussy Basic Pig. Dyed Tee / <a href="https://www.freshlabels.sk/produkty/stussy-basic-logo-pig-dyed-tee-stu596/?pohlavie=damy&amp;novinky=1">53 €</a></h3>
      <p>Preferuje tvoja partnerka streetwear pred eleganciou a nevieš si poradiť? Skús navštíviť stránky Freshlabels, kde okrem iných nájdeš aj daný top s potlačou od Stussy. Jednoduché, úderné a samozrejme pekné. Týmto kúskom svoju milovanú potešíš na 100%, nemusíš sa báť. </p>
      <figure>
        <img src="https://i.refresher.sk/public/richard/11_2019/Stussy.jpg"/>
        <figcaption>
          <cite>Freshlabels</cite>
        </figcaption>
      </figure>
      <h3>COS Padded Leather Mittens / <a href="https://www.cosstores.com/en_eur/women/accessories/hats-scarves-and-gloves/product.padded-leather-mittens-black.0779657001.html">59 €</a></h3>
      <p>Neobyčajne obyčajný darček, ktorý tvoja milá na 99% očakávať nebude, ale trafíš do čierneho. Ide totiž o mimoriadne trendovú záležitosť a navyše v čisto koženom prevedení, čo oceňujeme. Cena pod úrovňou 60 € je taktiež viac ako potešujúca. </p>
      <figure>
        <img src="https://i.refresher.sk/public/richard/11_2019/COS_2.jpg"/>
        <figcaption>
          <cite>COS</cite>
        </figcaption>
      </figure>
      <related>
        <a href="https://refresher.sk/76271-Ako-bude-vyzerat-moda-v-roku-2054-Virgil-Abloh-a-Louis-Vuitton-maju-jasnu-viziu"/>
      </related>
      <h3>Massimo Dutti Wool &amp; Cashmere High Neck Sweater / <a href="https://www.massimodutti.com/sk/p%C3%A1nske/corners/winter-corner/sveter-s-vysok%C3%BDm-golierom-vlna-a-ka%C5%A1m%C3%ADr-c1694001p8668076.html?colorId=205&amp;categoryId=1694001">59,95 €</a></h3>
      <p>Poctivý rolák základnej farby by mal byť povinnou výbavou každého šatníka, a to nielen toho dámskeho. Ak u tvojho partnera stále absentuje, tak neváhaj a kupuj! Navyše v danom prípade ide o kvalitný kúsok takmer výhradne z vlny za super cenu. </p>
      <figure>
        <img src="https://i.refresher.sk/public/richard/11_2019/Massimo_Dutti.jpg"/>
        <figcaption>
          <cite>Massimo Dutti</cite>
        </figcaption>
      </figure>
      <h3>Nike ACG LS GX Waffle / <a href="https://www.woodwood.com/commodity/9097-nike-nrg-acg-ls-gx-waffle">65 €</a></h3>
      <p>All Condition Gear je divízia amerického športového giganta, ktorá po ťažení pod hlavičkou Errolsona Hugha z ACRNM postupne nachádza cestu naspäť ku koreňom, a nám to v žiadnom prípade neprekáža. Veď posúď sám, či nejde o pekné tričko nielen do do hôr, ale pokojne aj na potulky tvojim mestom. </p>
      <figure>
        <img src="https://i.refresher.sk/public/richard/11_2019/Nike.jpg"/>
        <figcaption>
          <cite>Wood Wood</cite>
        </figcaption>
      </figure>
      <h3>Le Specs The Ginchiest Sunglasses /<a href="https://www.net-a-porter.com/sk/en/product/1191198/le_specs/the-ginchiest-hexagon-frame-acetate-sunglasses"> 75 €</a></h3>
      <p>Hot wings, baby! V týchto slnečných okuliaroch bude tvoja drahá partnerka na  ulici naozaj neprehliadnuteľná. Svieže prevedenie vhodné najmä na leto, ktoré bude zaujímavé aj o povedzme 3-4 sezóny. </p>
      <figure>
        <img src="https://i.refresher.sk/public/richard/11_2019/Le_Specs_2.jpg"/>
        <figcaption>
          <cite>NET-A-PORTER</cite>
        </figcaption>
      </figure>
      <h3>Vans Bold NI / <a href="https://www.sneakersnstuff.com/en/product/38444/vans-bold-ni">79 €</a></h3>
      <p>Zvyčajne nie sme zástancami kombinácie viacerých vzorov, avšak tentokrát musíme prácu dizajnérov vo Vans oceniť a zrejme nebudeme jediní. Vyššie menovaná silueta nepatrí medzi najznámejšie, čo je skôr výhodou a navyše cena tesne pod hranicou 80 € je výhra. </p>
      <figure>
        <img src="https://i.refresher.sk/public/richard/11_2019/Vans.jpg"/>
        <figcaption>
          <cite>Sneakersnstuff</cite>
        </figcaption>
      </figure>
      <figure>
        <img src="https://i.refresher.sk/public/richard/11_2019/Vans_2.jpg"/>
        <figcaption>
          <cite>Sneakersnstuff</cite>
        </figcaption>
      </figure>
      <related>
        <a href="https://refresher.sk/76167-6-parov-tenisiek-ktore-aktualne-najdes-na-pultoch-predajni-a-tvoj-outfit-povysia-na-novu-uroven"/>
      </related>
      <h3>Aries Unbalanced Tee / <a href="https://www.sneakersnstuff.com/en/product/40507/aries-unbalanced-ss-tee">89 €</a></h3>
      <p>Britsko-americká spolupráca medzi značkami Aries a New Balance dopadla až nad očakávania dobre, pričom niektoré kúsky sú ešte stále dostupné. Biele tričko je nutnosť, čiže tu sa krok vedľa snáď ani nedá urobiť, alebo áno? </p>
      <figure>
        <img src="https://i.refresher.sk/public/richard/11_2019/Aries.jpg"/>
        <figcaption>
          <cite>Sneakersnstuff</cite>
        </figcaption>
      </figure>
      <h3>Massimo Dutti Apres-Ski Shirt / <a href="https://www.massimodutti.com/sk/d%C3%A1mske/corners/apr%C3%A8s-ski/kolekcia/ko%C5%A1e%C4%BEa-s%C2%A0vreckami-apr%C3%A8s-ski-c1872502p8730105.html?colorId=710">89,95 €</a></h3>
      <p>Španielská značka patriaca pod reťazec Inditex je v dnešnom výbere po 2-krát a nie náhodou. Na vlastnej koži máme overené, že ide o kvalitné odevy, ktoré v drvivej väčšine nepodliehajú trendom a dokážeš ich tak nosiť hneď niekoľko sezón. Vlnená košeľa je ako stvorená na vrstvenie a v prípade, že si tvoja partnerka ide módu, určite obdobný darček ocení. </p>
      <figure>
        <img src="https://i.refresher.sk/public/richard/11_2019/Massimo_Dutti_2.jpg"/>
        <figcaption>
          <cite>Massimo Dutti</cite>
        </figcaption>
      </figure>
      <h3>Nike Sportswear HE Winter Sherpa / <a href="https://www.sneakersnstuff.com/en/product/38933/nike-he-winter-jacket">95 €</a></h3>
      <p>Teplé, respektíve hrejivé kúsky, nedokážu potešiť len slečny a dámy, ale taktiež aj pánov, pričom opätovne hovoríme z vlastných skúsenosti. Tento kúsok od Nike bude obľúbeným spoločníkom tvojho partnera počas nadchádzajúcich mesiacov, tak mu vyčaruj pod vianočným stromčekom nezabudnuteľnú radosť. </p>
      <figure>
        <img src="https://i.refresher.sk/public/richard/11_2019/Nike_2.jpg"/>
        <figcaption>
          <cite>Sneakersnstuff</cite>
        </figcaption>
      </figure>
      <h3>COS Thick-Soled Leather Sneakers / <a href="https://www.cosstores.com/en_eur/men/accessories/shoes/product.thick-soled-leather-sneakers-white.0635823001.html">99 €</a></h3>
      <p>Čo sa týka obuvi, tak v prípade pánov sme zvolili jednoduchší variant v bielej koži. Nadčasový model s hrubšou podrážkou, ktorý však odporúčame vytiahnuť až s príchodom slnečných jarných dní. </p>
      <figure>
        <img src="https://i.refresher.sk/public/richard/11_2019/COS_3.jpg"/>
        <figcaption>
          <cite>COS</cite>
        </figcaption>
      </figure>
      <h3>Herschel Supply Berg / <a href="https://www.freshlabels.sk/produkty/herschel-supply-berg-he2818/?kategorie=batohy&amp;cena-do=100">99,50 €</a></h3>
      <p>Ako úplne posledný tip na ideálny vianočný darček do 100 € sme sa rozhodli zaradiť unisex ruksak z dielní rokmi overenej značky z Kanady, ktorej kúsky zvládnu takmer všetky podmienky.  Objem 25 litrov oceníš nielen v škole, ale napríklad aj počas výletov či predĺžených víkendov. </p>
      <figure>
        <img src="https://i.refresher.sk/public/richard/11_2019/Herschel.jpg"/>
        <figcaption>
          <cite>Freshlabels</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/47382-Anjelik-Victorias-Secret-ktoreho-zmyselny-pohlad-a-modny-vkus-su-vrazednou-kombinaciou"/>
        <a href="https://refresher.sk/62417-10-najkrajsich-bielych-tenisiek-s-ktorymi-sa-nestratis-v-dave"/>
        <a href="https://refresher.sk/53530-Coachella-2018-Odhalene-prsia-Rihanny-ale-aj-outfity-typicke-pre-festivaly-v-podani-znamych-osobnosti"/>
        <a href="https://refresher.sk/63340-High-fashion-tenisky-ci-kabelky-Zeny-zo-Slovenska-a-Ceska-na-mode-rozhodne-nesetria"/>
        <a href="https://refresher.sk/50944-Oblubeny-navrhar-Kanyeho-Westa-ale-aj-Enfin-Leve-ci-NEHERA-Vyrobcovia-od-nas-a-z-blizkeho-okolia-ktorych-praca-bavi-cely-svet"/>
        <a href="https://refresher.sk/48363-Ronnie-Fieg-a-jeho-projekt-KITH-Mnozstvo-kolaboracii-s-adidas-Nike-ci-OFFWHITE-po-ktorych-bazia-vsetky-zname-osobnosti"/>
        <a href="https://refresher.sk/55580-Este-stale-nemate-svoj-par-chunky-sneakers-Vybrali-sme-dalsie-pary-ktore-sa-oplati-vlastnit"/>
        <a href="https://refresher.sk/65679-Kupou-polokosele-Lacoste-teraz-mozes-prispiet-k-zachrane-ohrozenych-druhov-zvierat"/>
      </related>
    </article>
  </body>
</html>