<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/happy-days-festeggia-45-anni-selfie-del-cast-riunito-su-instagram/657008/"/>
    <meta property="og:site_name" content="DiLei"/>
    <meta property="article:published_time" content="2019-11-18T11:56:11+00:00"/>
    <meta property="og:title" content="“Happy Days” festeggia 45 anni: selfie del cast riunito su Instagram"/>
    <meta property="og:description" content="Happy Days festeggia 45 anni e la reunion del cast viene immortalata da Ron Howard (Richie) su Instagram"/>
  </head>
  <body>
    <article>
      <h1>“Happy Days” festeggia 45 anni: selfie del cast riunito su Instagram</h1>
      <h2>Happy Days festeggia 45 anni e la reunion del cast viene immortalata da Ron Howard (Richie) su Instagram</h2>
      <address>
        <time datetime="2019-11-18T11:56:11+00:00">18 Nov 2019, 11:56</time>
      </address>
      <p>Ci sono tutti, o quasi: <b>Richard Cunningham</b>, sua mamma <b>Marion</b>, gli amici <b>Ralph, Warren </b>(“Potsie”) e ovviamente <b>Fonzie</b>. Il cast del mitico <b><i>Happy Days</i></b> si riunisce 45 anni dopo, in onore di Gary Marshall, il creatore della serie scomparso nel 2016.</p>
      <p>E il protagonista <b>Ron Howard</b> (Richie), oggi regista affermato, posta sul suo account Instagram uno scatto che fa impazzire i fan di tutto il mondo.</p>
      <p>Volti sorridenti, complicità palpabile, i 4 amici sono rimasti tali anche fuori dal set, negli anni: Ron, <b>Anson Williams</b> (Potsie), <b>Donny Most</b> ( Ralph) ed <b>Henry Winkler</b> (Fonzie, anzi “The Fonz” nell’originale)</p>
      <p>Mancano per forza di cose alla reunion papà Howard Cunningham (<b>Tom Bosley</b>), morto nel 2010 a 83 anni per un cancro ai polmoni, ed <a href="https://dilei.it/notizie/morta-erin-moran-joanie-cunningham-happy-days/488364/"><b>Erin Moran</b></a>, la “sottiletta” Joanie del serial, sorellina di Richie. L’attrice, che negli ultimi anni viveva in condizioni di indigenza in una roulotte, è morta nel 2017 per un tumore alla gola.</p>
      <p>Inevitabile la gioia dei fan di tutto il mondo, che hanno subissato il post di commenti: “C’è tutta la mia infanzia in questa foto!”, scrive qualcuno. “Si sono mantenuti tutti molto bene”, osserva un altro. “Ma Marion Ross è ancora viva??”, ironizza un terzo. Mentre qualcuno si dispiace per gli assenti: “Che tristezza che Erin non sia qui”…</p>
      <figure>
        <img src="https://dileidemosite.files.wordpress.com/2019/11/ron-howard-happy-days.jpg?w=2560&amp;strip=all&amp;quality=100"/>
      </figure>
      <related>
        <h4>Leggi anche</h4>
        <a href="https://dilei.it/notizie/morta-erin-moran-joanie-cunningham-happy-days/488364/"/>
        <a href="https://dilei.it/notizie/erin-moran-morta-di-cancro-droga-non-centra/488481/"/>
        <a href="https://dilei.it/bellastoria/video/addio-alfred-mitico-barista-di-happy-days/399818/"/>
        <a href="https://dilei.it/lifestyle/erano-la-boyband-per-eccellenza-chi-sono-oggi-i-take-that/420061/"/>
        <a href="https://dilei.it/vip/erin-heatherton-vita-carriera-curiosita/430366/"/>
      </related>
    </article>
  </body>
</html>