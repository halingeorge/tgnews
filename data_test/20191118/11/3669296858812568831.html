<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/saglik/teknolojinin-hemoroide-etkisi"/>
    <meta property="og:site_name" content="CNN Türk"/>
    <meta property="article:published_time" content="2019-11-18T11:33:17+00:00"/>
    <meta property="og:title" content="Teknolojinin hemoroide etkisi"/>
    <meta property="og:description" content="Basur-mayasıl günümüzde en sık rastlanan..."/>
  </head>
  <body>
    <article>
      <h1>Teknolojinin hemoroide etkisi</h1>
      <h2>Basur-mayasıl günümüzde en sık rastlanan rahatsızlıklardan biri olarak karşımıza çıkmaktadır. Genel Proktoloji Uzmanı Op. Dr. Mert Atak, hemoroidi önleyebilen teknolojik gelişmelerle ilgili bilgi verdi.</h2>
      <address>
        <time datetime="2019-11-18T11:33:17+00:00">18 Nov 2019, 11:33</time>
      </address>
      <p>
        <b><a href="https://www.cnnturk.com/haberleri/hemoroid">Hemoroid</a> nedir?</b>
      </p>
      <p>Tıp dilinde hemoroid makat bölgesinde kalın bağırsağın son kısmında yer alan dışkılamayı kolaylaştıran yastıkçıklardır. Sürekli kabızlık, <a href="https://www.cnnturk.com/haberleri/ishal">ishal</a>, aşırı ıkınma, yanlış tuvalet alışkanlıkları ve hamilelik gibi durumlarda bu hemoroid yastıkçıkları tahriş olarak hemoroid hastalığını oluşturur. Bundan korunmak için posalı yiyecekler tüketilmesi, uzun süren tuvalet alışkanlığının bırakılması ve tuvaleti tutmadan zamanında yapılması gerekir.</p>
      <p>
        <b>Hemoroid önlenebilir mi?</b>
      </p>
      <p>Bu hastalığı yaşayanlar ve medikal ya da cerrahi tedavi görmüş hemoroid hastaları da çok iyi bilmektedirler ki sıcak duş çok rahatlatıcı bir uygulamadır. Fakat bu sadece günlük duşta uygulanabilmektedir. Bu uygulama, kapta sıcak suya oturularak yapılmaktadır. Gün içerisinde istenilen saatte yapılması pek mümkün değildir ve enfeksiyon açısından riskli bulunduğundan dolayı çok fazla önerilmez. Bu süreçte ise devreye yeni nesil klozetler giriyor. Derecesi ayarlanabilir sıcak su püskürtme ve sıcak havayla kurutma özelliği olan yeni nesil klozetler, hemoroid hastalarına diledikleri saatte hijyenik ve konforlu bir şekilde sıcak uygulama imkanı sunmaktadır. Kurutma özelliği sayesinde de patojen bakteri üremesini engelleyerek olası enfeksiyonel hastalıkların önüne geçmektedir. Bunun sonucunda da hemoroid önlenebilir bir hastalık haline gelmektedir. Hemoroid hastalarına bu tür yenilikleri takip etmeleri önerilir.</p>
      <related>
        <h4>ilgili haberler</h4>
        <a href="https://www.cnnturk.com/saglik/microtese-yontemi-nedir"/>
        <a href="https://www.cnnturk.com/saglik/preimplantasyon-genetik-tani-nedir"/>
        <a href="https://www.cnnturk.com/saglik/sarkik-goz-kapagi-yorgunluk-sebebi"/>
      </related>
    </article>
  </body>
</html>