<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/harry-styles-frecciatina-zayn-malik/"/>
    <meta property="og:site_name" content="Novella 2000"/>
    <meta property="article:published_time" content="2019-11-18T11:01:30+00:00"/>
    <meta property="og:title" content="Harry Styles lancia una frecciatina a Zayn Malik: scoppia la polemica"/>
    <meta property="og:description" content="Dopo aver lanciato una frecciatina al suo ex collega Zayn Malik, Harry Styles finisce al centro della polemica. Ecco cosa è accaduto."/>
  </head>
  <body>
    <article>
      <h1>Harry Styles lancia una frecciatina a Zayn Malik: scoppia la polemica</h1>
      <address><time datetime="2019-11-18T11:01:30+00:00">18 Nov 2019, 11:01</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Dopo aver lanciato una frecciatina al suo ex collega Zayn Malik, Harry Styles finisce al centro della polemica</h3>
      <p>Sono passati ben nove anni da quando per la prima volta <b>Harry Styles</b> e <b>Zayn Malik</b> si incontravano per la prima volta. I due giovani artisti hanno entrambi partecipato alla settima edizione di <b>The X Factor</b>, formando l’iconica band <b>One Direction</b>, che per anni è stata un vero e proprio fenomeno mondiale. Incredibile ed inimmaginabile il successo che il gruppo ha ottenuto in poco tempo, e numerosi sono stati i traguardi raggiunti. Ad un tratto, però, le cose sono improvvisamente cambiate. <b>Malik</b> ha infatti deciso di lasciare la band, per dare il via ad una carriera da solista. All’incirca due anni dopo, anche gli altri membri dei <b>One Direction</b> hanno deciso di prendersi una pausa, e di concentrarsi sulle loro carriere, sciogliendo, così, il gruppo. Adesso proprio <b>Harry</b> torna a parlare dei suoi ex compagni, lanciando però una <b>frecciatina</b> a <b>Zayn</b>, scatenando la polemica. Scopriamo cosa è accaduto.</p>
      <p>Ne ha fatto di strada <b>Harry Styles</b> da quando era un membro dei <b>One Direction</b> insieme a <b>Zayn Malik</b>, <b>Niall Horan</b>, <b>Liam Payne</b> e <b>Louis Tomlinson</b>. Dopo aver decido si prendersi una pausa dalla band, <a href="https://www.instagram.com/harrystyles/?hl=it">il cantante</a> ha iniziato a lavorare al suo primo progetto solista, che è stato attesissimo dal grande pubblico. Solo nel 2017, dopo un lungo percorso, <b>Styles</b> ha pubblicato il suo primo album omonimo, che come previsto è stato un vero successo. A quel punto <b>Harry</b> è partito per un lungo tour mondiale, che ha registrato quasi tutti sold out. Solo pochi giorni fa, in seguito, l’artista ha annunciato l’arrivo del suo secondo album, <i>Fine Line</i>, la cui uscita è prevista per il <b>13 dicembre</b>. A supporto del disco, naturalmente, ci sarà anche una nuova tournée, che toccherà anche l’Italia il 15 maggio 2020 a Torino, e il 16 maggio 2020 a Bologna.</p>
      <p>Nel mentre, in attesa di ascoltare nuova musica, qualche ora fa <b>Harry Styles</b> è tornato a parlare dei<b> One Direction</b>, menzionando i suoi vecchi compagni. Tuttavia nel corso dell’intervista il cantante ha lanciato anche una palese <b>frecciatina</b> a <b>Zayn Malik</b>, <a href="https://www.novella2000.it/louis-tomlinson-zayn-malik-lite-one-direction/">che era già stato attaccato in precedenza da <b>Louis Tomlinson</b></a>, finendo però al centro della polemica. Scopriamo cosa ha scatenato l’ira dei fan.</p>
      <h3>La frecciatina di Harry Styles a Zayn Malik</h3>
      <p>Solo poche ore fa, <b>Harry Styles</b> è stato ospite al <i>Saturday Night Live</i>, dove si è esibito con i due nuovi singoli <i>Lights Up </i>e <i>Watermelon Sugar</i>, che anticipano il prossimo album. Poco prima di cantare, però, l’artista ha parlato dei suoi ex compagni dei <b>One Direction</b>, affermando come sarebbe stato bello averli lì con lui. Tuttavia quando ha menzionato i nomi dei componenti della band, è apparso chiaro che <b>Harry</b> ha lanciato una palese <b>frecciatina</b> a <b>Zayn Malik</b>. <b>Styles</b>, infatti, invece ha chiamato il suo ex collega <b><i>Ringo</i></b>, facendo riferimento al celebre batterista dei <b>Beatles</b>, che come è noto fu il primo a lasciare il gruppo. Queste le parole di <b>Harry</b>:</p>
      <blockquote>“Ero nei One Direction, ora sono un solista. Ma sarebbe pazzesco se fossero qui. Non ci sono, ma sarebbe da pazzi! Amo quei ragazzi, sono i miei fratelli, Niall, Liam, Louis e….Ringo”</blockquote>
      <p>Naturalmente la <b>frecciatina</b> di <b>Harry Styles</b> nei confronti di <b>Zayn Malik</b> ha scatenato una lunga polemica tra i fan sui social. Mentre in molti hanno attaccato il cantante per la sua ironia, tanti altri, invece, hanno preso le sue difese, facendo notare come nel corso dei tempo i due si siano rivolti numerose battutine. Che <b>Malik</b> decida di replicare a <b>Styles</b>? Attendiamo news in merito a riguardo.</p>
      <related>
        <a href="https://www.novella2000.it/francesco-chiofalo-video-web-contro-instagram/"/>
        <a href="https://www.novella2000.it/chiara-ferragni-sanremo-2020-haters/"/>
        <a href="https://www.novella2000.it/la-domenica-ventura-novita-simona/"/>
      </related>
    </article>
  </body>
</html>