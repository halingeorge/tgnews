<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597884/arxigos-gia-kataskopeftiko-yparxei-adeia-oploforias-dierevnontai-ta-panta"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T11:43:00+00:00"/>
    <meta property="og:title" content="Αρχηγός για «κατασκοπευτικό»: Υπάρχει άδεια οπλοφορίας – Διερευνώνται τα πάντα"/>
    <meta property="og:description" content="Σε δηλώσεις για το «κατασκοπευτικό» βαν που πλέον βρίσκεται στο Αρχηγείο Αστυνομίας για έρευνες προέβη ο Αρχηγός Αστυνομίας. Ο Κύπρος Μιχαηλίδης προέβη..."/>
  </head>
  <body>
    <article>
      <h1>Αρχηγός για «κατασκοπευτικό»: Υπάρχει άδεια οπλοφορίας – Διερευνώνται τα πάντα</h1>
      <address><time datetime="2019-11-18T11:43:00+00:00">18 Nov 2019, 11:43</time> by <a rel="author">SigmaLive</a></address>
      <p>Σε δηλώσεις για το «κατασκοπευτικό» βαν που πλέον βρίσκεται στο Αρχηγείο Αστυνομίας για έρευνες προέβη ο Αρχηγός Αστυνομίας.</p>
      <p>Ο Κύπρος Μιχαηλίδης προέβη σε δηλώσεις από την Αστυνομική Διεύθυνση Αμμοχώστου. Μαζί του βρισκόταν και ο Υπουργός Δικαιοσύνης. Κληθείς να απαντήσει για τα όσα βλέπουν και σήμερα το φως της δημοσιότητας στον ημερήσιο Τύπο αναφορικά με τις δραστηριότητες μελών της εταιρείας, ο κ. Μιχαλίδης είπε ότι οι έρευνες βρίσκονται σε πολύ καλό στάδιο και διερευνώνται τα πάντα.</p>
      <p>Ο Αρχηγός επιβεβαίωσε ότι ένα μέλος της συγκεκριμένης εταιρείας κατέχει άδεια οπλοφορίας. Για τη λήψη της, είπε, ακολουθήθηκαν όλες οι ενδεδειγμένες διαδικασίες.</p>
      <p>«Αρκετά από τα ερωτήματα έχουν απαντήσεις που εμείς ως υπηρεσία ξέρουμε πολύ καλά τι συμβαίνει.</p>
      <p>Η υπόθεση θα οδηγηθεί στη Νομική Υπηρεσία για περαιτέρω οδηγίες», είπε ο Κύπρος Μιχαηλίδης.Ο κ. Μιχαηλίδης δεν απάντησε για το αν υπήρχε συνεργασία της Αστυνομίας.</p>
      <p><a href="https://www.sigmalive.com/news/local/597788/i-apantisi-tis-etaireias-tou-kataskopeftikou-van-meso-dikigorou">Ανακοίνωση μέσω Δικηγόρου εξέδωσε η εταιρεία WiSpear</a>, η οποία έφτιαξε το όχημα το οποίο είναι εξοπλισμένο με τελευταίας τεχνολογίας κατασκοπευτικά εργαλεία, τα οποία μπορούν να επηρεάσουν κινητά τηλέφωνα σε απόσταση 200 μέτρων, σύμφωνα με το δημοσίευμα του Forbes.</p>
      <figure>
        <iframe src="https://www.youtube.com/embed/1RA79FfYbXA" width="743" height="409" data-service="Youtube" scrolling="no"/>
      </figure>
    </article>
  </body>
</html>