<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mambiznes.pl/finansowanie/500-tys-zl-dla-malej-firmy-rozwoj-dla-kogo-je-zdobyc-96017"/>
    <meta property="og:site_name" content="MamBiznes.pl"/>
    <meta property="article:published_time" content="2019-11-18T11:57:49+00:00"/>
    <meta property="og:title" content="500 tys. zł dla małej firmy na rozwój. Dla kogo i jak je zdobyć?"/>
    <meta property="og:description" content="Nawet 500 tys. zł finansowego zastrzyku dla firmy mogą pozyskać przedsiębiorcy w ramach programu Polskiej Agencji Rozwoju Przedsiębiorczości. Kto może się ubiegać o te pieniądze i na jakich warunkach są one przyznawane? Pula przygotowana dla przedsiębiorców to 28,5 mln zł. Prowadzisz małą firmę i szukasz pieniędzy na zakup maszyny, oprogramowania, narzędzi lub urządzeń? Na ten […]"/>
  </head>
  <body>
    <article>
      <h1>500 tys. zł dla małej firmy na rozwój. Dla kogo i jak je zdobyć?</h1>
      <address><time datetime="2019-11-18T11:57:49+00:00">18 Nov 2019, 11:57</time> by <a rel="author" href="https://mambiznes.pl/author/grzegorz-marynowicz" target="_blank">Grzegorz Marynowicz</a></address>
      <h3>Nawet 500 tys. zł finansowego zastrzyku dla firmy mogą pozyskać przedsiębiorcy w ramach programu Polskiej Agencji Rozwoju Przedsiębiorczości. Kto może się ubiegać o te pieniądze i na jakich warunkach są one przyznawane? Pula przygotowana dla przedsiębiorców to 28,5 mln zł.</h3>
      <figure>
        <img src="https://mambiznes.pl/wp-content/uploads/2019/11/06cf665a44f9b6-thumb-1200.jpg"/>
        <figcaption>Fot. Shutterstock/ Piotr Latacha</figcaption>
      </figure>
      <p>Prowadzisz małą firmę i szukasz pieniędzy na zakup maszyny, oprogramowania, narzędzi lub urządzeń? Na ten cel przedsiębiorca pozyskać kapitał w ramach realizowanego przez PARP „Pożyczka na rozwój”.</p>
      <h3>Jaka kwota wsparcia i dla kogo?</h3>
      <p>Rządowa inicjatywa skierowana jest do mikro, małych szukających finansowego zastrzyku na zakup środków trwałych niezbędnych do podniesienia konkurencyjności firmy. Do zdobycia jest od 100 tys. zł do nawet 500 tys. zł zł atrakcyjnie oprocentowanej pożyczki, która udzielana jest na okres maksymalnie 5 lat. Przedsiębiorca może się ubiegać o finansowanie dla 80 proc. kosztów kwalifikowanych w ramach zgłaszanego wniosku. Pozostałe 20 proc. stanowi wkład własny firmy.  Czas startu realizacji projektu, na który udzielone jest wsparcie nie może przekroczyć 1 roku od momentu podpisania umowy z PARP.  Oprocentowanie pożyczki ustalane jest indywidualnie w przedziale od 2,5 do 6 proc. w skali roku.  Co ważne po zrealizowaniu projektu przedsiębiorca może uzyskać od PARP do 40 tys. zł bezzwrotnej dotacji na refinansowanie wkładu własnego.</p>
      <figure>
        <iframe src="https://www.youtube.com/embed/6AeQjs9eSOw" width="560" height="315" data-service="Youtube" scrolling="no"/>
      </figure>
      <p>Wnioski mogą składać przedsiębiorstwa prowadzące działalność na terytorium Polski oraz funkcjonujące  na rynku dłużej niż 24 miesiące. Dodatkowym warunkiem jest przedłożenie dokumentów finansowych firmy za ostatnie 3 lata. Na liście wymaganych „papierów” są: bilans, rachunek zysków i strat</p>
      <h3>Na co można pozyskać kapitał?</h3>
      <p>W zamierzeniu inicjatorów programu celem konkursu Pożyczka na rozwój jest sfinansowanie rozwoju Twojego przedsiębiorstwa poprzez inwestycje w środki trwałe (maszyny, urządzenia techniczne i narzędzia), zakup oprogramowania, integrację z parkiem maszynowym i systemami IT już funkcjonującymi w przedsiębiorstwie. Firma może przeznaczyć finansowe wsparcie na:</p>
      <p>– zakup, instalację i integrację nowych środków trwałych, tj. maszyny, urządzenia techniczne i narzędzia</p>
      <p>– zakup oprogramowania związanego z nabytymi środkami trwałymi</p>
      <p>– integrację zakupionego oprogramowania z istniejącym parkiem maszynowym i systemem informatycznym</p>
      <p>Nabór w programie „Pożyczka na rozwój” formalnie trwa do 7 października roku 2021, ale wszystko zależy od zainteresowania przedsiębiorców. Pula środków przygotowanych na ten cel przez Polską Agencję Rozwoju Przedsiębiorczości wynosi 28,5 mln zł. Nabór ma charakter ciągły. PARP może wstrzymać nabór wniosków o udzielenie pożyczki i wsparcia, jeżeli łączna kwota pożyczek w ramach złożonych wniosków o ich udzielenie przekroczy dostępny budżet. Informacja o planowanej dacie wstrzymania naboru wniosków o udzielenie pożyczki i wsparcia będzie zamieszczona na stronie internetowej Programu. Wstrzymanie naboru nastąpi w terminie 3 dni roboczych od dnia publikacji ww. informacji.</p>
      <blockquote><b>Program „Pożyczka na rozwój” w pigułce<br/></b><b>Minimalna i maksymalna kwota pożyczki:<br/></b>Kwota udzielonej pożyczki nie może być niższa niż 100 000 zł oraz wyższa niż 500 000 zł.<br/><b>Maksymalny okres realizacji projektu współfinansowanego z pożyczki</b><br/>12 miesięcy od podpisania umowy pożyczki.<br/><b>Maksymalny okres spłaty pożyczki</b><br/>5 lat z możliwością skorzystania z karencji w spłacie kapitału przez 9 miesięcy.<br/><b>Oprocentowanie</b><br/>Od 2,5% do 6% w skali roku</blockquote>
    </article>
  </body>
</html>