<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/basket/euroleague/story/655065/kemzoyra-poly-kali-omada-i-mpagern"/>
    <meta property="og:site_name" content="OnSports"/>
    <meta property="article:published_time" content="2019-11-18T11:48:20+00:00"/>
    <meta property="og:title" content="Κεμζούρα: «Πολύ καλή ομάδα η Μπάγερν»"/>
    <meta property="og:description" content="Ο Κεστούτις Κεμζούρα τόνισε τι πρέπει να κάνει ο Ολυμπιακός στο εκτός έδρας ματς με την Μπάγερν."/>
  </head>
  <body>
    <article>
      <h1>Κεμζούρα: «Πολύ καλή ομάδα η Μπάγερν»</h1>
      <address><time datetime="2019-11-18T11:48:20+00:00">18 Nov 2019, 11:48</time> by <a rel="author">Onsports Team</a></address>
      <p>Ο Κεστούτις Κεμζούρα τόνισε τι πρέπει να κάνει ο Ολυμπιακός στο εκτός έδρας ματς με την Μπάγερν.</p>
      <p>
        <b>O Λιθουανός κόουτς των Πειραιωτών δήλωσε πριν από την αναχώρηση της ομάδας του για Μόναχο:</b>
      </p>
      <p>«Η Μπάγερν είναι μια συγκροτημένη ομάδα. Παίζει σκληρό μπάσκετ, physical. Ίσως να παίζουν απλά, όμως, ο κάθε παίκτης γνωρίζει καλά τον ρόλο του. Συχνά προσπαθούν να περάσουν τη μπάλα στην ρακέτα στον Μονρό. Έχουν το μέγεθος, αλλά έχουν και καλούς σουτέρ, όπως είναι ο Κόπονεν. Επίσης, οι Λο και Λούσιτς είναι πολύ σημαντικοί παίκτες. Οπότε, όπως είπα και πριν η Μπάγερν είναι μια συγκροτημένη καλή ομάδα».</p>
      <p><b>Για το αν περιμένει οι παίκτες του να έχουν την ίδια πνευματική ετοιμότητα με εκείνη που είχαν στην αναμέτρηση με την Ζαλγκίρις</b>: «Θα δούμε, δουλεύουμε πάνω σε αυτό. Χτες κάναμε μια πολύ καλή προπόνηση και έχουμε και απόψε μία ακόμη. Προσπαθούμε να κάνουμε ξεκάθαρο στους παίκτες το τι ζητάμε από εκείνους. Να παλεύουν και στις δύο πλευρές του γηπέδου. Δεν υπάρχει άλλος τρόπος για να κερδίσεις ένα παιχνίδι. Θέλουμε physical παιχνίδι με ένταση».</p>
      <p><b>Για το αν πιστεύει πως ο Γουίλι Ριντ -μετά και την καλή του εμφάνιση κόντρα στους Λιθουανούς- είναι έτοιμος να προσφέρει αυτά για τα οποία αποκτήθηκε, αποκρίθηκε</b>: «Θεωρώ πως ακόμη βελτιώνεται και μας κάνει να νιώθουμε καλά. Αλλά ξέρω πως μπορεί να γίνει ακόμα καλύτερος και το ξέρει και εκείνος. Ελπίζω πως αυτό θα γίνει».</p>
    </article>
  </body>
</html>