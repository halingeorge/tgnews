<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/vcheni-viyavili-na-plato-naska-143-novih-geoglifi-330012_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T11:34:00+00:00"/>
    <meta property="og:title" content="Вчені виявили на плато Наска 143 нових геогліфи"/>
    <meta property="og:description" content="Розпізнати геогліфи дослідникам допоміг штучний інтелект."/>
  </head>
  <body>
    <article>
      <h1>Вчені виявили на плато Наска 143 нових геогліфи</h1>
      <h2>Розпізнати геогліфи дослідникам допоміг штучний інтелект.</h2>
      <address>
        <time datetime="2019-11-18T11:34:00+00:00">18 Nov 2019, 11:34</time>
      </address>
      <p>Вчені з Університету Ямагата заявили про те, що їм вдалося виявити на плато Наска в Перу 143 нових <a href="https://dt.ua/TECHNOLOGIES/vcheni-diznalisya-novi-podrobici-pro-geoglifi-naski-315039_.html"><b>геогліфи</b></a>. На <a href="https://www.yamagata-u.ac.jp/en/information/info/20191115_01/">сайті університету</a> також наголошується, що в дослідженні вчених був задіяний штучний інтелект, розроблений IBM Thomas J. Watson Research Center, який допоміг знайти один з геогліфів.</p>
      <p>Наголошується, що виявлені геогліфи розташовуються в основному в західній частині плато Наска. Вони зображують людей, тварин та інших істот. Геогліфи, імовірно, були нанесені в проміжку між 100 роком до нашої ери і 300 роком до нашої ери.</p>
      <p>Зараз дослідники працюють над створенням карти місцевості. Вони також сподіваються, що розроблений штучний інтелект допоможе їм розпізнати нові лінії і знаки, а також зрозуміти принцип, за яким геогліфи були розподілені по місцевості.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Лінії і геогліфи Наски розташовуються в 400 кілометрах від столиці Перу Ліми і займають площу близько 450 квадратних кілометрів. Вони були нанесені в проміжку між 400 роком до нашої ери і 1000 роком нашої ери попередниками інків. Вони включають в себе лінії, геометричні візерунки, а також зображення тварин і рослин. Більшість зображень настільки великі, що повністю роздивитися їх можна тільки з повітря.</p>
      <p>Раніше канадські археологи заявили про те, що <a href="https://dt.ua/TECHNOLOGIES/vcheni-rozpovili-pro-priznachennya-geoglifiv-naski-297999_.html"><b>геогліфи Наски насправді могли виявитися придорожніми храмами, які призначалися для вознесіння молитов подорожніми</b></a>. Таке припущення дослідники висловили, зіставивши розташування геогліфів з мережею древніх доріг.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>