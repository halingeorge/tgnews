<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/volkswagen-snizil-strednedoby-vyhled-provozniho-zisku-a-trzeb/1822382?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-18T11:46:00+00:00"/>
    <meta property="og:title" content="Volkswagen snížil střednědobý výhled provozního zisku a tržeb"/>
    <meta property="og:description" content="Hamburk - Německý automobilový koncern Volkswagen snížil střednědobý výhled provozního zisku a tržeb. Ukazuje to podniková prezentace, na kterou se dnes odvolává agentura Reuters. Firma, která vlastní i českého výrobce Škoda Auto, tak reaguje na globální zpomalení automobilového trhu."/>
  </head>
  <body>
    <article>
      <h1>Volkswagen snížil střednědobý výhled provozního zisku a tržeb</h1>
      <address><time datetime="2019-11-18T11:46:00+00:00">18 Nov 2019, 11:46</time> by <a rel="author" href="http://www.ctk.cz/" target="_blank">ČTK</a></address>
      <p>Hamburk - Německý automobilový koncern Volkswagen snížil střednědobý výhled provozního zisku a tržeb. Ukazuje to podniková prezentace, na kterou se dnes odvolává agentura Reuters. Firma, která vlastní i českého výrobce Škoda Auto, tak reaguje na globální zpomalení automobilového trhu.</p>
      <p>Volkswagen teď předpokládá, že provozní zisk před započtením mimořádných položek v letech 2016 až 2020 vzroste nejméně o 25 procent. Dosud firma počítala s růstem o více než 30 procent.</p>
      <p>Nižší růst v období 2016 až 2020 zaznamenají i tržby. Ty by se podle nového odhadu měly zvýšit o 20 procenta, nikoli o dříve předpokládaných více než 25 procent.</p>
      <p>Volkswagen za devět měsíců letošního roku zvýšil provozní zisk bez mimořádných položek o 11,2 procenta na 14,8 miliardy eur (378,8 miliardy Kč). Tržby stouply o 6,9 procenta na 186,6 miliardy eur (4,8 bilionu Kč).</p>
      <p>Koncern Volkswagen vlastní 12 značek. Patří mezi ně značky osobních automobilů VW, Audi, Seat, Škoda, Bentley, Bugatti, Lamborghini a Porsche, nákladní vozy MAN a Scania a rovněž užitkové vozy Volkswagen a motocykly Ducati.</p>
    </article>
  </body>
</html>