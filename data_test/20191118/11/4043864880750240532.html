<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/18/7232292/"/>
    <meta property="og:site_name" content="Українська правда"/>
    <meta property="article:published_time" content="2019-11-18T11:45:25+00:00"/>
    <meta property="og:title" content="Тимошенко сподівається через суд заблокувати розгляд у Раді закону про ринок землі"/>
    <meta property="og:description" content="“Батьківщина” розробила план із недопущення прийняття закону про ринок землі, один із пунктів якого звернеться до Кноституційного суду за тлумаченням, чи може Рада приймати а президент підписувати цей закон без проведення всеукраїнського референдуму."/>
  </head>
  <body>
    <article>
      <h1>Тимошенко сподівається через суд заблокувати розгляд у Раді закону про ринок землі</h1>
      <address>
        <time datetime="2019-11-18T11:45:25+00:00">18 Nov 2019, 11:45</time>
      </address>
      <p>"Батьківщина" розробила план із недопущення прийняття закону про ринок землі, один із пунктів якого звернеться до Кноституційного суду за тлумаченням, чи може Рада приймати а президент підписувати цей закон без проведення всеукраїнського референдуму.</p>
      <p><b>Джерело:</b> брифінг голови партії Юліїї Тимошенко</p>
      <p><b>Пряма мова:</b> "Один із пунктів цього плану – це звернутися до Конституційного суду за тлумаченням, чи може Верховна Рада, президент, приймати/підписувати закони про розпродаж сільськогосподарської землі без всеукраїнського референдуму"</p>
      <p><b>Деталі:</b> Тимошенко заявила, що закон про продаж землі порушує близько 10 статей конституції.</p>
      <p>Вона повідомила, що її партія звернеться до суду з проханням про невідкладний розгляд цього питання, щоб отримати відповідь протягом місяця.</p>
      <p>Тимошенко розраховує, що Конституційний суд ще до другого читання прийме рішення, що без референдуму в Верховній Раді не може розглядатися жоден законопроєкт про ринок землі.</p>
      <p>
        <b>
          <i>Читайте також: <a href="https://www.epravda.com.ua/publications/2019/09/20/651811/?fbclid=IwAR0WSsLUnveE5OCtKbOECHGoFPJKfWjLW9jLVtDOOISpfljudLR20FmavN0">Ринок землі Зеленського. Яким він буде</a></i>
        </b>
      </p>
      <p>
        <b>
          <i>
            <a href="https://www.epravda.com.ua/publications/2019/11/13/653650/?fbclid=IwAR0JBIxnxi2RrozlbBAphYWNUbGOtBT2raYljsDE6DXbcDr99daM7_HxHk0">Рада голосує за ринок землі: чи вдалось Зеленському вмовити "своїх"</a>
          </i>
        </b>
      </p>
      <p>
        <b>Нагадаємо: </b>
      </p>
      <ul>
        <li>13 листопада Верховна Рада підтримала в першому читанні законопроєкт № 2178−10 про введення ринку землі. "За" проголосувало 240 нардепів, з них 227 — з фракції <a href="https://www.pravda.com.ua/news/2019/11/13/7231854/">Слуги народу</a>, ще 13 — позафракційні.</li>
        <li>Згідно із заявами фракції "Слуг народу", між першим і другим читанням, <a href="https://www.pravda.com.ua/news/2019/11/13/7231859/">буде внесена поправка</a> про проведення "всеукраїнського референдуму", на якому українці вирішать, чи давати іноземцям дозвіл купувати землю.</li>
        <li>Проєктом закону пропонується відкрити ринок землі 1 жовтня 2020 року.</li>
      </ul>
      <footer>Станіслав Бичек, УП</footer>
      <related>
        <a href="https://www.pravda.com.ua/podcasts/podkast-klyati-pitannya/2019/11/17/7232191/"/>
        <a href="https://www.pravda.com.ua/news/2019/11/16/7232149/"/>
        <a href="https://www.pravda.com.ua/news/2019/11/16/7232138/"/>
      </related>
    </article>
  </body>
</html>