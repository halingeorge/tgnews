<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827058.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T11:06:00+00:00"/>
    <meta property="og:title" content="خبر عجیب یورو اسپورت درباره ایران"/>
    <meta property="og:description" content="به گزارش مهر، آخرین «فیفادی» ماه نوامبر برای تیم های ملی فوتبال در سرتاسر دنیا فردا سه شنبه خواهد بود. تیم ملی فوتبال ایران که چند فیفادی قبلی خود را به خاطر ضعف فدراسیون در انجام بازی تدارکاتی از دست داده بود، این‌بار هم نتوانست دیداری را برای تیم ملی ایران فراهم کند."/>
  </head>
  <body>
    <article>
      <h1>خبر عجیب یورو اسپورت درباره ایران</h1>
      <address>
        <time datetime="2019-11-18T11:06:00+00:00">18 Nov 2019, 11:06</time>
      </address>
      <p>سایت یورو اسپورت اعلام کرد تیم ملی فوتبال ایران فردا با تیم لیبریا بازی تدارکاتی خواهد داشت!</p>
      <p>به گزارش مهر، آخرین «فیفادی» ماه نوامبر برای تیم های ملی فوتبال در سرتاسر دنیا فردا سه شنبه خواهد بود. تیم ملی فوتبال ایران که چند فیفادی قبلی خود را به خاطر ضعف فدراسیون در انجام بازی تدارکاتی از دست داده بود، این‌بار هم نتوانست دیداری را برای تیم ملی ایران فراهم کند.</p>
      <p>فدراسیون روز جمعه با انتشار بیانیه ای در ارتباط با باخت تیم ملی مقابل عراق، به دلایل عدم فراهم شدن بازی های تدارکاتی هم اشاره کرده بود: «استرالیا، ژاپن، چین، پاراگوئه، برزیل، امارات، لیبریا، هند و گرجستان کشورهایی بودند که فدراسیون با آنها به مرحله مذاکره رسید. درخواست رقم های بالا از سوی شرکت های برگزارکننده، عدم توافق بر سر محل برگزاری و بعضا تمایل نداشتن به مسابقه در آن تاریخ در نهایت باعث عدم انجام مسابقه شد.»</p>
      <p>باوجود اعلام فدراسیون مبنی بر منتفی بودن برگزاری بازی تدارکاتی در فیفادی ۱۹ نوامبر (فردا ۲۸ آبان) سایت یورو اسپورت اعلام کرده است که تیم ملی ایران با لیبریا دیدار می کند!</p>
      <p>این خبر اشتباه در حالی مخابره شده که مارک ویلموتس در ایران نیست، اردوی تیم ملی تعطیل شده و تعدادی از ملی پوشان هم در تمرینات تیم های باشگاهی خود حضور دارند.</p>
    </article>
  </body>
</html>