<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/35b13ae00efb2a42/momentul-in-care-3-indivizi-sunt-retinuti-pentru-santajarea-unui-barbat-i-au-cerut-2-mii-de-euro-pentru-un-pretext-inventat.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-18T11:41:30+00:00"/>
    <meta property="og:title" content="Momentul în care 3 indivizi sunt reținuți pentru șantajarea unui bărbat; I-au cerut 2 mii de euro pentru un pretext inventat"/>
    <meta property="og:description" content="Acțiunile ilegale ale unui grup infracțional compus din trei persoane suspectate de șantaj, au fost documentate de forțele de ordine. În rezultat, au fost reținuți trei suspecți cu vârsta cuprinsă între 25 și 30 de ani, toți fiind în conflict cu legea anterior. Potrivit poliției, suspecții sub un pretext inventat, precum că victima, un bărbat din Chișinău, i-ar fi denunțat organelor de drept din Federația Rusă că ar fi comis o infracțiune, l-au maltratat fizic."/>
  </head>
  <body>
    <article>
      <h1>Momentul în care 3 indivizi sunt reținuți pentru șantajarea unui bărbat; I-au cerut 2 mii de euro pentru un pretext inventat</h1>
      <address><time datetime="2019-11-18T11:41:30+00:00">18 Nov 2019, 11:41</time> by <a rel="author">Jurnal.md</a></address>
      <p>
        <b>Acțiunile ilegale ale unui grup infracțional compus din trei persoane suspectate de șantaj, au fost documentate de forțele de ordine. În rezultat, au fost reținuți trei suspecți cu vârsta cuprinsă între 25 și 30 de ani, toți fiind în conflict cu legea anterior.</b>
      </p>
      <p>
        <b>Potrivit poliției, suspecții sub un pretext inventat, precum că victima, un bărbat din Chișinău, i-ar fi denunțat organelor de drept din Federația Rusă că ar fi comis o infracțiune, l-au maltratat fizic.</b>
      </p>
      <p>Potrivit poliției, suspecții sub un pretext inventat, precum că victima, un bărbat din Chișinău i-ar fi denunțat organelor de drept din Federația Rusă că ar fi comis o infracțiune, l-au maltratat fizic.</p>
      <p>Ulterior, continuându-și acțiunile ilegal, în repetate rânduri, au cerut și au primit în mai multe tranșe mijloace bănești în sumă de 1 000 de euro și 2 000 de lei, totodată continuând să pretindă de la victimă suma de 1 000 de euro.</p>
      <p>Deși, au primit sumele menționate, bănuiții au deposedat-o pe victimă de mijlocul de transport, care urma să servească în calitate de gaj până la primirea întregii sume de bani estorcați, totodată amenințându-l cu răfuiala fizică în cazul că se va adresa la organele de drept.</p>
      <p>În rezultatul urmăririi penale și a măsurilor speciale de investigație desfășurate de aproximativ două luni, au fost identificați membrii grupului infracțional, care s-au dovedit a fi trei bărbați, cu vârsta cuprinsă între 25 și 30 de ani, toți anterior judecați.</p>
      <p>La 14 noiembrie, ofițerii de investigații cu suportul colaboratorilor BPDS ,,Fulger”, a fost reținut în flagrant, în Chișinău, unul din membrii grupului criminal în momentul primirii de la victimă a unei tranșe de bani estorcate.</p>
      <p>Concomitent, au fost efectuate percheziții la domiciliile figuranților, de unde au fost ridicate arme, muniții, substanțe narcotice, marijuana, pastile Ecstasy, telefoane mobile, cartele SIM, din care vor fi extrase informații utile urmăririi penale, precum și alte obiecte ce pot servi ca mijloace de probă.</p>
      <p>Dacă li se va demonstra vinovăția, bănuiții riscă o pedeapsă cu închisoarea de până 10 ani.</p>
      <figure>
        <iframe src="https://www.youtube.com/embed/tG7_gKuwsjw" width="560" height="315" data-service="Youtube" scrolling="no"/>
      </figure>
    </article>
  </body>
</html>