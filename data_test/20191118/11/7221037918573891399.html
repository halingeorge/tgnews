<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/en-cok-izlenen-10-youtube-videosu/927192"/>
    <meta property="og:site_name" content="medya faresi"/>
    <meta property="article:published_time" content="2019-11-18T11:04:00+00:00"/>
    <meta property="og:title" content="En çok izlenen 10 YouTube videosu!"/>
    <meta property="og:description" content="Son yıllarda eklenen yeni özelliklerle ve içerik üreticilerinin sayısının artmasıyla dünyanın en popüler video platformu hâline gelen YouTube'da farklı kategorilerde sayısız video bulmanız mümkün."/>
  </head>
  <body>
    <article>
      <h1>En çok izlenen 10 YouTube videosu!</h1>
      <h2>Son yıllarda eklenen yeni özelliklerle ve içerik üreticilerinin sayısının artmasıyla dünyanın en popüler video platformu hâline gelen YouTube'da farklı kategorilerde sayısız video bulmanız mümkün.</h2>
      <address>
        <time datetime="2019-11-18T11:04:00+00:00">18 Nov 2019, 11:04</time>
      </address>
      <p>Gelin YouTube'daki sayısız içeriğin arasından sıyrılıp milyarlarca kez izlenen içeriklere birlikte bakalım. İşte en çok izlenen 10 video...</p>
      <p>Bu yıl 14. yaşını kutlayan YouTube, bu süreçte ilk zamanlarda göründüğünden oldukça farklı bir hâl aldı. 2005 yılında 3 eski PayPal çalışanı tarafından kurulan YouTube, 14 yılda geçirdiği değişimle günümüzde video denince akla ilk gelen platform olmayı başarmış durumda.</p>
      <p>Giderek artan kullanıcı sayısıyla her geçen yıl izlenme rekorlarının kırıldığı platformda, şu günlerde en çok izlenenler listesinde müzik kliplerinin hâkimiyeti dikkat çekiyor. Müzik kategorisi dışında farklı kategorilerden yalnızca 2 videonun dâhil olabildiği listede, şimdiden tahmin edebileceğiniz bazı videoları görmeniz mümkün. İşte YouTube'da tüm zamanların en çok izlenen 10 videosu.</p>
      <h3>10. Katy Perry - Roar / 2,96 milyar görüntülenme</h3>
      <figure>
        <iframe src="https://www.youtube.com/embed/CevxZvSJLk8" width="624" height="351" data-service="Youtube" scrolling="no"/>
      </figure>
      <p>Katy Perry'nin 5 Eylül 2013 tarihinde yayınlanan Roar parçasına ait klip, dünya üzerinde birçok kullanıcı tarafından defalarca kez izlenerek 2,96 milyar görüntülenmeyi aşmış durumda. Ayrıca bu video, Gangnam Style'dan sonra listedeki en eski video olma özelliğini taşıyor.</p>
      <h3>9. Maroon 5 - Sugar / 3,07 milyar görüntülenme</h3>
      <figure>
        <iframe src="https://www.youtube.com/embed/09R8_2nJtjg" width="615" height="346" data-service="Youtube" scrolling="no"/>
      </figure>
      <p>Adam Levine, James Valentine, Jesse Carmichael, PJ Morton, Mickey Madden ve Matt Flynn'ın bir araya gelerek kurduğu Maroon 5'ın 3,07 milyar görüntülenme alan Sugar isimli parçasının video klibi, 14 Oca 2015 tarihinde yayınlanmıştı. Yayınlandığı yıl oldukça yüksek izlenme sayılarına ulaşan video, Sorry ve See You Again'in ardından 2015 yılında en çok izlenen 3. video olmuştu.</p>
      <h3>8. Justin Bieber - Sorry / 3,22 milyar görüntülenme</h3>
      <figure>
        <iframe src="https://www.youtube.com/embed/fRh_vgS2dFE" width="606" height="341" data-service="Youtube" scrolling="no"/>
      </figure>
      <p>Baby parçasıyla 1 milyardan fazla görüntülenme alan 2. şarkıcı olma unvanını elinde bulunduran Justin Bieber'ın Sorry isimli parçasının video klibi, şu ana kadar 3,22 milyardan fazla görüntülenerek ulaşılması oldukça zor görüntülenme sayılarını geride bırakmış durumda. Başlangıçta yalnızca şarkının sözlerinin ver aldığı bir video oluşturulması düşünülmüş olsa da klibin yakaladığı popülarite düşünüldüğünde iyi ki bir video klip çekilmiş diyebiliriz.</p>
      <h3>7. PSY - Gangnam Style / 3,46 milyar görüntülenme</h3>
      <figure>
        <iframe src="https://www.youtube.com/embed/9bZkp7q19f0" width="619" height="348" data-service="Youtube" scrolling="no"/>
      </figure>
      <p>YouTube tarihinin en unutulmaz videolarından biri olan PSY adlı Güney Koreli şarkıcının Gangnam Style parçasına çektiği video klibi, 15 Tem 2012 tarihinde yayınlanmış ve platformda milyarlarca kez izlenen ilk video olmuştu. Bir süre zirveyi kimseye bırakmayan video, 2015 yılında yayınlanan See You Again ile birincilik koltuğunu devretmek zorunda kalmıştı.</p>
      <h3>6. Mark Ronson - Uptown Funk ft. Bruno Mars / 3,71 milyar görüntülenme</h3>
      <figure>
        <iframe src="https://www.youtube.com/embed/OPf0YbXqDm0" width="622" height="350" data-service="Youtube" scrolling="no"/>
      </figure>
      <p>Listedeki ilk 3 videodan da eski olmasına rağmen izlenme sayısında geride kalan Uptown Funk isimli parçanın klibi, 19 Kas 2014 tarihinde Mark Ronson'ın kanalından paylaşılmıştı. Yayınlandığı dönemde oldukça hızlı artan bir izlenme sayısına sahip olan klibin, şu an 3,71 milyar görüntülenmesi bulunuyor.</p>
      <h3>5. Pinkfong - Baby Shark Dance / 3,94 milyar görüntülenme</h3>
      <figure>
        <iframe src="https://www.youtube.com/embed/XqZsoesa55w" width="621" height="349" data-service="Youtube" scrolling="no"/>
      </figure>
      <p>Listedeki müzik klibi dışında iki videodan biri olan Baby Shark Dance videosu, bir çocuk şarkısı ve dansı üzerine kurulu. 17 Haziran 2016 tarihinde yayınlanan bu video, yakın zamanda hızlı bir yükseliş gösterdi ve şu an listenin 5. sırasında yer alıyor. Baby Shark Dance videosunun görüntülenme sayısı ise 3,94 milyar.</p>
      <h3>4. Maşa ve Koca Ayı - Afet İçin Çözüm / 4,17 milyar görüntülenme</h3>
      <figure>
        <iframe src="https://www.youtube.com/embed/KYniUCGPGLs" width="619" height="348" data-service="Youtube" scrolling="no"/>
      </figure>
      <p>Maşa ve Koca Ayı çizgi filminin 'Afet İçin Çözüm' isimli bölümü, listedeki müzik klipleri dışındaki ikinci video. 31 Oca 2012'de yayınlanan video, 4,17 milyar görüntülenme alarak tüm zamanların en popüler videoları arasına girmeyi başarıyor. Video'nun Maşa ve Koca Ayı'nın resmi YouTube kanalına değil de Get Movies isimli başka bir kanala ait olması da ilginç bir detay.</p>
      <h3>3. Wiz Khalifa - See You Again ft. Charlie Puth / 4,29 milyar görüntülenme</h3>
      <figure>
        <iframe src="https://www.youtube.com/embed/RgKAFK5djSk" width="612" height="344" data-service="Youtube" scrolling="no"/>
      </figure>
      <p>Listede zirveye yaklaşırken 4 milyar sınırını aşan ikinci video olan See You Again, 6 Nis 2015 tarihinde Wiz Khalifa'nın resmi YouTube hesabından yayınlanmıştı. Hızlı ve Öfkeli 7'nin çekimleri sırasında hayatını kaybeden Paul Walker'ın anısına filmde kullanılan parça, o dönemde tüm dünyada birçok kişinin en sevdiği şarkı hâline gelmişti.</p>
      <h3>2. Ed Sheeran - Shape of You / 4,49 milyar görüntülenme</h3>
      <figure>
        <iframe src="https://www.youtube.com/embed/JGwWNGJdvx8" width="621" height="349" data-service="Youtube" scrolling="no"/>
      </figure>
      <p>Ed Sheeran'ın resmi YouTube hesabından 30 Oca 2017 tarihinde paylaşılan Shape of You isimli parçası, yayınlandığı dönemde neredeyse her yerde duyduğumuz bir şarkı hâline gelmişti. Yakaladığı popülarite ile şu an 4,49 milyar görüntüleme sayısına ulaşan video, listenin ikinci sırasında yer alıyor.</p>
      <h3>1. Luis Fonsi - Despacito ft. Daddy Yankee / 6,53 milyar görüntülenme</h3>
      <figure>
        <iframe src="https://www.youtube.com/embed/kJQP7kiw5Fk" width="605" height="340" data-service="Youtube" scrolling="no"/>
      </figure>
      <p>Tüm zamanların en çok izlenen YouTube videosu, sizin de tahmin edebileceğiniz gibi Luis Fonsi'nin Despacito isimli şarkısının video klibi. 12 Ocak 2017 tarihinde yayınlanan parça, uzun süre boyunca müzik listelerinin zirvesinde yer almış ve bu başarısını da YouTube'daki izlenme sayılarıyla perçinlemişti. Genel olarak İngilizce içeriklerin hâkim olduğu listenin en tepesinde İspanyolca bir şarkının yer alması da ilginç bir detay olarak göze çarpıyor.</p>
    </article>
  </body>
</html>