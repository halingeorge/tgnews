<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191118_04723293"/>
    <meta property="og:site_name" content="De Standaard"/>
    <meta property="article:published_time" content="2019-11-18T11:09:00+00:00"/>
    <meta property="og:title" content="Voorronde EK 2020: Nederland mist ook Babel tegen Estland"/>
    <meta property="og:description" content="Het Nederlands elftal mist dinsdag in de afsluitende EK-kwalificatiewedstrijd tegen Estland ook Ryan Babel. De aanvaller van Galatasaray heeft fysieke klac..."/>
  </head>
  <body>
    <article>
      <h1>Voorronde EK 2020: Nederland mist ook Babel tegen Estland</h1>
      <address>
        <time datetime="2019-11-18T11:09:00+00:00">18 Nov 2019, 11:09</time>
      </address>
      <p>
        <b>Het Nederlands elftal mist dinsdag in de afsluitende EK-kwalificatiewedstrijd tegen Estland ook Ryan Babel. De aanvaller van Galatasaray heeft fysieke klachten overgehouden aan het duel van zaterdag met Noord-Ierland (0-0). Babel, die in Belfast in de spits stond omdat Memphis Depay niet kon meedoen, keert terug naar Turkije om aan zijn herstel te werken.</b>
      </p>
      <p>LEES OOK. <a href="https://www.nieuwsblad.be/cnt/dmf20191118_04723213">Nederlandse kranten niet al te bescheiden na kwalificatie voor EK: “Elf redenen waarom Oranje het EK wint”</a></p>
      <p>Aanvoerder Virgil van Dijk haakte zondag al af bij Oranje. De verdediger van Liverpool laat de wedstrijd in de uitverkochte Johan Cruijff ArenA vanwege persoonlijke omstandigheden aan zich voorbij gaan. Marten de Roon ontbreekt tegen Estland vanwege een schorsing. De middenvelder van Atalanta Bergamo kreeg op Windsor Park zijn derde gele kaart in deze kwalificatiereeks. De Roon traint maandag nog mee, maar vliegt daarna terug naar Italië. De selectie van bondscoach Ronald Koeman voor het duel met Estland bestaat daardoor uit 22 spelers.</p>
      <p>Nederland verzekerde zich zaterdag van een ticket voor het EK van volgend jaar. De Nederlanders plaatsten zich zo voor het eerst in zes jaar weer voor een groot toernooi.</p>
      <p>(belga)</p>
    </article>
  </body>
</html>