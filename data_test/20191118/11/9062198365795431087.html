<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3377358/nasadan-goktasi-uyarisi"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T11:26:00+00:00"/>
    <meta property="og:title" content="NASA’dan göktaşı uyarısı"/>
    <meta property="og:description" content="NASA uzmanları Mısır'daki Keops Piramidi büyüklüğündeki göktaşının Dünya'nın çok yakınından geçeceğini bildirdi."/>
  </head>
  <body>
    <article>
      <h1>NASA’dan göktaşı uyarısı</h1>
      <h2>NASA uzmanları Mısır'daki Keops Piramidi büyüklüğündeki göktaşının Dünya'nın çok yakınından geçeceğini bildirdi.</h2>
      <address>
        <time datetime="2019-11-18T11:26:00+00:00">18 Nov 2019, 11:26</time>
      </address>
      <p>NASA, dünyaya yaklaşmakta olan gök taşlarıyla ilgili uyarılarına bir yenisini daha ekledi</p>
      <p>ABD Uzay ve Havacılık Dairesi (NASA) , dünyaya çarpması muhtemel bir gök taşıyla ilgili son dakika açıklaması yaptı.</p>
      <p>JF1 adı verilen gök taşı dünyaya çarparsa Hiroşimaya atılan atom bombasının 15 katı büyüklüğünde etkili olcağı kaydedildi. NASA'ya göre bu tip bir felaket koca bir şehrin tamamen yok edebilir.</p>
      <p>Gök taşları dünyayı teğet geçtikten sonra olası tehditleri sıralayan NASA, bu kez 2022'de dünyaya ulaşması beklenen bir gök taşıyla ilgili açıklama yaptı.</p>
      <p>
        <b>KEOPS PİRAMİDİ BÜYÜKLÜĞÜNDE</b>
      </p>
      <p>NASA'dan yapılan açıklamaya göre JF1 adı verilen gök taşı, Mısır'daki Keops Piramidi büyüklüğünde. 6 Mayıs 2022'de dünyaya en yakın pozisyona ulaşması beklenen gök taşının, çarpışma durumunda 230 kilotonluk bir nükleer enerjiye eş değer tahribat yaratabileceği ön görülüyor. Bu Hiroşima'ya atılan atom bombasının yaklaşık 15 katına denk geliyor.</p>
      <p>
        <b>BİR ŞEHİR TAMAMEN YOK OLABİLİR</b>
      </p>
      <p>Bu tip bir felaket senaryosunda bir şehrin tamamen yok olabileceğini söyleyen NASA uzmanları, milyonlarca insanın hayatını kaybedebileceğini ifade etti.</p>
      <p>
        <b>NE KADAR HAZIRILIKLIYIZ?</b>
      </p>
      <p>Olası bir asteroid çarpmasına kadar ne kadar hazırlıklı? Hollywood filmlerinin en popüler konularından biri olan bu senaryoya cevap geçtiğimiz yıllarda bilim dünyasından gelmişti.</p>
      <p>Gezegenimizin göktaşı çarpmasına karşı hazır olmadığı uyarısında bulunan NASA çalışanı Dr Joseph Nuth, American Geophysical Union'ın toplantısında yaptığı konuşmada sürpriz bir asteroide müdahale edecek sürenin olmayabileceğinin altını çizmişti.</p>
      <p>En büyük sorunun insanlığı böyle bir durumda ne yapacağına dair kesin bir yol haritasının bulunmaması olduğunu belirten Nuth, bu denli bir riskin her an gerçekleşebileceğinin altını çizmiş ve bir de öneride bulunmuştu.</p>
      <p>Nuth'a göre, bu riski ortadan kaldırmanın en garanti yolu uzaya tek görevi gezegenimize çarpması muhtemel asteroidleri inceleyecek bir araç göndermek</p>
      <figure>
        <img src="https://www.milligazete.com.tr/sites/71/uploads/2019/11/18/nasa-asteroid-news-radar-trackers-asteroid-impact-date-may-2022-asteroid-jf1-1203587.jpg?"/>
      </figure>
      <figure>
        <img src="https://www.milligazete.com.tr/sites/71/uploads/2019/11/18/1.jpg?"/>
      </figure>
      <figure>
        <img src="https://www.milligazete.com.tr/sites/71/uploads/2019/11/18/meteor1.jpg?"/>
      </figure>
    </article>
  </body>
</html>