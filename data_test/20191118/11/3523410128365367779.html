<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640473/%D9%86%D8%A7%DA%A9%D8%A7%D9%85%DB%8C-%D8%A8%D8%A7%D8%B4%DA%AF%D8%A7%D9%87-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%AF%D8%B1-%D9%BE%DB%8C%D8%AF%D8%A7%DA%A9%D8%B1%D8%AF%D9%86-%D9%85%D9%87%D8%A7%D8%AC%D9%85-%D8%A8%D8%A7%DA%A9%DB%8C%D9%81%DB%8C%D8%AA-%D8%AE%D8%A7%D8%B1%D8%AC%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T11:38:00+00:00"/>
    <meta property="og:title" content="ناکامی باشگاه پرسپولیس در پیداکردن مهاجم باکیفیت خارجی"/>
    <meta property="og:description" content="باشگاه پرسپولیس همچنان به‌دنبال بازیکن خارجی باکیفیت بوده و در این امر فعلاً ناکام مانده است."/>
  </head>
  <body>
    <article>
      <h1>
        <a href="https://www.bultannews.com/fa/news/640473/%D9%86%D8%A7%DA%A9%D8%A7%D9%85%DB%8C-%D8%A8%D8%A7%D8%B4%DA%AF%D8%A7%D9%87-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%AF%D8%B1-%D9%BE%DB%8C%D8%AF%D8%A7%DA%A9%D8%B1%D8%AF%D9%86-%D9%85%D9%87%D8%A7%D8%AC%D9%85-%D8%A8%D8%A7%DA%A9%DB%8C%D9%81%DB%8C%D8%AA-%D8%AE%D8%A7%D8%B1%D8%AC%DB%8C">ناکامی باشگاه پرسپولیس در پیداکردن مهاجم باکیفیت خارجی</a>
      </h1>
      <h2>باشگاه پرسپولیس همچنان به‌دنبال بازیکن خارجی باکیفیت بوده و در این امر فعلاً ناکام مانده است.</h2>
      <address><time datetime="2019-11-18T11:38:00+00:00">18 Nov 2019, 11:38</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، گابریل کالدرون از مدیریت باشگاه پرسپولیس درخواست جذب مهاجم خارجی در نیم‌فصل را کرده و با وجود اینکه در این زمینه تلاش‌هایی از سوی باشگاه انجام شده است، اما هنوز به گزینه نهایی نرسیده‌اند. چند گزینه مدنظر این باشگاه هستند و قرار شده به‌زودی به کالدرون معرفی شوند، اما مشکل اینجاست که اکثر آنها تحت قرارداد باشگاه‌های خود هستند و بازیکنان آزاد هم کیفیت لازم را ندارند.</p>
      <p>در نقل‌وانتقالات زمستانی طبیعی است که هر باشگاهی بخواهد مهاجم خوب خود را از دست بدهد، رقم سنگینی برای صدور رضایت‌نامه طلب خواهد کرد. از طرفی فقط تعداد اندکی از لیگ‌های آسیای میانه و آمریکای جنوبی موعد پایان فصل‌شان رسیده که هنوز گزینه خوبی از این لیگ‌ها به باشگاه پرسپولیس معرفی نشده است. اگر هم قرار باشد پرسپولیسی‌ها به‌دنبال بازیکن آزاد باشند که اکثر این نفرات از ابتدای فصل بدون تیم بوده‌اند و نمی‌شود انتظار داشت آنها مهاجمان خوبی باشند.</p>
      <p>با شرایط موجود کار باشگاه پرسپولیس برای انتخاب مهاجم ایده‌آل با قیمت مناسب خیلی سخت است و شرایط با فصل نقل‌وانتقالات تابستانی کاملاً متفاوت است. قابل توجه اینکه حتی گابریل کالدرون هم هنوز نتوانسته بازیکن خارجی باکیفیت خوب، اما مناسب به مدیریت باشگاهش معرفی کند و او هم اعتقاد دارد باید در نیم‌فصل، مهاجمی را به‌صورت قرضی از تیمی به‌خدمت گرفته و رقم سنگینی بابت آن هزینه کنند.</p>
      <p>پرسپولیس در حالی به‌دنبال پیدا کردن جانشین مناسب برای جونیور براندائوست که قبل از آن باید فکری برای فسخ قرارداد با این بازیکن گرانقیمت شود.</p>
    </article>
  </body>
</html>