<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/259660/kina-min-ypotimate-tin-ethniki-mas-kyriarxia-sto-xongk-kongk"/>
    <meta property="og:site_name" content="LiFO"/>
    <meta property="article:published_time" content="2019-11-18T11:25:00+00:00"/>
    <meta property="og:title" content="Κίνα: Μην υποτιμάτε την εθνική μας κυριαρχία στο Χονγκ Κονγκ"/>
    <meta property="og:description" content="Κανένας δεν θα πρέπει να υποτιμά τη θέληση της Κίνας να περιφρουρεί την εθνική της κυριαρχία και την σταθερότητα του Χονγκ Κονγκ,"/>
  </head>
  <body>
    <article>
      <h1>Κίνα: Μην υποτιμάτε την εθνική μας κυριαρχία στο Χονγκ Κονγκ</h1>
      <h2>Κανένας δεν θα πρέπει να υποτιμά τη θέληση της Κίνας να περιφρουρεί την εθνική της κυριαρχία και την σταθερότητα του Χονγκ Κονγκ,</h2>
      <address><time datetime="2019-11-18T11:25:00+00:00">18 Nov 2019, 11:25</time> by <a rel="author">NEWSROOM</a></address>
      <p>
        <b>Κανένας δεν θα πρέπει να υποτιμά τη θέληση της Κίνας να περιφρουρεί την εθνική της κυριαρχία και την σταθερότητα του <a href="https://www.lifo.gr/tags/%CE%A7%CE%BF%CE%BD%CE%B3%CE%BA+%CE%9A%CE%BF%CE%BD%CE%B3%CE%BA">Χονγκ Κονγκ</a>, διεμήνυσε σήμερα ο εκπρόσωπος του κινεζικού υπουργείου Εξωτερικών Γκενγκ Σουάνγκ, κατά την καθημερινή ενημέρωση των δημοσιογράφων.</b>
      </p>
      <p>Οι κινητοποιήσεις που διοργανώνονται στην πρώην βρετανική αποικία τους τελευταίους πέντε μήνες, κλιμακώθηκαν με βίαιο τρόπο μέσα στην περασμένη εβδομάδα, με αποτέλεσμα να κλείσουν σχολεία και να προκληθεί ανησυχία για το κατά πόσο είναι εφικτή η επίλυση της άνευ προηγουμένου πολιτικής κρίσης.</p>
      <p>Φιλοδημοκρατικοί διαδηλωτές πυρπόλησαν σήμερα το πρωί την είσοδο της Πολυτεχνικής Σχολής του Χονγκ Κονγκ όπου βρίσκονται κλεισμένοι προκειμένου να εμποδίσουν την επέμβαση της αστυνομίας, η οποία από την πλευρά της απείλησε να κάνει χρήση «πραγματικών σφαιρών» και «φονικών όπλων» εναντίον τους. Τα επίσημα κινεζικά μέσα ενημέρωσης, που εμφανίζονται ιδιαίτερα επικριτικά απέναντι στους διαδηλωτές, χαιρέτισαν σήμερα την εμφάνιση στους δρόμους του Χονγκ Κονγκ το Σάββατο Κινέζων στρατιωτών προκειμένου να ανοίξουν τους δρόμους.</p>
      <p>Από την πλευρά του ο Κινέζος υπουργός Άμυνας Γου Κιάν υπερασπίστηκε σήμερα την παρουσία στρατιωτών στους δρόμους του Χονγκ Κονγκ επαναλαμβάνοντας ότι ο στρατός διαθέτει τα μέσα για να καταπνίξει τις διαμαρτυρίες.</p>
      <p>
        <i>Με πληροφορίες από ΑΠΕ-ΜΠΕ</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/world/259640/xongk-kongk-i-astynomia-espase-ta-odofragmata-kai-prospathei-na-eisvallei-sto-polytexneio"/>
      </related>
    </article>
  </body>
</html>