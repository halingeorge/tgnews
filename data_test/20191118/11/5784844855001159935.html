<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/prvi-kompaktni-racunalnik-s-procesorji-intel-comet-lake.html?RSS46a7678f98c51a22070c57181eb1f67f"/>
    <meta property="og:site_name" content="Računalniške novice"/>
    <meta property="article:published_time" content="2019-11-18T11:12:00+00:00"/>
    <meta property="og:title" content="Prvi kompaktni računalnik s procesorji Intel Comet Lake!"/>
    <meta property="og:description" content="Podjetje MSI je prijetno presenetilo s pripravo prvega kompaktnega osebnega računalnika, ki temelji na osnovi Intelovih procesorjev Comet Lake. Tu gre za odlično napravo."/>
  </head>
  <body>
    <article>
      <h1>Prvi kompaktni računalnik s procesorji Intel Comet Lake!</h1>
      <address>
        <time datetime="2019-11-18T11:12:00+00:00">18 Nov 2019, 11:12</time>
      </address>
      <p>Podjetje MSI je prijetno presenetilo s pripravo prvega kompaktnega osebnega računalnika, ki temelji na osnovi Intelovih procesorjev Comet Lake. Procesorske sredice novih procesorjev so izdelane s pomočjo 14-nanometrske tehnologije (14nm+++), kar posledično pomeni, da nudijo več procesorske moči v primerjavi s predhodniki, pri tem pa bodo porabili znatno manj električne energije. Ta pa je seveda kot nalašč za kompaktne računalnike, kjer prostora za hlajenje ni ravno veliko, hkrati pa se od njih pričakuje tiho delovanje.</p>
      <p>Novi kompaktni osebni računalnik MSI Cubi 5 10M je lahko opremljen s procesorji Intel do modela Core i7 U in s sistemskim pomnilnikom DDR4 do kapacitete 64 gigabajtov. Za shranjevanje podatkov lahko uporabimo pogone Solid State z vmesniki M.2 in SATA. Čeprav ohišje novosti meri le 124 x 124 x 53,7 milimetrov, je opremljeno z bogato paleto priključkov, kot so USB 3.2 Type-A in Type-C ter en 3,5 milimetrski priključek. Tu najdemo še vmesnike USB 2.0 ter video izhode DisplayPort (1.2) in HDMI (1.4).</p>
      <p>Osebni računalnik MSI Cubi 5 10M je seveda opremljen tudi z brezžičnima povezavama Wi-Fi (802.11 ac) in Wi-Fi (802.11ax), na pogonu Solid State pa je nameščen bodisi Windows 10 Home bodisi Windows 10 Pro. Novost skupaj tehta zgolj 1,4 kilogramov ter podpira vmesnik VESA, kar pomeni, da ga lahko po potrebi pritrdimo kar na hrbtno stran računalniškega zaslona. Novost je za nameček zelo tiha, saj pri delovanju proizvede do največ 23,6 decibelov hrupa.</p>
      <p>Več informacij o nadvse zanimivem osebnem računalniku MSI Cubi 5 10M je na voljo na spletni povezavi <a href="https://www.msi.com/Desktop/Cubi-5-10M/Specification">https://www.msi.com/Desktop/Cubi-5-10M/Specification</a>. Novost bo širom sveta mogoče kupiti še pred koncem meseca novembra letos.</p>
      <figure>
        <iframe src="https://www.youtube.com/embed/GyXE223VUXA" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.msi.com/index.php">Msi</a></footer>
    </article>
  </body>
</html>