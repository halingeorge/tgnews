<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/national/jawaharlal-nehru-university-students-march-parliament-stopped-police/"/>
    <meta property="og:site_name" content="Lokmat"/>
    <meta property="article:published_time" content="2019-11-18T11:02:22+00:00"/>
    <meta property="og:title" content="फी दरवाढीविरोधात संसदेवर मोर्चा; पोलिसांनी रोखल्याने विद्यार्थ्यांचा संताप"/>
    <meta property="og:description" content="गेल्या काही दिवसांपासून हॉस्टेलच्या नियमात बदल यासोबतच फी वाढ, विद्यार्थी संघटनेच्या कार्यालयांना टाळे लावल्याविरोधात विद्यार्थ्यांकडून आंदोलन करण्यात येत होते."/>
  </head>
  <body>
    <article>
      <h1>फी दरवाढीविरोधात संसदेवर मोर्चा; पोलिसांनी रोखल्याने विद्यार्थ्यांचा संताप</h1>
      <h2>गेल्या काही दिवसांपासून हॉस्टेलच्या नियमात बदल यासोबतच फी वाढ, विद्यार्थी संघटनेच्या कार्यालयांना टाळे लावल्याविरोधात विद्यार्थ्यांकडून आंदोलन करण्यात येत होते.</h2>
      <address><time datetime="2019-11-18T11:02:22+00:00">18 Nov 2019, 11:02</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>मुंबई: <a href="https://www.lokmat.com/topics/delhi/">दिल्लीतील</a> जवाहरलाल नेहरु विद्यापीठातील सुविधासोबतच फी दरवाढीचा निर्णय लवकरात लवकर मागे घेण्यात यावा यासाठी जेएनयूच्या विद्यार्थ्यांकडून आज (सोमवारी) संसदेवर मोर्चा काढण्यात आला होता. मात्र <a href="https://www.lokmat.com/topics/delhi/">दिल्ली</a><a href="https://www.lokmat.com/topics/police/">पोलिसांनी</a> हा मोर्चा विद्यापीठाजवळच रोखल्याने विद्यार्थ्यांच्या प्राध्यापक संघटनेने संताप व्यक्त केला आहे.</p>
      <p>गेल्या काही दिवसांपासून हॉस्टेलच्या नियमात बदल यासोबतच फी वाढ, <a href="https://www.lokmat.com/topics/student/">विद्यार्थी</a> संघटनेच्या कार्यालयांना टाळे लावल्याविरोधात विद्यार्थ्यांकडून आंदोलन करण्यात येत होते. तसेच विद्यार्थ्यांना ड्रेस कोडचे देखील निर्बंध लादल्याने विद्यार्थ्यांकडून विरोध करण्यात येत होता. यानंतर केंद्र सरकारने तीन सदस्यीय समिती स्थापन करुन फी दरवाढीवर उपाय योजण्याचे आदेश देण्यात आले आहे.</p>
      <figure>
        <iframe data-src="https://twitter.com/ANI/status/1196375287652466690?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ANI/status/1196315292437110784?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>फी दरवाढीविरोधात जेएनयूमधील सर्व <a href="https://www.lokmat.com/topics/student/">विद्यार्थी</a> संघटना एकत्र आल्या होत्या. हॉस्टेलच्या भाड्यामध्ये वाढ करुन ते ६०० रुपये करण्यात आले होते. तसेच मेसच्या सुरक्षा शुल्कात वाढत करत ते १२ हजार रुपये करण्यात आले होते. त्याचप्रमाणे प्रत्येक महिन्याला १७०० रुपये अतिरिक्त सेवा शुल्क विद्यार्थ्यांना देण्यास सांगितले होते. याविरोधात विद्यार्थ्यांनी आंदोलन पुकारले होते.</p>
      <figure>
        <iframe data-src="https://twitter.com/ANI/status/1196379375698096129?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>