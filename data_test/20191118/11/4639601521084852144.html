<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/society/paremporio-epivlithikan-prostima-14-000-eyro/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T11:36:53+00:00"/>
    <meta property="og:title" content="Παρεμπόριο : Επιβλήθηκαν πρόστιμα 14.000 ευρώ"/>
    <meta property="og:description" content="Σχεδόν 14.000 ευρώ ήταν το συνολικό ύψος των προστίμων που επιβλήθηκαν μετά τους ελέγχους για παρεμπόριο που πραγματοποιήθηκαν την περασμένη εβδομάδα."/>
  </head>
  <body>
    <article>
      <h1>Παρεμπόριο : Επιβλήθηκαν πρόστιμα 14.000 ευρώ</h1>
      <h2>Σχεδόν 14.000 ευρώ ήταν το συνολικό ύψος των προστίμων που επιβλήθηκαν μετά τους ελέγχους για παρεμπόριο που πραγματοποιήθηκαν την περασμένη εβδομάδα.</h2>
      <address><time datetime="2019-11-18T11:36:53+00:00">18 Nov 2019, 11:36</time> by <a rel="author">ΤοΒΗΜΑ Team</a></address>
      <p>Σχεδόν 14.000 ευρώ ήταν το συνολικό ύψος των προστίμων που επιβλήθηκαν μετά τους ελέγχους για <a href="https://www.tovima.gr/tag/%CF%80%CE%B1%CF%81%CE%B5%CE%BC%CF%80%CF%8C%CF%81%CE%B9%CE%BF/">παρεμπόριο</a> που πραγματοποιήθηκαν την περασμένη εβδομάδα.</p>
      <p>Το υπουργείο Ανάπτυξης και Επενδύσεων και η γενική γραμματεία Εμπορίου και Προστασίας Καταναλωτή σε συνεργασία με την ΕΛ.ΑΣ, τις περιφερειακές ελεγκτικές υπηρεσίες και τις δημοτικές αστυνομικές αρχές, πραγματοποίησαν από κοινού ελέγχουςτην περίοδο 11.11.19 έως – 16 .11.2019 για την αντιμετώπιση του παρεμπορίου σε δημόσιους χώρους και οργανωμένες αγορές φέροντας τα κάτωθι αποτελέσματα:</p>
      <p>
        <a href="https://www.in.gr/2019/11/18/economy/oikonomikes-eidiseis/eurobank-poulise-180-epaggelmatika-akinita/">Η Eurobank πούλησε 180 επαγγελματικά ακίνητα</a>
      </p>
      <p>– 278 ελέγχους σε Αττική και Θεσσαλονίκη</p>
      <p>– 24 βεβαιωμένες παραβάσεις που αφορούν στους κανόνες Δ.Ι.Ε.Π.Π.Υ. και στο υπαίθριο εμπόριο</p>
      <p>– 637 κατασχεθέντα τεμάχια ειδών παρεμπορίου (απομιμητικά)</p>
      <p>– 13.700 ευρώ συνολικό ύψος επιβληθέντων προστίμων</p>
      <p>Ενδεικτικά, στις 16/11/2019 πραγματοποιήθηκαν επιχειρήσεις για την αντιμετώπιση του παρεμπορίου, υπό το συντονισμό του ΣΥΚΕΑΑΠ, στην Κηφισιά εντός προαύλιου χώρου του Ι.Ν. Αγίου Νεκταρίου και στη λαϊκή αγορά πέριξ της Μιχαήλ Βόδα.</p>
      <p>Συγκεκριμένα, κατά τους ελέγχους που πραγματοποιήθηκαν, από μικτά κλιμάκια ελεγκτών της γενικής γραμματείας Εμπορίου και Προστασίας Καταναλωτή και της Ελληνικής Αστυνομίας, κατασχέθηκαν και καταστράφηκαν 231 τεμάχια απομιμητικές μπλούζες και 24 τεμάχια απομιμητικές ζώνες και επιβλήθηκαν πρόστιμα συνολικής αξίας 5.200 ευρώ για παραβάσεις των κανόνων διακίνησης και εμπορίας προϊόντων και υπηρεσιών (ΔΙΕΠΠΥ) και του νόμου για το υπαίθριο εμπόριο (ν.4497/2017).</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>