<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717652/%D8%AD%D9%85%D9%84%D9%87-%D9%86%D8%A7%D9%85%D9%88%D9%81%D9%82-%D8%A7%D8%B4%D8%B1%D8%A7%D8%B1-%D9%85%D8%B3%D9%84%D8%AD-%D8%A8%D9%87-%D9%85%D9%86%D8%B2%D9%84-%D9%88-%D8%AF%D9%81%D8%AA%D8%B1-%D9%86%D9%85%D8%A7%DB%8C%D9%86%D8%AF%D9%87-%D9%88%D9%84%DB%8C-%D9%81%D9%82%DB%8C%D9%87-%D8%AF%D8%B1-%DB%8C%D8%B2%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-18T11:10:50+00:00"/>
    <meta property="og:title" content="حمله ناموفق اشرار مسلح به منزل و دفتر نماینده ولی فقیه در یزد"/>
    <meta property="og:description" content="ایسنا/یزد  تعدادی از اشرار مسلح به سلاح سرد که قصد حمله به منزل و بیت آیت‌الله ناصری یزدی نماینده ولی فقیه در استان و امام جمعه یزد را داشتند، دستگیر و چند شرور دیگر متواری شدند."/>
  </head>
  <body>
    <article>
      <h1>حمله ناموفق اشرار مسلح به منزل و دفتر نماینده ولی فقیه در یزد</h1>
      <address><time datetime="2019-11-18T11:10:50+00:00">18 Nov 2019, 11:10</time> by <a rel="author">امیر رضازاده</a></address>
      <p>ایسنا/یزد  تعدادی از اشرار مسلح به سلاح سرد که قصد حمله به منزل و بیت آیت‌الله ناصری یزدی نماینده ولی فقیه در استان و امام جمعه یزد را داشتند، دستگیر و چند شرور دیگر متواری شدند.</p>
      <p>بر اساس اعلام دفتر نماینده ولی فقیه در استان یزد، شب گذشته 26 آبان ماه تعدادی از اراذل و اوباش با سلاح سرد قصد تعرض و سوءقصد به منزل و دفتر آیت‌الله ناصری یزدی نماینده ولی فقیه در استان و امام جمعه یزد را داشتند،  با مداخله مأمورین امنیتی ناکام ماندند.</p>
      <p>چهار نفر از مهاجمین توسط نیروهای حفاظت دفتر امام جمعه و نیروهای امنیتی مستقر در محل، شناسایی و با درگیری مختصری پیش از آن که موفق به عملی کردن هدف خود شوند، دستگیر و تعدادی از آنها نیز متواری شدند.</p>
      <p>بر اساس این گزارش، از این افراد، دو فقره قمه و شمشیر، یک چاقوی ضامن‌دار و یک عدد موتورسیکلت سرقتی کشف و ضبط و به همراه دستگیر شدگان به مراجع مربوطه تحویل شد.</p>
      <p>انتهای پیام</p>
    </article>
  </body>
</html>