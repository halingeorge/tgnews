<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fa.rfi.fr/%D8%A8%D8%A7%D9%87%D9%86%D8%B1-%D9%86%D9%85%DB%8C%E2%80%8C%D8%B4%D9%88%D8%AF-%DB%8C%DA%A9-%D8%B4%D8%A8%D9%87-%D8%A7%D8%B9%D8%AA%DB%8C%D8%A7%D8%AF-%D8%A8%D9%87-%D8%A8%D9%86%D8%B2%DB%8C%D9%86-%D8%B1%D8%A7-%D8%AA%D8%B1%DA%A9-%DA%A9%D8%B1%D8%AF-20191118/%D8%A7%DB%8C%D8%B1%D8%A7%D9%86"/>
    <meta property="og:site_name" content="RFI"/>
    <meta property="article:published_time" content="2019-11-18T11:36:25+00:00"/>
    <meta property="og:title" content="باهنر : نمی‌شود یک شبه اعتیاد به بنزین را ترک کرد"/>
    <meta property="og:description" content="محمد رضا باهنر، عضو مجمع تشخیص مصلحت نظام و شورای مرکزی حزب مؤتلفه اسلامی در گفتگو با ایلنا، خبرگزاری کار ایران، گفته است که نمی توان اعتیاد به بنزین را یک شبه ترک کرد. به گفتۀ او این کار باید با زمانبندی و طی مراحل و به طور تدریجی صورت بپذیرد به ویژه..."/>
  </head>
  <body>
    <article>
      <h1>باهنر : نمی‌شود یک شبه اعتیاد به بنزین را ترک کرد</h1>
      <address><time datetime="2019-11-18T11:36:25+00:00">18 Nov 2019, 11:36</time> by <a rel="author">ناصر اعتمادی</a></address>
      <p>
        <b>محمد رضا باهنر، عضو مجمع تشخیص مصلحت نظام و شورای مرکزی حزب مؤتلفه اسلامی در گفتگو با ایلنا، خبرگزاری کار ایران، گفته است که نمی توان اعتیاد به بنزین را یک شبه ترک کرد. به گفتۀ او این کار باید با زمانبندی و طی مراحل و به طور تدریجی صورت بپذیرد به ویژه اینکه روزانه بیست میلیون لیتر سوخت در کشور قاچاق می شود.</b>
      </p>
      <p>محمد رضا باهنر در جای دیگری از سخنانش افزوده است که افزایش بهای سوخت اجتناب ناپذیر بوده و "قوای کشور ناچار بودند آن را انجام بدهند." با این حال، باهنر افزوده است که اجرای این طرح به "یک سبد سیاسی" نیاز داشته بی آنکه خود او توضیح بیشتری در اینباره بدهد.</p>
      <p>دبیرکل "جامعۀ اسلامی مهندسین" در جای دیگری از سخنانش از طرح افزایش بهای بنزین به عنوان "مسئله ای محرمانه" یاد کرده و افزوده است که به همین دلیل دولت نمی توانسته اجرای آن را مثلاً یک هفته جلوتر اعلام کند. او گفته است : اگر این تصمیم "از یک هفته جلوتر اعلام می شد خیلی تبعات بدی از جمله صف های بنزین و مسائل دیگر پیش می آمد."</p>
      <p>باهنر سپس مدعی شده است که با افزایش بهای بنزین "دیگر نباید با آلودگی هوا و تصافات جاده ای روبرو شویم." او از مسئولان قضایی کشور خواسته است که "دقت کنند که این افزایش قیمت در [قیمت] سایر کالاها اثر نگذارد."</p>
    </article>
  </body>
</html>