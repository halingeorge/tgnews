<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-europea/brexit-700-euro-cure-mediche-ue-3118328/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T11:16:03+00:00"/>
    <meta property="og:title" content="Brexit. Se Johnson vince, i residenti Ue pagheranno 700 euro per accedere alle cure mediche"/>
    <meta property="og:description" content="ROMA – Se i conservatori inglesi vinceranno le prossime elezioni sotto le insegne di una Brexit dura che imponga una stretta sull’immigrazione, i primi a farne le spese saranno i cittadini Ue che sceglieranno di risiedere in Gran Bretagna. Perché nel piano dei Tory c’è la loro equiparazione con gli stranieri extra-Ue: entrambe le categorie dovranno pagare una tassa da 700 euro (625 sterline) per poter accedere alle cure sanitarie pubbliche.Ora legale, no dell’Italia all’abolizione. Risparmiamo 100 mln l’anno, e la scienza…La Spagna vota, l’instabilità resta: rivincono i socialisti, l’ultradestra di Vox raddoppia. Governo lontano Al momento per i cittadini Ue sono gratuite, mentre gli extracomunitari devono pagare una tassa da 400 euro. La misura sarà applicata solo ai nuovi arrivi. Il governo Johnson ne fa una questione di equità. “Rendere più giusto l’accesso al servizio sanitario fa parte di un più giusto sistema di immigrazione in generale – ha spiegato il ministro Michael Gove -. Non è corretto che gente…"/>
  </head>
  <body>
    <article>
      <h1>Brexit. Se Johnson vince, i residenti Ue pagheranno 700 euro per accedere alle cure mediche</h1>
      <address><time datetime="2019-11-18T11:16:03+00:00">18 Nov 2019, 11:16</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/johnson-tazza_ansa-1.jpg"/>
        <figcaption>brexit, una tazza con il volto di Boris Johnson (foto Ansa)</figcaption>
      </figure>
      <p>ROMA – Se i conservatori inglesi vinceranno le prossime <a href="https://www.blitzquotidiano.it/politica-europea/brexit-elezioni-anticipate-16enni-3111332/">elezioni</a> sotto le insegne di una Brexit dura che imponga una stretta sull’immigrazione, i primi a farne le spese saranno i cittadini Ue che sceglieranno di risiedere in Gran Bretagna.</p>
      <p>Perché nel piano dei Tory c’è la loro equiparazione con gli stranieri extra-Ue: entrambe le categorie dovranno pagare una tassa da 700 euro (625 sterline) per poter accedere alle cure sanitarie pubbliche.</p>
      <figure>
        <a href="https://www.blitzquotidiano.it/politica-europea/ora-legale-no-italia-abolizione-3118308/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-europea/ora-legale-no-italia-abolizione-3118308/">
          <img src="https://static.blitzquotidiano.it/wp/wp-content/uploads/2019/11/ora-legale_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-europea/ora-legale-no-italia-abolizione-3118308/">Ora legale, no dell’Italia all’abolizione. Risparmiamo 100 mln l’anno, e la scienza…</a>
      </h3>
      <figure>
        <a href="https://www.blitzquotidiano.it/politica-europea/spagna-socialisti-vox-ultradestra-3115741/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-europea/spagna-socialisti-vox-ultradestra-3115741/">
          <img src="https://static.blitzquotidiano.it/wp/wp-content/uploads/2019/11/sanchez_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-europea/spagna-socialisti-vox-ultradestra-3115741/">La Spagna vota, l’instabilità resta: rivincono i socialisti, l’ultradestra di Vox raddoppia. Governo lontano</a>
      </h3>
      <p>Al momento per i cittadini Ue sono gratuite, mentre gli extracomunitari devono pagare una tassa da 400 euro. La misura sarà applicata solo ai nuovi arrivi. Il governo Johnson ne fa una questione di equità.</p>
      <p>“Rendere più giusto l’accesso al servizio sanitario fa parte di un più giusto sistema di immigrazione in generale – ha spiegato il ministro Michael Gove -. Non è corretto che gente dalla Bulgaria o dalla Slovenia possa venire qui e avere automaticamente dei diritti che non hanno quelli che provengono dal Bangladesh o da Singapore”. (fonte Corriere della Sera)</p>
    </article>
  </body>
</html>