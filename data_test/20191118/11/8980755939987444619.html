<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/il-barcellona-libera-rakitic-la-juve-pensa-a-uno-scambio-per-gen-27015?utm_medium=pagina"/>
    <meta property="og:site_name" content="il BiancoNero"/>
    <meta property="article:published_time" content="2019-11-18T11:30:00+00:00"/>
    <meta property="og:title" content="Il Barcellona 'libera' Rakitic: la Juve pensa a un clamoroso scambio a gennaio"/>
    <meta property="og:description" content="Ivan Rakitic è oggi più lontano che mai dal Barcellona. L'inizio di stagione del centrocampista croato è stato deludente e lui stesso ha ammesso la propria tristezza nei confronti"/>
  </head>
  <body>
    <article>
      <h1>Il Barcellona 'libera' Rakitic: la Juve pensa a un clamoroso scambio a gennaio</h1>
      <address>
        <time datetime="2019-11-18T11:30:00+00:00">18 Nov 2019, 11:30</time>
      </address>
      <p><b>Ivan Rakitic è oggi più lontano che mai dal Barcellona</b>. L'inizio di stagione del centrocampista croato è stato deludente e lui stesso ha ammesso la propria tristezza nei confronti del mancato utilizzo da parte di Ernesto Valverde. A tal proposito si è espresso Eric Abidal, team manager blaugrana, a <i>El Mundo Deportivo</i>: "<b>Gli parlerò, so come sta. Deciderà lui. </b>Con Ivan sarò trasparente, gli spiegherò la posizione del club e dell'allenatore e voglio sentire da lui cosa ne pensa". Insomma, Rakitic può scegliere il proprio futuro e, con tutta probabilità, sarà addio già nel mercato di gennaio.</p>
      <p><b>OCCHIO ALLO SCAMBIO -</b> Intanto, continua a rimbalzare l'ipotesi di un clamoroso <b>scambio con la Juventus</b>, destinazione assai gradita a Rakitic per il futuro. Secondo quanto riportato da <i>Il Corriere dello Sport</i>, infatti, <b>Emre Can </b>piace al Barcellona e a gennaio si può tornare a parlare di un affare già discusso sul finire dello scorso mercato estivo. Il tedesco è stato escluso dalla lista per la Champions League di Maurizio Sarri, che è un grande estimatore di Rakitic. Il mercato invernale, insomma, si preannuncia <b>caldissimo sull'asse tra Torino e Barcellona.</b></p>
    </article>
  </body>
</html>