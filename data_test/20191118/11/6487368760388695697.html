<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/istenes-bence-huga/"/>
    <meta property="og:site_name" content="FEMINA"/>
    <meta property="article:published_time" content="2019-11-18T11:40:00+00:00"/>
    <meta property="og:title" content="Ő Istenes Bence gyönyörű húga - A ritkán látott Bogi 30 éves lett"/>
    <meta property="og:description" content="Képeken a magyar sztárok ritkán látott lánytestvérei."/>
  </head>
  <body>
    <article>
      <h1>Ő Istenes Bence gyönyörű húga - A ritkán látott Bogi 30 éves lett</h1>
      <h2>Képeken a magyar sztárok ritkán látott lánytestvérei.</h2>
      <address><time datetime="2019-11-18T11:40:00+00:00">18 Nov 2019, 11:40</time> by <a rel="author">Orbán Violetta</a></address>
      <p>Kevesen tudják, hogy <b>Istenes Bencének</b> van egy gyönyörű húga és édesapja második házasságából született két féltestvére is, egy fiú és egy lány. Istenes Boglárka harmincéves, az édesapja, Istenes László, a Mokka műsorvezetője az Instagram-oldalán osztott meg nagyobbik lányával egy közös fotót. </p>
      <p>"A nagyobbik "kislányom". A hétvégén meglepett és sok boldog pillanatot tölthettünk együtt. Imádtam. #bogi #30" - írta az 55 éves tévés a ritka, közös képhez. </p>
      <p>"Nem is tudtam, hogy van lányod is, csak a 2 fiadat láttam. Nagyon szép, csinos, gratulálok!", "Szuper helyes kis nagylány! Jó géneket örökölt!" - olvasható a kommentek között. </p>
      <p>Istenes László 23 éves volt, amikor elsőszülött gyermeke, Bence a világra jött. Őt követte másfél év múlva Bogi. Saját bevallása szerint fiatal volt még az apasághoz. Első feleségével 12 év után elváltak, az asszony ezt követően a két gyerekkel Németországba költözött. </p>
      <p>- Hozzá kellett szoknom, hogy nem láthatom őket nap mint nap. Persze folyamatosan beszéltünk telefonon, és leveleztünk is, de volt, hogy két hónapig nem tudtunk találkozni, ami lelkileg nagyon megviselt bennünket. Ilyenkor a közös levelezéseink olvasása adott erőt  - mesélte erről az időszakról 2018 szeptemberében a <a href="https://www.lokal.hu/2018-09-istenes-laszlo-erzelmesebb-apuka-lettem/"><b>Lokálnak</b></a>. </p>
      <p>Istenes László második feleségével 23 éve él boldog házasságban, amelyből született egy 18 éves lánya, Franci, és egy 13 éves fia, Benedek. </p>
      <p>Képes összeállításunkban nemcsak Istenes Bence gyönyörű húgát, Bogit nézheted meg, de láthatod több sztár ritkán látott lánytestvérét is. Tudtad például, hogy Kasza Tibinek vagy Kulcsár Edinának is van egy húga?</p>
      <figure>
        <img src="https://kep.index.hu/1/0/3040/30407/304073/30407323_a7624748a88785ce0c73952ee68c0335_wm.jpg"/>
        <figcaption>Istenes László nagyobbik lányával, a harmincéves Bogival, aki Istenes Bence húga.<cite>Instagram/Istenes László</cite></figcaption>
      </figure>
      <figure>
        <img src="https://kep.index.hu/1/0/3040/30407/304073/30407325_96fd14bcf22b53386328df262cc6005a_wm.jpg"/>
        <figcaption>Kulcsár Edina először 2019 áprilisában mutatta be négy évvel fiatalabb húgát, Renátát, aki a féltestvére. Van még egy húga, ő hat évvel fiatalabb.<cite>Facebook/Kulcsár Edina</cite></figcaption>
      </figure>
      <figure>
        <img src="https://kep.index.hu/1/0/3040/30407/304073/30407329_c7206fbe59e48f8da3613ed9bb5cef7c_wm.jpg"/>
        <figcaption>"Gratuláljatok a friss diplomás hugicámnak! Végre van ügyvéd a családban..." - írta Kasza Tibi a 2016 júliusában készült fotóhoz, amin Barbarával és testvérükkel, Gáborral látható.<cite>Facebook/Kasza Tibor</cite></figcaption>
      </figure>
      <figure>
        <img src="https://kep.index.hu/1/0/3040/30407/304074/30407401_14abb2094359353376f66fc56f722deb_wm.jpg"/>
        <figcaption>Kiss Ramónára nagyon hasonlít a húga, Debóra, aki pontosan tíz évvel fiatalabb nála: az RTL Klub műsorvezetője pont a 10. születésnapján kapta meg a vágyott kistestvért.<cite>Facebook/Kiss Ramóna</cite></figcaption>
      </figure>
      <figure>
        <img src="https://kep.index.hu/1/0/3040/30407/304073/30407357_834d693b86a0a7f985bb302638b8d0d1_wm.jpg"/>
        <figcaption>ByeAlex húga Londonban él, így csak ritkán találkoznak. A képzőművész Amarilla 30. születésnapját 2019 júniusában együtt ünnepelték Mallorcán.<cite>Instagram/ByeAlex</cite></figcaption>
      </figure>
      <figure>
        <img src="https://kep.cdn.indexvas.hu/1/0/3040/30407/304073/30407351_da45acb4978b582aad70bb4957a7fab7_wm.jpg"/>
        <figcaption>Dér Heni húga, Alexandra nyolc és fél évvel fiatalabb, Szegeden él, ahol fogtechnikusként dolgozik.<cite>Instagram/Dér Heni</cite></figcaption>
      </figure>
    </article>
  </body>
</html>