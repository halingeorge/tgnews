<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/inside-xbox-2019-zobacz-nowosci-na-xbox-one/"/>
    <meta property="og:site_name" content="CHIP"/>
    <meta property="article:published_time" content="2019-11-18T11:47:57+00:00"/>
    <meta property="og:title" content="Inside Xbox 2019: zobacz nowości na Xbox One"/>
    <meta property="og:description" content="Xbox Game Pass wzbogaci się wkrótce o bardzo dobre gry. Już teraz można zagrać chociażby w remasterowaną wersję &quot;Age of Empires II&quot;. Na ostatniej w tym roku, dużej konferencji dla graczy, Microsoft pokazał przede wszystkim nowości, które zmierzają na konsolę Xbox One. Bardzo dobrą informacją okazała się lista dodatkowych tytułów w usłudze Xbox Game Pass, czyli abonamencie pozwalającym w ramach jednej opłaty grać w gry zarówno na konsoli jak i PC. Everwild – baśniowa produkcja twórców gry Sea of Thieves Studio Rare zademonstrowało przepiękną grę fantasy, w której duży nacisk położony będzie prawdopodobnie na istniejące tam gatunki zwierząt. Niektóre z nich przypominają te ze świata rzeczywistego, ale pojawia się też kilka oryginalnych hybryd. O samej mechanice niczego nie wiadomo. Po obecności kilku postaci w trailerze można jedynie domniemywać, że będzie to rodzaj gry kooperacyjnej lub klasycznego MMO. W końcu studio ma już doświadczenie w takim gatunku. Prace nad „Everwild” są dopiero w początkowej fazie, dlatego…"/>
  </head>
  <body>
    <article>
      <h1>Inside Xbox 2019: zobacz nowości na Xbox One</h1>
      <address><time datetime="2019-11-18T11:47:57+00:00">18 Nov 2019, 11:47</time> by <a rel="author">Sylwia Zimowska</a></address>
      <p>
        <b>Na ostatniej w tym roku, dużej konferencji dla graczy, Microsoft pokazał przede wszystkim nowości, które zmierzają na konsolę Xbox One. Bardzo dobrą informacją okazała się lista dodatkowych tytułów w usłudze Xbox Game Pass, czyli abonamencie pozwalającym w ramach jednej opłaty grać w gry zarówno na konsoli jak i PC.</b>
      </p>
      <h3>Everwild – baśniowa produkcja twórców gry Sea of Thieves</h3>
      <p>Studio Rare zademonstrowało przepiękną grę fantasy, w której duży nacisk położony będzie prawdopodobnie na istniejące tam gatunki zwierząt.</p>
      <figure>
        <iframe src="https://www.youtube.com/embed/G7LY7P4HefM" width="640" height="360" data-service="Youtube" scrolling="no"/>
      </figure>
      <p>Niektóre z nich przypominają te ze świata rzeczywistego, ale pojawia się też kilka oryginalnych hybryd. O samej mechanice niczego nie wiadomo. Po obecności kilku postaci w trailerze można jedynie domniemywać, że będzie to rodzaj gry kooperacyjnej lub klasycznego MMO. W końcu studio ma już doświadczenie w takim gatunku. Prace nad „Everwild” są dopiero w początkowej fazie, dlatego nie zdradzono również nawet przybliżonej daty premiery.</p>
      <h3>Grounded – survival w ogrodzie</h3>
      <p>Obsidian Entertainment pracuje z kolei nad nietypową grą akcji. Jej bohaterowie są mniejsi nawet niż mrówki. A przy takich rozmiarach zwykły ogród staje się prawdziwą dżunglą.</p>
      <figure>
        <iframe src="https://www.youtube.com/embed/Obxd078UvPQ" width="640" height="360" data-service="Youtube" scrolling="no"/>
      </figure>
      <p>By przetrwać w dziczy gracze będą musieli współpracować razem szukając schronienia i walcząc z owadami. Bajkowa animacja mocno kojarzy się z „Fortnite”. Grę zobaczymy na konsoli Xbox One w pierwszym kwartale 2020 roku.</p>
      <h3>Tell me why – pierwsza gra z transpłciowym bohaterem</h3>
      <p>Twórcy serii <a href="https://www.chip.pl/2018/09/dzis-premiera-life-is-strange-2/">„Life is Strange”</a> ponownie zaproponują coś dla fanów obyczajowych przygodówek. Bohaterami „Tell my why” jest rodzeństwo bliźniaków: Tyler i Alyson, którzy w dzieciństwie przeżyli tragedię.</p>
      <figure>
        <iframe src="https://www.youtube.com/embed/JVXqGQC9J2o" width="640" height="360" data-service="Youtube" scrolling="no"/>
      </figure>
      <p>W dorosłym życiu postanawiają powrócić do rodzinnego miasteczka na Alasce, by lepiej zrozumieć pewne sprawy. By w pełni przedstawić rozwój i psychikę osoby transpłciowej, jaką w grze jest Tyler, twórcy współpracowali z organizacją GLAAD, która zajmuje się prawami środowisk LGBTQ. Ta ambitna gra przygodowa pojawi się w trzech epizodach na Steamie i w sklepie Microsoftu latem 2020 roku.</p>
      <h3>The Artful Escape – szalona platformówka w fantazyjnym świecie</h3>
      <p>Dla miłośników bardziej relaksujących gier powstaje „The Artful Escape”. Gra przypomina klasyczne platformówki. Atutem będą z pewnością niesamowite widoki i przyjemna muzyka. Bohaterem jest nastoletni Francis, który wyrusza w psychodeliczną podróż przed swoim pierwszym występem na scenie.</p>
      <figure>
        <iframe src="https://www.youtube.com/embed/PZWgPY6sluw" width="640" height="360" data-service="Youtube" scrolling="no"/>
      </figure>
      <h3>West of Death – shooter z Ronem Perlmanem w roli głównej</h3>
      <p>Gdyby „Ghost Ridera” umiejscowić w świecie Dzikiego Zachodu, to wyszłoby właśnie coś takiego jak „West of Death”. Gra będzie strzelanką, w której akcję obserwujemy z perspektywy rzutu izometrycznego. Na uwagę zasługuje świetna, komiksowa oprawa oraz głos głównego bohatera, czyli Rona Perlmana znanego m.in. z „Hellboya”.</p>
      <figure>
        <iframe src="https://www.youtube.com/embed/KeYOtqEYAtk" width="640" height="360" data-service="Youtube" scrolling="no"/>
      </figure>
      <p> </p>
      <h3>Xbox Game Pass – nowe gry w usłudze</h3>
      <figure>
        <iframe src="https://www.youtube.com/embed/uwxOgitOXfc" width="640" height="360" data-service="Youtube" scrolling="no"/>
      </figure>
      <p>Przy okazji przypominamy, że Microsoft ujawnił jakie produkcje pojawią się wkrótce w katalogu Game Pass. I trzeba przyznać, że nie ma powodów do narzekania. Bibliotekę wzbogaciły już:</p>
      <ul>
        <li>Age of Empires II: Definitive Edition (PC)</li>
        <li>Age of Wonders: Planetfall (Xbox One, wkrótce PC)</li>
        <li>Hearts of Iron IV: Cadet Edition (PC)</li>
        <li>Lego: The Ninjago Movie Videogame (Xbox One)</li>
        <li>Rage 2 (X1, wkrótce na PC)</li>
        <li>Remnant: From the Ashes (Xbox One)</li>
        <li>The Talos Principle (Xbox One)</li>
        <li>Tracks: The Train Set Game (Xbox One)</li>
      </ul>
      <p>Przed świętami gracze dodatkowo zagrają także w:</p>
      <ul>
        <li>Wiedźmin 3: Dziki Gon (Xbox One)</li>
        <li>Darksiders 3 (PC i Xbox One)</li>
        <li>Halo: Reach (PC i Xbox One)</li>
        <li>Life is Strange 2 – Epizody 1-3 (Xbox One)</li>
        <li>My Friend Pedro (PC i Xbox One)</li>
        <li>The Escapists 2 (PC i Xbox One)</li>
        <li>The Red Strings Club (PC)</li>
        <li>Vambrace: Cold Souls (PC i Xbox One)</li>
      </ul>
      <p>Z kolei w 2020 roku biblioteka zostanie uzupełniona o następujące gry:</p>
      <ul>
        <li>Tekken 7 (Xbox One)</li>
        <li>Wasteland 3 (PC i Xbox One)</li>
        <li>Life is Strange 2 – Epizody 4-5 (Xbox One)</li>
        <li>Ori and the Will of the Wisps (PC i Xbox One)</li>
        <li>Minecraft Dungeons (PC i Xbox One)</li>
        <li>Final Fantasy IX (PC i Xbox One)</li>
        <li>Final Fantasy VII (PC i Xbox One)</li>
        <li>Final Fantasy VIII (PC i Xbox One)</li>
        <li>Final Fantasy X HD (PC i Xbox One)</li>
        <li>Final Fantasy X-2 HD (PC i Xbox One)</li>
        <li>Final Fantasy XII HD (PC i Xbox One)</li>
        <li>Final Fantasy XIII (PC i Xbox One)</li>
        <li>Final Fantasy XIII: Lightning Returns (PC i Xbox One)</li>
        <li>Final Fantasy XIII-2 (PC i Xbox One)</li>
        <li>Final Fantasy XV (PC i Xbox One)</li>
      </ul>
      <p>Jeżeli jeszcze ktoś nie ma wykupionej usługi, warto zrobić to już teraz. W <a href="https://www.microsoft.com/pl-pl/p/xbox-game-pass-ultimate/cfq7ttc0khs0?activetab=pivot:overviewtab">sklepie Microsoftu</a> trwa promocja, gdzie za kwartał Xbox Game Pass Ultimate zapłacimy jedynie 4 zł, a nie 159,99 zł. | CHIP</p>
      <p>1 +1 +3</p>
    </article>
  </body>
</html>