<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53176/megjelent-az-of-ships-scoundrels-korai-valtozata"/>
    <meta property="og:site_name" content="PlayDome"/>
    <meta property="article:published_time" content="2019-11-18T11:42:00+00:00"/>
    <meta property="og:title" content="Megjelent az Of Ships &amp; Scoundrels korai változata"/>
    <meta property="og:description" content="A karibi térségben kalózkodhatunk a körökre osztott stratégiában."/>
  </head>
  <body>
    <article>
      <h1>Megjelent az Of Ships &amp; Scoundrels korai változata</h1>
      <h2>A karibi térségben kalózkodhatunk a körökre osztott stratégiában.</h2>
      <address><time datetime="2019-11-18T11:42:00+00:00">18 Nov 2019, 11:42</time> by <a rel="author">GeryG</a></address>
      <p>A <i>Korion</i> stúdió a napokban elérhetővé tette <a href="https://store.steampowered.com/app/933830/Of_Ships__Scoundrels/">a Steamen</a> legújabb játéka, az <b>Of Ships &amp; Scoundrels</b> korai változatát. A hajókról és csirkefogókról szóló játék valójában vitorlásokról és kalózokról szól, akik a karibi térséget fedezik fel és fosztják ki. Mi is egy ilyen hajó kapitányává válhatunk, az pedig csak rajtunk múlik, hogy idővel mekkora flotta fölé terjesztjük ki uralmunkat.</p>
      <figure>
        <iframe src="https://www.youtube.com/embed/96Z05lM8E1Q" width="640" height="360" data-service="Youtube" scrolling="no"/>
      </figure>
      <p>A játék korai változatában az egyszemélyes kampányba és a multiplayer módba is belekóstolhatunk. A dolog érdekességét az adja, hogy mind a küldetéseket, mind a pályákat véletlenszerűen generálja a játék, vagyis elméletileg kellően változatos kalandok elé nézünk. Mindezt körökre osztott játékmenettel, de izgalmas csatákkal valósították meg, az egészet pedig megbolondították víziszörnyekkel, természetfeletti jelenségekkel, dinamikusan változó időjárással, váltakozó napszakokkal és néhány szerepjátékos elemmel.</p>
      <p>Az Of Ships &amp; Scoundrels kizárólag PC-re készül, de azt egyelőre nem tudni, hogy a korai változatot mikor válthatja le a teljes kiadás. ■</p>
      <figure>
        <img src="https://www.pcdome.hu/gallery/7452/image1.jpg"/>
      </figure>
      <figure>
        <img src="https://www.pcdome.hu/gallery/7452/image2.jpg"/>
      </figure>
      <figure>
        <img src="https://www.pcdome.hu/gallery/7452/image3.jpg"/>
      </figure>
      <figure>
        <img src="https://www.pcdome.hu/gallery/7452/image4.jpg"/>
      </figure>
      <figure>
        <img src="https://www.pcdome.hu/gallery/7452/image5.jpg"/>
      </figure>
      <figure>
        <img src="https://www.pcdome.hu/gallery/7452/image6.jpg"/>
      </figure>
      <figure>
        <img src="https://www.pcdome.hu/gallery/7452/image7.jpg"/>
      </figure>
    </article>
  </body>
</html>