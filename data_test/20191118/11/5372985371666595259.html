<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/valdagno/castelgomberto/casa-satura-di-gas-viene-salvato-dai-carabinieri-1.7785950"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-18T11:03:16+00:00"/>
    <meta property="og:title" content="Casa satura di gas Viene salvato dai carabinieri"/>
    <meta property="og:description" content="."/>
  </head>
  <body>
    <article>
      <h1>Casa satura di gas <br/>Viene salvato <br/>dai carabinieri</h1>
      <address>
        <time datetime="2019-11-18T11:03:16+00:00">18 Nov 2019, 11:03</time>
      </address>
      <p><b>CASTELGOMBERTO. </b>Colpito da un malore lascia il gas aperto e la casa si satura. L'allarme ai carabinieri è stato dato ieri mattina da due cittadini ghanesi, preoccupati perché un loro amico non rispondeva più al telefono. L'appuntato scelto Alfredo La Licata e il carabiniere Francesco Lorusso sono accorsi e, appena entrati nello stabile, hanno sentito un forte odore di gas. Hanno immediatamente chiuso i contatori del gas e dell'energia elettrica e, dopo aver sfondato la porta, chiusa a chiave dall'interno, hanno aperto le finestre e controllato se nell'appartamento ci fosse qualcuno. Il 61enne è stato trovato, apparentemente privo di vita, in camera da letto. Sono state controllate le funzioni vitali: fortunatamente c'erano battito cardiaco e flebile respirazione. È stato subito portato all'esterno dove sono iniziate le pratiche di primo soccorso in attesa dell'arrivo del 118. Ora l'uomo è ricoverato ad Arzignano, le sue condizioni sono ancora gravi. </p>
      <related>
        <h4>Articoli da leggere</h4>
        <a href="https://www.ilgiornaledivicenza.it/home/video/i-nostri-video/testimonianza-del-carabiniere-intervenuto-1.7785974?ot=it.athesis.pagelayout.EmptyPageLayout.ot"/>
      </related>
    </article>
  </body>
</html>