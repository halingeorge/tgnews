<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640469/%D8%A7%DB%8C%D8%B1%D8%A7%D9%86-%D8%AD%D9%82-%D9%84%D8%BA%D9%88-%D8%A8%D8%B1%D8%AC%D8%A7%D9%85-%D8%B1%D8%A7-%D8%AF%D8%A7%D8%B1%D8%AF%D8%AA%D9%87%D8%B1%D8%A7%D9%86-%D8%BA%D9%86%DB%8C%E2%80%8C%D8%B3%D8%A7%D8%B2%DB%8C-%D8%B1%D8%A7-%D8%A8%D8%A7-%D9%82%D9%88%D8%AA-%D8%A7%D8%AF%D8%A7%D9%85%D9%87-%D8%AF%D9%87%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T11:32:00+00:00"/>
    <meta property="og:title" content="ایران حق لغو برجام را دارد/تهران غنی‌سازی را با قوت ادامه دهد"/>
    <meta property="og:description" content="رئیس سازمان اسلامی آرژانتین گفت: ایران تا کنون اقدامات بجایی انجام داده است و به عنوان کشوری مستقل حق دارد توافق هسته‌ای را به طور کلی لغو کند."/>
  </head>
  <body>
    <article>
      <h1>
        <a href="https://www.bultannews.com/fa/news/640469/%D8%A7%DB%8C%D8%B1%D8%A7%D9%86-%D8%AD%D9%82-%D9%84%D8%BA%D9%88-%D8%A8%D8%B1%D8%AC%D8%A7%D9%85-%D8%B1%D8%A7-%D8%AF%D8%A7%D8%B1%D8%AF%D8%AA%D9%87%D8%B1%D8%A7%D9%86-%D8%BA%D9%86%DB%8C%E2%80%8C%D8%B3%D8%A7%D8%B2%DB%8C-%D8%B1%D8%A7-%D8%A8%D8%A7-%D9%82%D9%88%D8%AA-%D8%A7%D8%AF%D8%A7%D9%85%D9%87-%D8%AF%D9%87%D8%AF">ایران حق لغو برجام را دارد/تهران غنی‌سازی را با قوت ادامه دهد</a>
      </h1>
      <h2>رئیس سازمان اسلامی آرژانتین گفت: ایران تا کنون اقدامات بجایی انجام داده است و به عنوان کشوری مستقل حق دارد توافق هسته‌ای را به طور کلی لغو کند.</h2>
      <address><time datetime="2019-11-18T11:32:00+00:00">18 Nov 2019, 11:32</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «محمود عید» رئیس سازمان اسلامی آرژانتین اظهار کرد: <b>توافق هسته ای</b>، توافقی بوده است که امریکا از آن خارج شده و <b>کشورهای اروپایی</b> نیز به تعهداتشان در مورد این توافق پایبند نبودند. لذا ایران باید با ادامه غنی سازی اورانیوم، به دستاوردهای علمی که هر کشوری می خواهد در این رابطه کسب کند، دست یابد.</p>
      <p>این کارشناس رادیو اسپانیایی معاونت برون مرزی صداوسیما تاکید کرد: فشارهای امریکا برای ابطال کامل توافق هسته ای بیشتر از تلاش های اروپایی ها برای حفظ این توافق است. واقعا جای تاسف است کشورهای اروپایی علیرغم آن که قدرت های بزرگی در جهان محسوب می شوند، تا این حد به واشنگتن وابسته هستند.</p>
      <p>وی افزود: وابستگی این کشورها به امریکا به حدی است که قابل درک نیست. به خاطر همین وابستگی کشورهای اروپایی به امریکا، این کشورها نتوانسته اند به شکل مستقل به خروج امریکا از برجام پاسخ دهند و این توافق را به درستی به سرانجام برسانند.</p>
      <p>عید در پایان گفت: تهران تا کنون در چهار مرحله تعهدات خود را نسبت به توافق هسته ای کاهش داده است. این در حالی است که یک سال از خروج امریکا از برجام می گذرد، توافقی که در سال ۲۰۱۵ میان ایران و گروه ۱+۵ منعقد گردید و ایران در برابر انفعالی که امضاکنندگان اروپایی نسبت به تضمین منافع ایران از خود نشان داده اند، تا کنون مرحله به مرحله از تعهدات خود نسبت به توافق هسته ای کاسته است.</p>
    </article>
  </body>
</html>