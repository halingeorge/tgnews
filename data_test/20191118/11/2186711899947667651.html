<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/na-hersonschini-vodni-politsejski-vijavili-troh-cholovikiv-jaki-pidozrjujutsja-u-brakonjerstvi"/>
    <meta property="og:site_name" content="ПІК"/>
    <meta property="article:published_time" content="2019-11-18T11:00:00+00:00"/>
    <meta property="og:title" content="На Херсонщині водні поліцейські виявили трьох чоловіків, які підозрюються у браконьєрстві"/>
    <meta property="og:description" content="Під час відпрацювання акваторії річки Дніпро працівники відділення поліції в порту «Херсон» виявили браконьєрський човен, вщент завантажений рибою. Сума збитків завданих державі становить понад 75000 гривень"/>
  </head>
  <body>
    <article>
      <h1>На Херсонщині водні поліцейські виявили трьох чоловіків, які підозрюються у браконьєрстві</h1>
      <address>
        <time datetime="2019-11-18T11:00:00+00:00">18 Nov 2019, 11:00</time>
      </address>
      <p>Під час відпрацювання акваторії річки Дніпро працівники відділення поліції в порту «Херсон» виявили браконьєрський човен, вщент завантажений рибою. Сума збитків завданих державі становить понад 75000 гривень - повідомили <a href="https://pik.ua/">ПІК</a> у відділі комунікації поліції Херсонської області.</p>
      <p>В зоні обслуговування рибоохоронного патруля у Збур'ївській затоці поліцейські зупинили човен «Прогрес», в якому перебували троє чоловіків. Під час детального огляду плавзасобу виявили 10 браконьєрських сіток з рибою.</p>
      <figure>
        <img src="https://pik.ua/Media/files/filemanager/2019/11/18/74747.jpg"/>
      </figure>
      <p>Як розповів начальник відділення поліції в порту «Херсон» Максим Жарков, з незаконних знарядь лову дістали майже 2000 карасів сріблястих, 120 коропів, 8 білих амурів, товстолоб, молодь сома, судак та молодь червонокнижних осетрових. Більше 1600 карасів та 66 коропів,вдалося врятувати та в живому стані повернути в природне середовище. Тим самим поліцейські не допустили можливих збитків державі на суму понад 47000 гривень.</p>
      <figure>
        <img src="https://pik.ua/Media/files/filemanager/2019/11/18/7678.jpg"/>
      </figure>
      <p>Правопорушники були доставлені в Голопристанське відділення поліції. Незаконні знаряддя лову та човен з двигуном вилучені. Відкрите кримінальне провадження за ст. 249 Кримінального кодексу України «Незаконне зайняття рибним, звіриним або іншим водним добувним промислом». Ведеться слідство.</p>
      <figure>
        <img src="https://pik.ua/Media/files/filemanager/2019/11/18/865858.jpg"/>
      </figure>
      <related>
        <h4>Новини по темі</h4>
        <a href="https://pik.ua/news/url/choloviki-nischili-na-ostrovi-dereva-bo-tizavazhali-ribaliti-"/>
        <a href="https://pik.ua/news/url/v-oleshkah-vilucheno-20-kg-ribi-na-stihijnomu-rinku"/>
        <a href="https://pik.ua/news/url/operatsija-nerest-vilucheno-ponad-10-ton-ribi"/>
      </related>
    </article>
  </body>
</html>