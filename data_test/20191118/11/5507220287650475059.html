<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186700/"/>
    <meta property="og:site_name" content="Janam TV"/>
    <meta property="article:published_time" content="2019-11-18T11:58:38+00:00"/>
    <meta property="og:title" content="പാകിസ്ഥാനു മുന്നറിയിപ്പ് , ഇനി തിരിച്ചടി അതിശക്തം ; ഇസ്രായേലിൽ നിന്ന് പറന്നിറങ്ങുന്നു 35,000 അടി ഉയരത്തിൽ ആക്രമിക്കുന്ന കില്ലർ ഡ്രോണുകൾ"/>
    <meta property="og:description" content="ഇന്ത്യൻ പ്രതിരോധ മേഖലയെ കൂടുതൽ കരുത്തുറ്റതാക്കുന്ന അതി ശക്തിയേറിയ ആളില്ലാ വിമാനങ്ങൾ ഇസ്രായേലിൽ നിന്ന് ഇന്ത്യയ്ക്കായി പറന്നെത്തുന്നു . കില്ലർ ഡ്രോണുകൾ"/>
  </head>
  <body>
    <article>
      <h1>പാകിസ്ഥാനു മുന്നറിയിപ്പ് , ഇനി തിരിച്ചടി അതിശക്തം ; ഇസ്രായേലിൽ നിന്ന് പറന്നിറങ്ങുന്നു 35,000 അടി ഉയരത്തിൽ ആക്രമിക്കുന്ന കില്ലർ ഡ്രോണുകൾ</h1>
      <address><time datetime="2019-11-18T11:58:38+00:00">18 Nov 2019, 11:58</time> by <a rel="author">Janam TV Web Desk</a></address>
      <p>ഇന്ത്യൻ പ്രതിരോധ മേഖലയെ കൂടുതൽ കരുത്തുറ്റതാക്കുന്ന അതി ശക്തിയേറിയ ആളില്ലാ വിമാനങ്ങൾ ഇസ്രായേലിൽ നിന്ന് ഇന്ത്യയ്ക്കായി പറന്നെത്തുന്നു . കില്ലർ ഡ്രോണുകൾ വാങ്ങാനുള്ള കരാർ പ്രതിരോധ മന്ത്രാലയം അംഗീകരിച്ചതായാണ് റിപ്പോർട്ട് . 40 കോടി ഡോളർ കണക്കാക്കപ്പെടുന്ന ഇടപാടിനു അന്തിമ രൂപം നൽകാൻ സർക്കാർ ശ്രമിക്കുന്നുവെന്നാണ് പ്രതിരോധ മന്ത്രാലയ വക്താവ് അറിയിച്ചത് . ആയുധം വഹിക്കാൻ കഴിയുന്ന 10 ഹെറോൺ ഡ്രോണുകളാണ് ഇസ്രായേലിൽ നിന്ന് വരുന്നത് .</p>
      <p>ഇസ്രായേലിന്റെ ഏറ്റവും ശക്തിയേറിയ ആയുധമാണ് കില്ലർ ഡ്രോണുകൾ എന്നറിയപ്പെടുന്ന ഹെറോൺ ഡ്രോണുകൾ . 1 ടൺ പേലോഡ് വഹിക്കാൻ കഴിയുന്ന 85 അടി ചിറകുള്ള ആകാശ വാഹനമായ ഹെറോൺ ടിപി വായുവിൽ നിന്ന് ഉപരിതലത്തിലേക്ക് മിസൈലുകൾ വിക്ഷേപിക്കാൻ പ്രാപ്തമാണ് .</p>
      <p>മെയ് മാസത്തിൽ പ്രധാനമന്ത്രി നരേന്ദ്ര മോദി ഇസ്രയേൽ സന്ദർശിച്ചിരുന്നു. ഇതിനു ശേഷമാണ് കരാർ ഒപ്പിട്ടത്. 35,000 അടി ഉയരത്തിൽ വരെ പറന്ന് ആക്രമണം നടത്താനും ഹെറോണിന് കഴിയും.ഇസ്രായേൽ എയ്റോസ്പേസ് ഇൻഡസ്ട്രീസാണ് ഈ ഡ്രോണുകൾ നിർമ്മിക്കുന്നത്.</p>
      <p>ശത്രുവിന്റെ നീക്കം നിരീക്ഷിക്കാനും,അതേ സമയം തകർക്കാനും ശേഷിയുള്ളവയാണിത്.470 കിലോഗ്രാം ആയുധങ്ങൾ വരെ വഹിക്കാൻ ശേഷിയുള്ള ഹെറോൺ ഡ്രോൺ 350 കിലോമീറ്റർ ദൂരം വരെ സഞ്ചരിക്കും. അതിർത്തി കടന്ന് ആക്രമണം നടത്തി തിരിച്ചുവരാൻ വരെ ശേഷിയുള്ളതാണ് ഹെറോൺ. ശത്രുവിന്റെ നീക്കങ്ങൾ മുൻകൂട്ടി തിരിച്ചറിയാനും ഈ ഡ്രോണുകൾക്ക് കഴിയും.</p>
      <p>സ്ഥലവും പ്രദേശത്തെ സംഭവ വികാസങ്ങളും എല്ലാം തൽസമയം പകർത്തി കമാൻഡോകളുടെ കേന്ദ്രത്തിലേക്കെത്തിക്കാൻ ഹെറോണിന് കഴിയും.470 കിലോഗ്രാം ആയുധങ്ങൾ വഹിക്കാൻ വരെ ശേഷിയുള്ള ഇവ 350 കിലോമീറ്റർ വരെ സഞ്ചരിക്കും . 8.5 മീറ്ററാണ് ഇതിന്റെ നീളം . വിങ്സ്പാൻ 16.6 മീറ്ററുമാണ് . ഇസ്രായേൽ സേനയുടെ എറ്റവും വലിയ ആയുധങ്ങളിലൊന്നാണിത് .</p>
      <p>ഇസ്രായേലിനെ കൂടാതെ തുർക്കി,കാനഡ,ആസ്ട്രേലിയ തുടങ്ങിയ രാജ്യങ്ങൾ ഹെറോൺ ഉപയോഗിക്കുന്നുണ്ട്.ഇരുട്ടിൽ മനുഷ്യന്റെ നീക്കങ്ങൾ നിരീക്ഷിക്കാൻ ശേഷിയുള്ളതാണ് ഇസ്രായേൽ നിർമിത ഹെറോൺ ആളില്ലാ വിമാനങ്ങൾ</p>
    </article>
  </body>
</html>