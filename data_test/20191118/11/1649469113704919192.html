<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/verslas/vilniaus-rinka/akropolyje-vel-siaus-jamam-dienos/"/>
    <meta property="og:site_name" content="Made in vilnius"/>
    <meta property="article:published_time" content="2019-11-18T11:41:48+00:00"/>
    <meta property="og:title" content="„Akropolyje“ vėl siaus „Jamam“ dienos"/>
    <meta property="og:description" content="Lapkričio 22-23 dienomis keturių didžiųjų miestų prekybos ir pramogų centruose „Akropolis“ tradiciškai vyks populiariausia Lietuvoje didžiųjų nuolaidų akcija „Jamam“. Lankytojai galės rinktis prekes ir paslaugas su specialiais pasiūlymais ir nuolaidomis iki 50 proc. iš maždaug 700 parduotuvių ir paslaugų vietų. „Dešimtus metus iš eilės skaičiuojanti didžiausia šalyje mažmeninės prekybos akcija..."/>
  </head>
  <body>
    <article>
      <h1>„Akropolyje“ vėl siaus „Jamam“ dienos</h1>
      <address><time datetime="2019-11-18T11:41:48+00:00">18 Nov 2019, 11:41</time> by <a rel="author">Made in Vilnius</a></address>
      <p>Lapkričio 22-23 dienomis keturių didžiųjų miestų prekybos ir pramogų centruose „Akropolis“ tradiciškai vyks populiariausia Lietuvoje didžiųjų nuolaidų akcija „Jamam“. Lankytojai galės rinktis prekes ir paslaugas su specialiais pasiūlymais ir nuolaidomis iki 50 proc. iš maždaug 700 parduotuvių ir paslaugų vietų.</p>
      <p>„Dešimtus metus iš eilės skaičiuojanti didžiausia šalyje mažmeninės prekybos akcija „Jamam“ yra ypač vertinama ir sulaukia didelio susidomėjimo – akcijos dienomis su nuolaidomis apsiperka daugiau nei 400 tūkstančių pirkėjų ne tik iš Lietuvos, bet ir iš kaimyninių valstybių. Artėjant didžiosioms metų šventėms, pirkėjai ypač vertina galimybę net dvi dienas rinktis iš prekių ir paslaugų asortimento su didžiausiomis nuolaidomis“, – sako „Akropolis Group“ komunikacijos departamento vadovas Dominykas Mertinas.</p>
      <p>Didžiųjų Lietuvos miestų – Vilniaus, Kauno, Klaipėdos ir Šiaulių „Akropoliuose“ – įsikūrusiose parduotuvėse ir prekybos vietose „Jamam“ metu bus taikomos nuolaidos iki 50 proc. „Maxima“ parduotuvėse galios iki 40 proc. nuolaidos daugeliui pramonių prekių. „Akropoliuose“ taip pat lauks trofėjų valandos, kurių metu parduotuvės taikys papildomas, dar didesnes nuolaidas ir specialius pasiūlymus.</p>
      <p>„Pastebime, kad pirkėjai iš anksto susiplanuoja savo pirkinius nuolaidų dienomis. Kad apsipirkimas „Jamam“ dienų metu būtų sklandus ir kiekvienas pasiektų savo tikslą, rekomenduojame susiplanuoti ir pasirinkti patogiausią kelionės būdą: vykstant automobiliu – susikooperuoti su keliais šeimos nariais, draugais ar kolegomis, pasinaudoti viešuoju transportu, taksi ar pavėžėjimo paslaugų teikėjų pasiūlymais ar atvykti pėsčiomis“, – sako D. Mertinas.</p>
      <p>Keliaujant į „Akropolį“ arba iš jo bus galima pasinaudoti specialiais „Bolt“ pasiūlymais. „Jamam“ dienų metu niekada nebandžiusiems „Bolt“ pavėžėjimo paslaugų, pirmoji kelionė į ir iš „Akropolio“ gali būti ir nemokama – jeigu kelionė į ar iš prekybos centrų kainuos iki 20 eurų, klientai ją gaus dovanų. Tereikės lapkričio 22-23 d. užsiregistravus bei pirmą kartą kviečiant „Bolt“ įvesti kodą su JAMAM20. Jau esami „Bolt“ vartotojai vykdami į ar iš „Akropolio“ su kodu JAMAM8 galės 4 kartus gauti 2 eurų nuolaidą (atsiskaitant grynaisiais ar mobiliuoju mokėjimu).</p>
      <p>Vilniaus, Klaipėdos ir Šiaulių „Akropoliuose“ akcijos metu ištroškusiais rūpinsis ir veiksiančios „Žalia giria“ vandens stotelės, bus dalinamos „Barley and Bro“ dovanos.</p>
      <p>„Jamam“ dienomis prekybos ir pramogų centruose „Akropolis“ veikiančios parduotuvės dirbs įprastu grafiku:</p>
      <ul>
        <li>Parduotuvės Vilniaus „Akropolyje“ dirbs nuo 10 val. ryto iki 22 val. vakaro;</li>
        <li>„Maxima“ ir „Eurovaistinė“ dirbs 8-23 val.;</li>
        <li>„Ermitažas“ dirbs 7.30-22 val.</li>
      </ul>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>9 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/verslas/vilniaus-rinka/suomiu-itella-logistics-kurs-pastomatu-tinkla-lietuvoje/"/>
        <a href="https://madeinvilnius.lt/verslas/vilniaus-rinka/pricer-tyrimas-benzinas-per-paskutini-menesi-pabrango-04-proc-dyzelinas-tiek-pat-atpigo/"/>
        <a href="https://madeinvilnius.lt/verslas/vilniaus-rinka/bankai-grynuju-paslaugas-vis-labiau-patiki-savitarnai/"/>
        <a href="https://madeinvilnius.lt/verslas/vilniaus-rinka/naujove-pavezeju-automobiliuose-specialios-kedutes-mazyliams/"/>
        <a href="https://madeinvilnius.lt/verslas/vilniaus-rinka/vilniuje-duris-atvere-sporto-medicinos-tyrimu-laboratorija-lteam-lab/"/>
        <a href="https://madeinvilnius.lt/verslas/vilniaus-rinka/elme-metall-planuoja-pletra-vilniuje/"/>
      </related>
    </article>
  </body>
</html>