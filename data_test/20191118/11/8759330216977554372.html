<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904208/-bar-a-en-neymar-zien-nieuwe-kans-mogelijk-psg-transfer-voor-180-miljoen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T11:00:00+00:00"/>
    <meta property="og:title" content="'Barça en Neymar zien nieuwe kans: mogelijk PSG-transfer voor 180 miljoen'"/>
    <meta property="og:description" content="Neymar heeft een terugkeer naar FC Barcelona nog altijd niet uit het hoofd gezet. De Braziliaanse ster gaat niet in op een voorstel van Paris Saint-Germain om zijn medio 2022 aflopende contract met drie seizoenen te verlengen."/>
  </head>
  <body>
    <article>
      <h1>'Barça en Neymar zien nieuwe kans: mogelijk PSG-transfer voor 180 miljoen'</h1>
      <address>
        <time datetime="2019-11-18T11:00:00+00:00">18 Nov 2019, 11:00</time>
      </address>
      <p>
        <b>Neymar heeft een terugkeer naar FC Barcelona nog altijd niet uit het hoofd gezet. De Braziliaanse ster gaat niet in op een voorstel van Paris Saint-Germain om zijn medio 2022 aflopende contract met drie seizoenen te verlengen.</b>
      </p>
      <p>Dat meldt althans <i>Diario Sport</i>. Volgens de Catalaanse sportkrant baalt Neymar nog steeds van het feit dat PSG-eigenaar Nasser Al-Khelaifi hem afgelopen zomer een transfer naar Barça door de neus boorde. De Spaanse kampioen wilde 150 miljoen euro betalen en bood Ivan Rakitic en Jean-Clair Todibo in ruil aan. Dat was voor de Franse grootmacht niet voldoende.</p>
      <p>Volgens <i>Sport</i> is er volgend jaar alsnog een 'reële mogelijkheid' dat Neymar terugkeert naar Camp Nou. De aanvaller is dan 28 jaar en heeft drie vijfde van zijn contract bij Paris Saint-Germain uitgediend. Neymar zou bij wereldvoetbalbond FIFA zijn financiële waarde kunnen laten vastleggen. <a href="https://www.sport.es/es/noticias/barca/olvidan-neymar-7740038"><i>Sport</i> speculeert</a> dat dit bedrag zo'n 180 miljoen zou bedragen.</p>
      <p>Het opent de deuren voor Barcelona en dwingt PSG mogelijk aan de onderhandelingstafel plaats te nemen. Tot die tijd houden de Catalanen zich afzijdig om de toch al vertroebelde relatie met de Parijzenaars niet verder op het spits te drijven.</p>
    </article>
  </body>
</html>