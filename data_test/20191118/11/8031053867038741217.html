<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b7%ce%bc%ce%ad%cf%81%ce%b1-%ce%b5%ce%bd%cf%8c%cf%80%ce%bb%cf%89%ce%bd-%ce%b4%cf%85%ce%bd%ce%ac%ce%bc%ce%b5%cf%89%ce%bd-%ce%b1%ce%bd%ce%bf%ce%b9%ce%ba%cf%84%ce%ac-%ce%b3%ce%b9%ce%b1-%cf%84%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T11:18:53+00:00"/>
    <meta property="og:title" content="Ημέρα Ενόπλων Δυνάμεων: Ανοικτά για τους πολίτες 31 στρατόπεδα"/>
    <meta property="og:description" content="Επ’ ευκαιρία του εορτασμού της Ημέρας των Ενόπλων Δυνάμεων που συμπίπτει με τα Εισόδια της Θεοτόκου, την Πέμπτη 21 Νοεμβρίου τριάντα ένα στρατόπεδα σε όλη τη χώρα θα είναι ανοιχτά για τους πολίτες."/>
  </head>
  <body>
    <article>
      <h1>Ημέρα Ενόπλων Δυνάμεων: Ανοικτά για τους πολίτες 31 στρατόπεδα</h1>
      <address>
        <time datetime="2019-11-18T11:18:53+00:00">18 Nov 2019, 11:18</time>
      </address>
      <p>
        <b>Επ’ ευκαιρία του εορτασμού της Ημέρας των Ενόπλων Δυνάμεων που συμπίπτει με τα Εισόδια της Θεοτόκου, την Πέμπτη 21 Νοεμβρίου τριάντα ένα στρατόπεδα σε όλη τη χώρα θα είναι ανοιχτά για τους πολίτες.</b>
      </p>
      <p>Στα εν λόγω στρατόπεδα οι επισκέπτες θα έχουν την ευκαιρία να δουν από κοντά οπλικά συστήματα του Στρατού και να ενημερωθούν για το σύνολο των δραστηριοτήτων του.</p>
      <p>Επίσης, από σήμερα έως την Παρασκευή 22 Νοεμβρίου, λειτουργεί στο Πολεμικό Μουσείο Αθηνών έκθεση σχετικά με την ιστορία των τριών κλάδων των Ενόπλων Δυνάμεων και προβάλλεται σε βίντεο η επιχειρησιακή τους δραστηριότητα.</p>
      <p>Με την ευκαιρία της έκθεσης, οι επισκέπτες θα έχουν τη δυνατότητα να βιώσουν πτήσεις με αεροσκάφη και ελικόπτερα, να πραγματοποιήσουν άλμα με αλεξίπτωτο και άλλες επιχειρησιακές δράσεις, μέσω συστημάτων εικονικής πραγματικότητας.</p>
    </article>
  </body>
</html>