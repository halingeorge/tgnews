<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/innovations/u-stolici-indiji-vidkrili-kisneviy-bar-50054159.html"/>
    <meta property="og:site_name" content="НВ"/>
    <meta property="article:published_time" content="2019-11-18T11:41:00+00:00"/>
    <meta property="og:title" content="Підемо, подихаємо. У столиці Індії відкрили кисневий бар"/>
    <meta property="og:description" content="З кінця жовтня жителі столиці Індії Нью-Делі страждають від смогу, що накрив місто. Порятунок городяни шукають в кисневих барах."/>
  </head>
  <body>
    <article>
      <h1>Підемо, подихаємо. У столиці Індії відкрили кисневий бар</h1>
      <h2>З кінця жовтня жителі столиці Індії Нью-Делі страждають від смогу, що накрив місто. Порятунок городяни шукають в кисневих барах.</h2>
      <address><time datetime="2019-11-18T11:41:00+00:00">18 Nov 2019, 11:41</time> by <a rel="author">Антон Ходоренко</a></address>
      <p>Заклад під назвою Oxy Pure Oxygen Bar в Нью-Делі <a href="https://www.nytimes.com/2019/11/15/world/asia/india-pollution.html">стверджує</a>, що пропонує своїм клієнтам чистий кисень.</p>
      <p>Для індусів, стурбованих повітрям, варіанти були в основному обмежені покупкою очищувачів, герметизацією тріщин в їх будинках ковдрами і рушниками або повним відходом із забруднених міст.</p>
      <p>У Oxy Pure, який знаходиться в Select Citywalk, престижному торговому центрі в Нью-Делі, клієнти платять від 4 до 6 доларів за 15 хвилин подачі кисню через носову канюлю. Вони можуть вибрати один з семи ароматів — включаючи евкаліпт, м’яту і корицю.</p>
      <p>Єлизавета Двіведі, українка, яка живе в Нью-Делі, розповіла, що прийшла в бар, тому що їй набридли зуд очей, нежить і опухле горло. «Мені приємно знати, що я вдихаю чистий кисень, хоча б на 15 хвилин», — сказала вона.</p>
      <p>Власник бару, Арявір Кумар, визнав, що він поки не отримав прибуток від бізнесу. Але він планує відкрити локації в столичному аеропорту, а також в містах Мумбаї і Бангалор.</p>
      <p>«Клієнти кажуть: Невже тепер нам потрібно купувати свіже повітря? Я кажу їм: Хіба ви не платите за пляшку чистої питної води, чого ви не робили 20 років тому?», — розповів Кумар.</p>
      <hr/>
    </article>
  </body>
</html>