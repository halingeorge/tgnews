<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/rihanna-sposare-fidanzato-hassan-jameel/"/>
    <meta property="og:site_name" content="Novella 2000"/>
    <meta property="article:published_time" content="2019-11-18T11:47:43+00:00"/>
    <meta property="og:title" content="Rihanna sta per sposare il fidanzato Hassan Jameel? L'indiscrezione"/>
    <meta property="og:description" content="Stando alle indiscrezioni, pare che Rihanna stia per sposare il fidanzato Hassan Jameel, dopo aver annunciato una breve pausa dalla musica."/>
  </head>
  <body>
    <article>
      <h1>Rihanna sta per sposare il fidanzato Hassan Jameel? L'indiscrezione</h1>
      <address><time datetime="2019-11-18T11:47:43+00:00">18 Nov 2019, 11:47</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Stando alle indiscrezioni, pare che Rihanna stia per sposare il fidanzato Hassan Jameel, dopo aver annunciato una breve pausa dalla musica</h3>
      <p>Tra le protagoniste indiscusse della musica mondiale c’è certamente <b>Rihanna</b>. Fin dal suo debutto sulle scene, nel lontano 2005, l’artista è entrata nel cuore del pubblico, diventando un vero e proprio fenomeno. In poco tempo la cantante ha ottenuto un successo incredibile, raggiungendo importanti traguardi e riconoscimenti, che l’hanno confermata come una vera star. L’ultimo anno, per lei, è stato indubbiamente ricco di eventi. Ed è per questo che qualche ora fa, con un post sui <a href="https://www.instagram.com/badgalriri/?hl=it">social</a>, l’artista ha annunciato una momentanea pausa dalla musica, per dedicarsi alla sua vita privata. A quel punto in molti hanno ipotizzato che la cantante si stia per <b>sposare</b> con il <b>fidanzato Hassan Jameel</b>, e che i due stiano organizzando le imminenti nozze. Ma scopriamo di più in merito e quello che potrebbe accadere nelle successive settimane.</p>
      <p>Sono ormai passati quasi quattro anni da quando <b>Rihanna</b> ha rilasciato il suo ultimo album in studio, <i>ANTI</i>, che ha segnato una vera svolta nella sua carriera. Già da lungo tempo, così, si attende il prossimo progetto discografico della cantante, che stando ai gossip potrebbe essere pubblicato a sorpresa a breve. Da diversi mesi, infatti, l’artista sta lavorando al disco, che avrà delle influenze reggae, e non è escluso dunque che a breve possa vedere la luce. Nel mentre la 31enne ha anche esteso la sua linea di moda e cosmetici, per poi pubblicare, solo il mese scorso, un’autobiografia fotografica, che sta ottenendo un enorme successo.</p>
      <p>Così, dopo un duro lavoro, <b>Rihanna</b> ha deciso di prendersi una pausa, per dedicarsi così alla sua vita privata e alla sua famiglia. Tuttavia, in molti hanno ipotizzato che questo stop stia a significare qualcosa di ben diverso. Secondo le indiscrezioni, infatti, la cantante potrebbe presto <b>sposare</b>, <a href="https://www.novella2000.it/benjamin-mascolo-sposare-bella-thorne/">come <b>Benjamin Mascolo</b> e <b>Bella Thorne</b></a>, il suo <b>fidanzato Hassan Jameel</b>, col quale ha una relazione da quasi tre anni. Vediamo cosa sta accadendo.</p>
      <h3>Rihanna pronta a sposare il fidanzato Hassan Jameel?</h3>
      <p>Era il 2016 quando <b>Rihanna</b> incontrava per la prima volta il suo attuale <b>fidanzato</b>, <b>Hassan Jameel</b>. I due si sono conosciuti ad una festa di Halloween, e a poco a poco è nato così l’amore. Solo nell’estate dell’anno successivo, però, la coppia si mostrò per la prima in pubblico, confermando così la relazione. Pur non mostrandosi spesso sui social, però, pare che l’amore tra la cantante e il suo compagno sia talmente forte al punto che i due starebbero pensando al matrimonio. La recente pausa dalla musica, infatti, ha fatto insospettire il web, e sono in molti a pensare che l’artista stia per <b>sposare Jameel</b>.</p>
      <p>Come fa notare <i>Vanity Fair Italia</i>, <b>Rihanna</b> solo qualche settimana in un’intervista per <i>Vogue Usa </i>ha parlato delle ipotetiche nozze, facendo intendere di essere interessata a compiere il passo successivo. Così, come riportato, pare che in America in molti abbiano collegato le dichiarazioni rilasciate alla pausa che la cantante ha annunciato. Naturalmente, almeno per il momento, si tratta soltanto di voci indiscrete. Nè la cantante, né tanto meno il suo <b>fidanzato</b>, hanno confermato il pettegolezzo.</p>
      <p>Tuttavia non è da escludere che <b>Rihanna</b> abbia intenzione di <b>sposare Hassan Jameel</b>, e che nelle prossime settimane i due decidano di unirsi in matrimonio. In attesa di ulteriori aggiornamenti in merito, facciamo tanti auguri a questa splendida coppia, e nel mentre attendiamo con ansia il nuovo album della cantante.</p>
      <related>
        <a href="https://www.novella2000.it/harry-styles-frecciatina-zayn-malik/"/>
        <a href="https://www.novella2000.it/francesco-chiofalo-video-web-contro-instagram/"/>
        <a href="https://www.novella2000.it/chiara-ferragni-sanremo-2020-haters/"/>
      </related>
    </article>
  </body>
</html>