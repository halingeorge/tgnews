<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/entertainment/1562087/o-agnwstos-stefanos-tsitsipas-pisteyw-sta-zwdia-moy-aresei-i-sakira-kai-o-antetokoynmpo-video-"/>
    <meta property="og:site_name" content="NOOZ."/>
    <meta property="article:published_time" content="2019-11-18T11:55:00+00:00"/>
    <meta property="og:title" content="Ο άγνωστος Στέφανος Τσιτσιπάς: &quot;Πιστεύω στα ζώδια- Μου αρέσει η Σακίρα και ο Αντετοκούνμπο&quot; [video]"/>
    <meta property="og:description" content="Ο Στέφανος Τσιτσιπάς αν και πρόσφατα αποφάσισε να “εξαφανιστεί” από τα social media, ο θριαμβευτης στο ATP Finals, λίγες ώρες μετά άνοιξε live το κανάλι του στο Youtube, απάντησε σε ερωτήσεις και πρόλαβε να συγκεντρώσει και 1000 ευρώ για το «Μαζί για το Παιδί»!"/>
  </head>
  <body>
    <article>
      <h1>Ο άγνωστος Στέφανος Τσιτσιπάς: "Πιστεύω στα ζώδια- Μου αρέσει η Σακίρα και ο Αντετοκούνμπο" [video]</h1>
      <address>
        <time datetime="2019-11-18T11:55:00+00:00">18 Nov 2019, 11:55</time>
      </address>
      <p>
        <b>Ο Στέφανος Τσιτσιπάς αν και πρόσφατα αποφάσισε να “εξαφανιστεί” από τα social media, ο θριαμβευτης στο ATP Finals, λίγες ώρες μετά άνοιξε live το κανάλι του στο Youtube, απάντησε σε ερωτήσεις και πρόλαβε να συγκεντρώσει και 1000 ευρώ για το «Μαζί για το Παιδί»!</b>
      </p>
      <p>Ο έλληνας πρωταθλητής  μετά την κατάκτηση του  μεγαλύτερου τίτλου στην καριέρα του, και παρά το γεγονός ότι ξύπνησε νωρίς το πρωί γιατί είχε συνέντευξη με το BBC, αποφάσισε να βγει live στο κανάλι του στο Youtube και να μας αποκαλύψει άγνωστες  πτυχές της ζωής του…</p>
      <p>Μάλιστα, ο Στέφανος Τσιτσιπάς συγκέντρωσε ένα ποσό από δωρεές μέσα από το live chat, περίπου 1.000 ευρώ, το οποίο θα δωρίσει στο «Μαζί για το Παιδί».</p>
      <p>
        <b>Μεταξύ άλλων ρωτήθηκε και απάντησε για:</b>
      </p>
      <p>«Χθες το βράδυ (σ.σ.: μετά τη νίκη του στον τελικό του ATP Finals) δεν έφαγα τίποτα. Πήγα να φάω, αλλά δεν μπορούσα, ήταν πολύ σφιγμένο το στομάχι μου. Ούτε σήμερα έχω φάει τίποτα».<br/>«Εχω κοιμηθεί πέντε ώρες. Κοιμήθηκα αργά, έπρεπε να σηκωθώ νωρίς για μια συνέντευξη στο BBC. Αλλά νιώθω καλά»<br/>«Αγαπημένο μου τοπίο η Νέα Ζηλανδία, τη λατρεύω. Φανταστικά τοπία»<br/>«Δεν πίνω αλκοόλ, παιδιά. Αλλά ίσως δοκιμάσω τις επόμενες μέρες, δεν ξέρω»<br/>«Αγαπημένη μου γεύση παγωτού: Μάνγκο και σορμπέ λεμόνι»<br/>Αγαπημένη ταινία: «Hotel Mumbai»<br/>«Δεν μου αρέσει να ακούω μουσική πριν μπω στο κορτ. Νιώθω ότι θα έχω όλη την ώρα το μυαλό μου στο τραγούδι. Δεν με ηρεμεί η μουσική πριν από τον αγώνα»<br/>Ο παίκτης με το καλύτερο σερβίς: «Ο Νικ Κύργιος και ο Τζον Ίσνερ, δεν μπορώ να ξεχωρίσω»<br/>«Ναι, μου αρέσει η Λισαβόνα και είμαι Μπενφίκα. Ανδρέας Σάμαρης ναι!».<br/>Αγαπημένο τραγούδι: «Πάρε με αγκαλιά» του Κωνσταντίνου Αργυρού<br/>Μάρκος Παγδατής: «Τον λατρεύω, είναι ψυχούλα»<br/>Διακοπές: «Θα πάω στην Ισλανδία 3-4 μέρες για διακοπές, μετά στην Ελλάδα και στην Κύπρο. Ανυπομονώ να πάρω το δίπλωμά μου για να οδηγήσω το νέο μου αυτοκίνητο, ένα ηλεκτροκίνητο Tesla»<br/>«Ναι, μου αρέσει το σούσι»<br/>«Πώς να είσαι ευτυχισμένος; Να είσαι με αυτούς που αγαπάς, αυτούς που νοιάζεσαι και να κάνεις πράγματα για σένα»<br/>«Τελευταία σειρά που είδα ήταν το Casa de Papel, φανταστικό. Αλλά αγαπημένη μου σειρά είναι το Stranger Τhings»<br/>«Αγαπημένος εθνικός ύμνος; Ο ελληνικός φυσικά»<br/>«Πίτσα ή σουβλάκι; Σουβλάκι!»<br/>«Ο Νόβακ Τζόκοβιτς είναι ο καλύτερος φίλος μου από τον χώρο του τένις»<br/>«Δεν έχω πάει ποτέ στη Νότια Αμερική»<br/>«Όταν αγωνίζομαι, σκέφτομαι πολλούς ανθρώπους, όπως τον αδελφό μου κ.λπ.»<br/>«Stranger things, εξαιρετική σειρά»<br/>«Είμαι συναισθηματικό άτομο»<br/>«Πιστεύω στα ζώδια, δεν είμαι φανατικός, αλλά τα τσεκάρω από καιρού εις καιρό»<br/>«Πιστεύω ότι για τον καθένα υπάρχει το έτερον ήμισυ, η αδελφή ψυχή»<br/>«Τελευταία φορά που έκλαψα ήταν πριν από δύο εβδομάδες. Αλλά έκλαψα πολύ και στο Πεκίνο, μετά τον πρώτο γύρο (σ.σ.: του China Open), στον δρόμο προς το ξενοδοχείο. Δεν θέλω να σας πω γιατί»<br/>«Μου αρέσουν πολύ οι One Direction (σ.σ.: συγκρότημα). Τα τραγούδια τους με κάνουν να νιώθω ευτυχισμένος και μου δίνουν ιδέες για το μέλλον»<br/>«Αγαπημένη ηθοποιός; Η Μάργκοτ Ρόμπι, είναι σπουδαία ηθοποιός»<br/>«Αγαπημένη τραγουδίστρια; Η Σακίρα»<br/>«Ποιος είναι ο αγαπημένος μου αθλητής; Ο Γιάννης Αντετοκούνμπο».</p>
      <figure>
        <iframe src="https://www.youtube.com/embed/vfZLHVF9mcQ" width="640" height="360" data-service="Youtube" scrolling="no"/>
      </figure>
      <related>
        <a href="https://www.nooz.gr/sports/1562005/stefanos-tsitsipas-to-poso-poy-pire-gia-tin-kataktisi-toy-atp-finals"/>
        <a href="https://www.nooz.gr/sports/1562003/stefanos-tsitsipas-deite-ti-megali-stigmi-tis-aponomis-sto-atp-finals-video-"/>
        <a href="https://www.nooz.gr/sports/1561909/stefanos-tsitsipas-poia-seira-toy-netflix-thymithike-meta-tin-prokrisi-toy-ston-teliko-vid-"/>
        <a href="https://www.nooz.gr/sports/1561904/stefanos-tsitsipas-ti-eipe-meta-ton-thriambo-epi-toy-fenterer"/>
      </related>
    </article>
  </body>
</html>