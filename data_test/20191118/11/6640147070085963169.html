<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/palo-alto-networks-potenzia-prisma-access/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T11:15:00+00:00"/>
    <meta property="og:title" content="Palo Alto Networks potenzia Prisma Access | B2BLabs"/>
    <meta property="og:description" content="La piattaforma di Secure Access Service Edge si dota di nuove funzionalità SD-WAN e DLP per servizi di networking e sicurezza end-to-end"/>
  </head>
  <body>
    <article>
      <h1>Palo Alto Networks potenzia Prisma Access | B2BLabs</h1>
      <address>
        <time datetime="2019-11-18T11:15:00+00:00">18 Nov 2019, 11:15</time>
      </address>
      <p><b>Palo Alto Networks ha introdotto nuove funzionalità software-defined</b> wide area network (SD-WAN) e data loss prevention (DLP) all’interno di Prisma Access, la sua piattaforma cloud distribuita.</p>
      <p>Il modello di <b>Secure Access Service Edge (SASE) che fornisce servizi di networking e sicurezza end-to-end</b>, risponde alle limitazioni delle architetture tradizionali facendo convergere networking e sicurezza nel cloud. Secondo gli analisti di Gartner, la richiesta di capacità SASE basate su cloud da parte delle aziende, andrà a ridefinire le architetture di rete e di sicurezza.</p>
      <p>«Le applicazioni sono erogate sempre più spesso in modalità cloud verso utenti che diventano più mobili, di conseguenza le aziende devono rivedere le modalità di implementazione di reti e sicurezza» ha spiegato <b>Lee Klarich, Chief Product Officer di Palo Alto Networks</b>.</p>
      <figure>
        <img src="https://www.tomshw.it/images/images/2019/11/palo-alto-networks-prisma-access-63214.jpg"/>
      </figure>
      <p>«Per connettere e proteggere le organizzazioni ora e in futuro, riteniamo che reti e sicurezza debbano convergere verso il cloud. A differenza degli approcci tradizionali alla SD-WAN che compromettono la protezione, aggiungono complessità, e offrono prestazioni imprevedibili quando gli utenti accedono alle applicazioni cloud, <b>Prisma Access fornisce un fabric SD-WAN semplice</b>, sicuro e a prestazioni elevate direttamente dal cloud».</p>
      <p>Sono numerose <b>le aziende che si sono già affidate a Prisma Access</b> per i servizi di networking e sicurezza completi, come VPN IPsec, VPN SSL, analisi di malware tramite cloud, sicurezza DNS e capacità di URL filtering.</p>
      <p>Con l’introduzione delle <b>nuove funzionalità SD-WAN e del servizio DLP</b>, Palo Alto Networks potenzia la piattaforma Prisma Access e le capacità SASE tra cui: il nuovo servizio Prisma Access SD-WAN, la rinnovata interfaccia di gestione basata su cloud; <b>i nuovi service level agreement SaaS</b>; il nuovo servizio DLP avanzato.</p>
      <p>Prisma Access, SD-WAN, <b>l’interfaccia di gestione cloud-based e gli SLA SaaS sono già disponibili</b>. DLP è disponibile per una valutazione.</p>
    </article>
  </body>
</html>