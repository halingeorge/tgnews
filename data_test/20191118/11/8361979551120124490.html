<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/podatok-i-legalizaciya-kriptovalyut-u-parlament-vnesli-zakonoproyekt-pro-kriptovalyutu-novini-ukrajini-50054155.html"/>
    <meta property="og:site_name" content="НВ"/>
    <meta property="article:published_time" content="2019-11-18T11:38:00+00:00"/>
    <meta property="og:title" content="До парламенту внесли законопроект про легалізацію криптовалют"/>
    <meta property="og:description" content="Операції з продажу криптовалют не будуть обкладатися ПДВ."/>
  </head>
  <body>
    <article>
      <h1>До парламенту внесли законопроект про легалізацію криптовалют</h1>
      <h2>Операції з продажу криптовалют не будуть обкладатися ПДВ.</h2>
      <address>
        <time datetime="2019-11-18T11:38:00+00:00">18 Nov 2019, 11:38</time>
      </address>
      <p>У Верховну Раду внесли законопроєкт «Про внесення змін до Податкового кодексу України та інших законів України щодо оподаткування операцій з криптоактивами», повідомляє <a href="https://thedigital.gov.ua/news/zrobleno-pershiy-vazhliviy-krok-u-legalizatsii-operatsiy-z-virtualnimi-aktivami">прес-служба</a> Міністерства цифрової трансформації.</p>
      <p>Документ законодавчо закріплює значення термінів «Віртуальний актив», «криптоактів», «токен», «токен-актив», «операція з криптоактивами» і визначає правила оподаткування.</p>
      <p>Операції з продажу криптоактивів не обкладатимуться ПДВ. Податок на доходи фізичних осіб для інвестиційного прибутку від продажу криптоактивів терміном на п’ять років становитиме 5%.</p>
      <p>Інвестиційний прибуток від операцій з криптоактивами буде розраховуватися як різниця між ціною продажу активу і ціною його купівлі або виробництва. Вартість покупки та виробництва криптоактиву повинна бути підтверджена документально.</p>
      <p>Законопроект був розроблений спільно блокчейн-спільнотою, міжфракційним депутатським об'єднанням Верховної Ради України Blockchain4Ukraine Офісом ефективного регулювання BRDO і командою Міністерства цифрової трансформації.</p>
      <p>На розгляд парламенту ініціативу вніс нардеп Олексій Жмеренецький. Повний текст законопроєкту на сайті Ради поки ще недоступний.</p>
      <p>Нагадаємо, що недавно на Укрзалізниці зловили <a href="https://nv.ua/ukr/biz/economics/na-ukrazaliznici-nezakonno-mayni-kriptovalyuta-novini-ukrajini-50053687.html">майнерів криптовалюти</a>.</p>
    </article>
  </body>
</html>