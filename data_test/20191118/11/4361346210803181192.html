<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/137-milliorol-indul-diana-tancosruhaja/186809"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T11:00:00+00:00"/>
    <meta property="og:title" content="137 millióról indul Diána táncosruhája"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>137 millióról indul Diána táncosruhája</mark>
      </h1>
      <address><time datetime="2019-11-18T11:00:00+00:00">18 Nov 2019, 11:00</time> by <a rel="author">Bors</a></address>
      <figure>
        <img src="http://media.borsonline.hu/cikk/20/192406/big-lead/650x360/2026666_diana-tanc1-afp.jpg"/>
        <figcaption>John Travoltával 1985-ben a Fehér Házban táncolt a Szombat esti láz zenéjére az ikonikus éjkék estélyiben © AFP</figcaption>
      </figure>
      <p>Diána walesi hercegné egyik legemlékezetesebb ruhája volt az az éjkék estélyi, amiben John Travoltával, a Szombat esti láz sztárjával ropta a Fehér Házban Ronald és Nancy Reagan meghívására. Az ikonikussá vált viseletet először saját maga árverezte el 1997 júniusában, mindössze két hónappal a halála előtt, hogy egy AIDS- alapítványnak segítsen. Most ugyanez a ruha kerül december 9-én kalapács alá a londoni Karry Tayler aukciós házban, ahol azt remélik, a 350 ezer fontos (137 millió Ft) kikiáltási árat jóval túl fogja szárnyalni a végösszeg. S ha a jelenlegi tulajdonos méltón akar tisztelegni Diána emléke előtt, akkor a bevételt, vagy legalább egy részét szintén eljuttatja a rászorulóknak.</p>
    </article>
  </body>
</html>