<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/v-ukrajini-hochut-sprostiti-rejestraciyu-taksi-640681.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T11:35:59+00:00"/>
    <meta property="og:title" content="В Україні хочуть спростити реєстрацію таксі"/>
    <meta property="og:description" content="Представники уряду провели зустріч із представниками ринку таксі в Україні"/>
  </head>
  <body>
    <article>
      <h1>В Україні хочуть спростити реєстрацію таксі</h1>
      <address>
        <time datetime="2019-11-18T11:35:59+00:00">18 Nov 2019, 11:35</time>
      </address>
      <h4>Представники уряду провели зустріч із представниками ринку таксі в Україні</h4>
      <p>Незабаром в Україні можуть спростити процес отримання права на здійснення діяльності таксі, замінивши ліцензії на повідомлення.</p>
      <p>Відповідна ініціатива міститься у зареєстрованому у парламенті законопроєкті, <a href="https://mtu.gov.ua/news/31310.html">передає</a> пресслужба Міністерства інфраструктури.</p>
      <p>«Новим законопроєктом планується дерегулювати процедури набуття права на провадження діяльності з перевезень пасажирів на таксі та легковими автомобілями на замовлення (заміна ліцензій на повідомлення)», — повідомили у Міністерстві інфраструктури за підсумками зустрічі з представниками ринку таксі в Україні.</p>
      <p>Разом з тим, Укртрансбезпеці пропонують надати право здійснювати контроль за діяльністю таксі. Зокрема, працівники Укртрансбезпеки зможуть здійснювати «контрольне придбання послуг» для того, аби визначити, чи дотримується перевізник законів про автомобільний транспорт.</p>
      <p>До слова, <a href="https://glavcom.ua/news/nacbank-hoche-dozvoliti-znimati-groshi-z-kartok-u-kasah-magaziniv-640660.html">Нацбанк хоче дозволити знімати гроші з карток у касах магазинів</a>. «Нацбанк пропонує надати можливість держателям електронних платіжних засобів (наприклад, платіжних карток) у разі потреби отримувати готівку з кас підприємств торгівлі, громадського харчування та послуг, що застосовують реєстратори розрахункових операцій (з відповідною реєстрацією). Також йдеться про оптимізацію норм щодо обліку таких операцій», - вказали у регуляторі.</p>
      <related>
        <a href="https://glavcom.ua/economics/finances/servis-taksi-bolt-zapustiv-v-ukrajini-sluzhbu-kurjerskoji-dostavki-634982.html"/>
        <a href="https://glavcom.ua/world/observe/aerotaksi-litalo-u-centri-singapura-634723.html"/>
        <a href="https://glavcom.ua/world/observe/u-nyu-yorku-pochalo-pracyuvati-povitryane-taksi-631102.html"/>
      </related>
    </article>
  </body>
</html>