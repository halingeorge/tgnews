<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742295"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T11:14:00+00:00"/>
    <meta property="og:title" content="เอ๊ะยังไง!นักศึกษาสาวถูกมอมยา ลบโพสต์ปิดเฟซเงียบ"/>
    <meta property="og:description" content="ยังไงกันแน่ สาวนักศึกษาถูกมอมยา ลบโพสต์เก็บตัวหายเงียบ หลัง “ฟรอยด์ ณัฏฐพงษ์” ออกมาชี้แจง จ่อฟ้องกลับคู่กรณีหากทำให้เสียหน้าที่การงาน"/>
  </head>
  <body>
    <article>
      <h1>เอ๊ะยังไง!นักศึกษาสาวถูกมอมยา ลบโพสต์ปิดเฟซเงียบ</h1>
      <address>
        <time datetime="2019-11-18T11:14:00+00:00">18 Nov 2019, 11:14</time>
      </address>
      <p>
        <b>ยังไงกันแน่ สาวนักศึกษาถูกมอมยา ลบโพสต์เก็บตัวหายเงียบ หลัง “ฟรอยด์ ณัฏฐพงษ์” ออกมาชี้แจง จ่อฟ้องกลับคู่กรณีหากทำให้เสียหน้าที่การงาน</b>
      </p>
      <p>ยังคงเป็นประเด็นร้อนบนโลกออนไลน์ ที่ชาวเน็ตสนใจอย่างต่อเนื่อง สำหรับกรณีที่นักศึกษาสาวรายหนึ่งออกมาโพสต์เล่าว่า รุ่นพี่ในที่ฝึกงานชวนไปทานข้าวจนได้เจอกับดาราหนุ่มอักษรย่อ ฟ. และจากนั้นก็ได้ยื่นเยลลี่ให้ทาน และบีบเจลล้างมือให้ ทำให้เกิดอาการคล้ายว่าว่าต้องถูกมอมยาแน่ เลยขอโทรศัพท์หาคุณพ่อ แต่ก็ถูกห้าม สุดท้ายก็สามารถเอาตัวรอดออกจากสถานการณ์ดังกล่าวมาได้ ก่อนเข้าแจ้งความไว้ที่ สน.ลาดกระบัง<br/> <br/>ล่าสุดดาราหนุ่มอักษรย่อ ฟ. ที่ภายหลังทราบว่าเป็นหนุ่ม<b> ฟรอยด์-ณัฏฐพงษ์ ชาติพงษ์</b> ก็ได้ออกมาชี้แจงผ่านรายการเที่ยงวันทันเหตุการณ์ด้วยว่า ตนเองไม่ได้ยื่นเยลลี่ให้ แต่น่าจะเป็นเยลลี่บนโต๊ะ ที่บอกว่าเป็นเยลลี่ต่างประเทศ ไม่รู้เอาข้อมูลมาจากไหน ส่วนแกร็บคาร์รุ่นน้องตนเป็นคนเรียก ตนเองไม่เกี่ยวข้องเลย งงไม่รู้โยงมาได้ไง ตอนนี้กระทบกับงาน จ่อฟ้องกลับคู่กรณีหากทำให้เสียหน้าที่การงาน ตามที่เสนอข่าวไปแล้วนั้น<br/><br/>ความคืบหน้าล่าสุด หลังจากผู้สื่อข่าว “เดลินิวส์ออนไลน์” ได้เข้าไปทำการตรวจเช็คหน้าเฟซบุ๊กของสาวนักศึกษาที่ถูกมอมยา ปรากฏว่าโพสต์ดังกล่าวหายไปจากหน้าไทม์ไลน์เป็นที่เรียบร้อย และเมื่อติดต่อไปทางข้อความส่วนกลับติดต่อไม่ได้และ และปิดเฟซบุ๊กเป็นที่เรียบร้อยหลังจากที่หนุ่มฟรอยด์ออกมาชี้แจงเรื่องดังกล่าว</p>
      <figure>
        <img src="https://www.dailynews.co.th/admin/upload/20191118/news_oDCvExXyPp164626_533.jpg?v=20191118234?v=6888"/>
      </figure>
      <p>
        <b>ข่าวที่เกี่ยวข้อง..<br/><br/><a href="https://www.dailynews.co.th/regional/742226">'ฟรอยด์'ลั่นไม่ได้ยื่นเยลลี่ให้ ปัดมอมยา-จ่อฟ้องทำเสียชื่อ</a><br/><br/><a href="https://www.dailynews.co.th/regional/742223">คลายสงสัยสาวอ้างดารา'ฟ.'มอมยา 'ฟรอยด์'โผล่แจงแล้ว</a><br/><br/><a href="https://www.dailynews.co.th/regional/741941">นศ.สาวโพสต์แฉ!! หลังโดนดาราอักษรย่อ'ฟ' มอมยา</a></b>
      </p>
    </article>
  </body>
</html>