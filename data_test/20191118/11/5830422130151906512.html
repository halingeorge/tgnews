<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140755/%D8%B9%D9%84%D8%AA-%D8%B5%D9%81%E2%80%8C%D9%87%D8%A7%DB%8C-%D8%B7%D9%88%D9%84%D8%A7%D9%86%DB%8C-%D8%A8%D8%B1%D8%AE%DB%8C-%D8%AC%D8%A7%DB%8C%DA%AF%D8%A7%D9%87%E2%80%8C%D9%87%D8%A7%DB%8C-%D8%B3%D9%88%D8%AE%D8%AA-%DB%8C%DA%A9-%D8%AA%D9%88%D8%B5%DB%8C%D9%87-%D8%A8%D9%87-%D8%AF%D8%A7%D8%B1%D9%86%D8%AF%DA%AF%D8%A7%D8%AA-%DA%A9%D8%A7%D8%B1%D8%AA"/>
    <meta property="og:site_name" content="boursepress.ir"/>
    <meta property="article:published_time" content="2019-11-18T11:20:00+00:00"/>
    <meta property="og:title" content="علت صف‌های طولانی برخی جایگاه‌های سوخت / یک توصیه به دارندگات کارت"/>
    <meta property="og:description" content="عضو هیات مدیره اتحادیه جایگاه‌های سوخت با اعلام علت ایجاد صف‌های طولانی برخی جایگاهداران بنزین ، توصیه کرد دارندگان کارت سوخت اقدام به ثبت شماره تماس در کارت کنند ."/>
  </head>
  <body>
    <article>
      <h1>علت صف‌های طولانی برخی جایگاه‌های سوخت / یک توصیه به دارندگات کارت</h1>
      <h2>عضو هیات مدیره اتحادیه جایگاه‌های سوخت اعلام کرد:</h2>
      <address>
        <time datetime="2019-11-18T11:20:00+00:00">18 Nov 2019, 11:20</time>
      </address>
      <p>
        <i>عضو هیات مدیره اتحادیه جایگاه‌های سوخت با اعلام علت ایجاد صف‌های طولانی برخی جایگاهداران بنزین ، توصیه کرد دارندگان کارت سوخت اقدام به ثبت شماره تماس در کارت کنند .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، محمد عطاپور با تاکید بر اینکه وضعیت فعلی سوخت‌رسانی به‌ علت حواشی و تغییرات ، دچار اختلالاتی شده که حل این مساله نیاز به زمان دارد به ایسنا گفت : سهمیه‌بندی و دو نرخی شدن بنزین ، مشکلاتی را برای جایگاه‌داران به وجود آورد که وزارت نفت و شرکت ملی پخش باید راهکارهایی را ارایه دهند و به کارمزد، تحمیل هزینه‌های اداری و استهلاک در جایگاه‌ها توجه شود .</p>
      <p>وی افزود: انتظار می‌رفت شرکت ملی پخش قبل از اعلام این تصمیم با جایگاه‌داران مشورت کند تا تدابیر لازم در نظر گرفته شود. عدم اطلاع از رقم خرید سوخت ، ابهام زیادی را ایجادکرده و یک جایگاه برای تامین بنزین سوپر باید بیش از ۱۰۰ میلیون تومان تامین اعتبار کند اما نظام بانکی چنین اجازه‌ای  نمی‌دهد .</p>
      <p>این عضو با اشاره به پیش بینی کاهش ۲۰ درصدی مصرف بنزین ادامه داد: تحقق این پیش بینی اثرات منفی برای جایگاه‌ها دارد و با توجه به استهلاک جایگاه‌ها ، درآمدها مقرون به صرفه نخواهد بود .</p>
      <p>عطاپور توصیه کرد دارندگان کارت سوخت اقدام به ثبت شماره تماس در کارت کنند تا درصورت جا ماندن در جایگاه ها ، امکان تماس و تحویل باشد.</p>
      <p>انتهای پیام  </p>
    </article>
  </body>
</html>