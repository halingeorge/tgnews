<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/egitim/egitim-genel/pau-erasmus-ogrencileri-tripolisi-gezdi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-18T11:26:00+00:00"/>
    <meta property="og:title" content="PAÜ Erasmus Öğrencileri Tripolis’i gezdi"/>
    <meta property="og:description" content="Genel anlaşmalar ve Erasmus Öğrenci Değişim Programı kapsamında Dünya’nın farklı ülkelerinden, eğitimlerinin bir bölümünü Pamukkale Üniversitesi’nde almak için Denizli’ye gelen yaklaşık 50 değişim programı öğrencisi Rektör Prof. Dr. Hüseyin Bağ ile birlikte Tripolis Antik Kentini ve ardından Buldan’ı gezdi."/>
  </head>
  <body>
    <article>
      <h1>PAÜ Erasmus Öğrencileri Tripolis’i gezdi</h1>
      <h2>Genel anlaşmalar ve Erasmus Öğrenci Değişim Programı kapsamında Dünya’nın farklı ülkelerinden, eğitimlerinin bir bölümünü Pamukkale Üniversitesi’nde almak için Denizli’ye gelen yaklaşık 50 değişim programı öğrencisi Rektör Prof. Dr. Hüseyin Bağ ile birlikte Tripolis Antik Kentini ve ardından Buldan’ı gezdi.</h2>
      <address><time datetime="2019-11-18T11:26:00+00:00">18 Nov 2019, 11:26</time> by <a rel="author">Haber Merkezi</a></address>
      <p>Öğrenci değişim programı dahilinde Bazı derslerini Pamukkila Üniversitesi’ne görecek olan yabancı öğrenciler Rektör Prof. Dr. Hüseyin Bağ ile birlikte Tripolis Antik Kentini ve ardından Buldan’ı gezdi. Ayrıca geziye Rektör Yardımcısı Prof. Dr. Osman Çiftçi, PAÜ Uluslararası İlişkiler Koordinatörü Doç. Dr. Zeha Yakar, İdari Mali İşler Daire Başkanı Halil Tekin ve idari personel de katıldı..</p>
      <figure>
        <img src="https://www.denizlihaber.com/medya/2019/11/denizli-pau-erasmus-haber1.jpg"/>
      </figure>
      <p>Gezinin ilk durağı Buldan’ın Yenicekent Kent Kasabası ile Menderes nehri arasına kurulmuş olan ve kazı çalışmaları Pamukkale Üniversitesi tarafından yürütülen Tripolis Antik Kenti olurken, öğrenciler burada yapılan kazı çalışmaları, ortaya çıkarılan mimari yapılar ve eserler hakkında kazı başkanı Doç. Dr. Bahadır Duman’dan bilgi aldı. Mimari yapıları ve ortaya çıkarılan eserleri dikkatle inceleyen öğrenciler bol bol fotoğraf çektirdi.</p>
      <figure>
        <img src="https://www.denizlihaber.com/medya/2019/11/denizli-pau-erasmus-haber2.jpg"/>
      </figure>
      <p>Antik kent ziyaretinin ardından program, Rektör Prof. Dr. Hüseyin Bağ ve öğrencilerin Buldan’a yaptıkları gezi ile devam etti. Burada, öğrencilere yöresel Buldan simidi ve çay ikram edilirken Buldan Kaymakamı Murat Sarı öğrencilere Buldan el dokuması ürünler hediye etti. Öğrenciler Geleneksel Buldan Evleri önünde bol bol fotoğraf çektirirken gezinin son durağı bin 155 metre rakımlı Süleymanlı Yayla Gölü oldu. Süleymanlı Yayla Gölü’nde öğrenciler, doğanın ve temiz havanın tadını doyasıya çıkardılar.</p>
      <figure>
        <img src="https://www.denizlihaber.com/medya/2019/11/denizli-pau-erasmus-haber3.jpg"/>
      </figure>
      <p>Yapılan gezi programı hakkında görüşlerini belirten Pamukkale Üniversitesi Rektörü Prof. Dr. Hüseyin Bağ, “Pamukkale Üniversitesi olarak eğitim kalitemizi yükseltmek ve olanaklarımızı genişletmek adına her geçen gün yeni adımlar atıyor, Türkiye’nin farklı bölgelerinden olduğu gibi Dünya’nın farklı kıtalarından, ülkelerinden öğrencileri üniversite eğitimlerinin tamamını ya da bir kısmını Pamukkale Üniversitesi’nde almaları için misafir ediyoruz. Erasmus gibi öğrenci değişim programlarının temel amaçlarından biri değişim programlarından yararlanan öğrencilerin gittiği ülkelerin kültürlerini de tanıma fırsatı yakalamalarıdır. Bizler de Pamukkale Üniversitesi olarak kültür elçilerimiz olarak değerlendirdiğimiz değişim programı öğrencilerimize iyi eğitim almalarının yanında tarihimizi ve kültürümüzü de tanıtmak istiyoruz” dedi.</p>
    </article>
  </body>
</html>