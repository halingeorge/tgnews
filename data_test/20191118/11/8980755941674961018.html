<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/rugani-ha-paura-della-juve-ecco-perche-puo-partire-89365"/>
    <meta property="og:site_name" content="il BiancoNero"/>
    <meta property="article:published_time" content="2019-11-18T11:00:00+00:00"/>
    <meta property="og:title" content="Rugani ha 'paura della Juve': perché può partire e dove può andare"/>
    <meta property="og:description" content="Diciamo che c'è chi ha faticato meno ad entrare nelle grazie di Sarri. Diciamo anche che chi l'ha fatto, pupillo del mister proprio non lo era. E allora: che succede a Daniele Rugani? Fiumi"/>
  </head>
  <body>
    <article>
      <h1>Rugani ha 'paura della Juve': perché può partire e dove può andare</h1>
      <address>
        <time datetime="2019-11-18T11:00:00+00:00">18 Nov 2019, 11:00</time>
      </address>
      <p>Diciamo che c'è chi ha faticato meno ad entrare nelle grazie di Sarri. Diciamo anche che chi l'ha fatto, pupillo del mister proprio non lo era. E allora: che succede a Daniele Rugani? Fiumi di parole non sono bastate a delineare la 'depressione' del soggetto: <b>Maurizio Sarri parla di doverlo recuperare soprattutto dal punto di vista mentale, e - pure dopo due occasioni belle importanti - Ruga ha fatto intendere che la 'paura di Juve' gli è rimasta incollata addosso.</b></p>
      <p><b>OPZIONE ZENIT, MA... -</b> Come appreso da <i>Calciomercato.com</i>, per lui si era aperta la porta dello <b>Zenit di San Pietroburgo</b>: sappiamo che il difensore non sarebbe rimasto se Chiellini non si fosse infortunato. E con il ritorno a pieno regime del capitano, magari in questo senso qualcosa può cambiare. No, la pista russa non è più un'opzione; lo può diventare sicuramente l'<b>Arsenal</b>, che non ha smesso di pensare a lui. In alternativa, il <b>Tottenham</b>. In Italia c'è il solito <b>Milan </b>(la Roma riscatterà invece Smalling) che si divide tra lui e Demiral. Già, proprio come la Juve: la base di partenza per entrambi è la stessa, e cioè 40 milioni.</p>
    </article>
  </body>
</html>