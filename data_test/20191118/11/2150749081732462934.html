<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/lyashko-vimagaye-vid-sbu-gpu-i-nabu-porushiti-spravu-proti-slugi-gerusa-za-derzhavnu-zradu/"/>
    <meta property="og:site_name" content="Прямий"/>
    <meta property="article:published_time" content="2019-11-18T11:53:00+00:00"/>
    <meta property="og:title" content="Ляшко вимагає від СБУ, ГПУ і НАБУ порушити справу проти &quot;слуги&quot; Геруса за державну зраду"/>
    <meta property="og:description" content="Лідер &quot;Радикальної партії&quot; Олег Ляшко звернувся до СБУ, ГПУ і НАБУ з вимогою порушити кримінальну справу проти народного депутата від &quot;Слуги народу&quot;"/>
  </head>
  <body>
    <article>
      <h1>Ляшко вимагає від СБУ, ГПУ і НАБУ порушити справу проти "слуги" Геруса за державну зраду</h1>
      <address>
        <time datetime="2019-11-18T11:53:00+00:00">18 Nov 2019, 11:53</time>
      </address>
      <p>
        <b>Лідер "Радикальної партії" Олег Ляшко звернувся до СБУ, ГПУ і НАБУ з вимогою порушити кримінальну справу проти народного депутата від "Слуги народу" Андрія Геруса за державну зраду і зловживання владою. Мова йде про внесення ним поправок до законодавства, яке дозволило Росії експортувати свою електроенергію в Україну.</b>
      </p>
      <p>Про це журналістам повідомив сам <b>Олег Ляшко</b> під час брифінгу, який транслював телеканал <b>"Прямий"</b>.</p>
      <p>"Ми вимагаємо Служби безпеки України, від генерального прокурора і від Національного антикорупційного бюро порушити кримінальне провадження проти російського слуги Гкруса за державну зраду, за зловживання владою, в результаті якої в українська енергетична система і українська енергетика і національні інтереси України потрапляють у залежність від Росії. У результаті цієї політики Україна стає дуже слабкою і повністю залежною від Росії. Це державна зрада. І я вимагаю від влади не проти мене фальсифікувати кримінальні справи, а порушити кримінальне провадження проти Геруса і притягнути його до відповідальності за державну зраду і за зловживання владою", -</p>
      <p>Зазначимо, 15 жовтня народний депутат від "Європейської Солідарності" Олексій Гончаренко повідомив, що подав заяву в СБУ на члена фракції "Слуга народу", керівника комітету парламенту з питань енергетики Андрія Геруса "з приводу його підривної діяльності проти України".</p>
      <p>Нагадаємо, у вересні глава комітету Верховної Ради з питань енергетики та житлово-комунальних послуг Андрій Герус пролобіював поправку в закон про ядерну енергетику, в результаті якої <a href="https://prm.ua/u-rosiyi-pidtverdili-shho-ukrayina-vidnovila-import-elektroenergiyi/">українські компанії почали імпорт електроенергії з Росії</a>.</p>
      <p>За даними порталу ExPro, середньодобовий показник імпорту електроенергії з РФ в жовтні склав 4,12 млн кВт-год, а 1-3 листопада зріс до 12 млн кВт-год.</p>
      <p>
        <a href="https://prm.ua/zmini-na-rinku-elektroenergiyi-poklikani-zniziti-tarifi-dlya-pidpriyemstv-kolomoyskogo-the-financial-times/">ЗМІНИ НА РИНКУ ЕЛЕКТРОЕНЕРГІЇ ПОКЛИКАНІ ЗНИЗИТИ ТАРИФИ ДЛЯ ПІДПРИЄМСТВ КОЛОМОЙСЬКОГО - THE FINANCIAL TIMES</a>
      </p>
      <p>Перший заступник міністра енергетики <a href="https://prm.ua/ye-pozitivni-rechi-v-uryadi-poyasnili-import-elektroenergiyi-z-rosiyi/">Віталій Шубін заявищо в імпорті електроенегрії з Росії є позитивні речі</a>.</p>
      <p>У свою чергу президент Асоціації енергетики України Олександр <a href="https://prm.ua/import-elektroenergiyi-z-rf-vbivaye-vidchiznyanu-energetiku-i-zagrozhuye-yevrointegratsiyi-trohimets/">Трохимець повідомив, що імпортери російської електроенергії демпінгують на українському ринку, що вбиває вітчизняну енергетику</a> й загрожує зірвати інтеграцію до європейської енергосистеми.</p>
      <p>
        <a href="https://prm.ua/gerus-vidkriv-ukrayinskiy-rinok-dlya-rosiyskoyi-elektroenergiyi-u-traditsiyah-yanukovichiv-sazonov/">ПОДВІЙНІ СТАНДАРТИ ГЕРУСА: ЗА ІМПОРТ ЕЛЕКТРОЕНЕРГІЇ З РОСІЇ. АЛЕ ПРОТИ ЇЇ ПОСТАВОК З ЄС ЧЕРЕЗ БУРШТИНСЬКИЙ ЕНЕРГООСТРІВ</a>
      </p>
      <related>
        <h4>Схожі новини</h4>
        <a href="https://prm.ua/dbr-ta-sbu-stali-represivnimi-zasobami-v-rukah-vladi-gay/"/>
        <a href="https://prm.ua/yes-vimagaye-porushiti-kriminalni-provadzhennya-proti-dvoh-deputativ-slugi-narodu-za-vipravdannya-agresiyi-rf/"/>
        <a href="https://prm.ua/pranker-dzhoker-prinis-vibachennya-genprokuroru-ukrayini-ryaboshaptsi-foto/"/>
      </related>
    </article>
  </body>
</html>