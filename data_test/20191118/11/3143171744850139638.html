<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/ripristinare-i-cordoli-nel-corso-cavour-e-in-via-cesare-battisti.html"/>
    <meta property="og:site_name" content="Tempostretto"/>
    <meta property="article:published_time" content="2019-11-18T11:19:27+00:00"/>
    <meta property="og:title" content="Ripristinare i cordoli nel corso Cavour e in via Cesare Battisti"/>
    <meta property="og:description" content="La delibera della IV Circoscrizione all'attenzione della Commissione mobilità urbana"/>
  </head>
  <body>
    <article>
      <h1>Ripristinare i cordoli nel corso Cavour e in via Cesare Battisti</h1>
      <address><time datetime="2019-11-18T11:19:27+00:00">18 Nov 2019, 11:19</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>La delibera della IV Circoscrizione all'attenzione della Commissione mobilità urbana</i>
      </p>
      <p>La Commissione mobilità urbana, presieduta dal consigliere Libero Gioveni, ha esaminato la delibera del Consiglio della IV Circoscrizione con la quale si chiede all’Amministrazione di reinstallare i<b> cordoli nelle corsie</b> <b>preferenziali </b>di corso Cavour e via Cesare Battisti. Presenti il coordinatore della Commissione Viabilità della IV Circoscrizione Francesco Melita e il funzionario del Dipartimento mobilità urbana ing. Bruno Bringheli.</p>
      <h3>Troppi automobilisti incivili</h3>
      <p>La proposta della Circoscrizione – spiega Gioveni – nasce dall’esigenza di contrastare l’indisciplina e la palese inciviltà di parecchi automobilisti che invadono in controsenso le corsie dei bus, creando continui pericoli per la sicurezza. E’ necessario anche eliminare la pista ciclabile urbana che, oltre ad essere inutilizzata, risulta anche pericolosa.</p>
      <h3>Pista ciclabile pericolosa</h3>
      <p>L’ing. Bringheli a tal proposito ha confermato la volontà del Dipartimento di dare seguito alla delibera anche perché in linea con quanto previsto nel nuovo PGTU, ma ritiene che l’eventuale installazione dei cordoli sia appunto strettamente connessa col futuro della pista ciclabile, per la quale il Dipartimento attende le decisioni dell’Amministrazione, visto che anche la larghezza delle corsie preferenziali e della stessa sede stradale muterebbe con la soppressione della pista.</p>
    </article>
  </body>
</html>