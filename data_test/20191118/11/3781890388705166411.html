<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/742333"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T11:40:00+00:00"/>
    <meta property="og:title" content="ยิงชาวเอเชียดับ4เจ็บ6 คาสนามหลังบ้านในแคลิฟอร์เนีย"/>
    <meta property="og:description" content="คนร้ายบุกกราดยิงประชาชนที่กำลังชมการแข่งขันอเมริกันฟุตบอล ถ่ายทอดสดทางทีวี ในสนามหญ้าของบ้านหลังหนึ่งในรัฐแคลิฟอร์เนีย ทางภาคตะวันตกของสหรัฐอเมริกา เมื่อเย็นวันอาทิตย์ ทำให้มีผู้เสียชีวิต 4 ศพ บาดเจ็บ 6 คน เป็นชาวเอเชียทั้งหมด แต่ยังไม่ทราบสัญชาติ และตำรวจกำลังติดตามไล่ล่ามือปืน"/>
  </head>
  <body>
    <article>
      <h1>ยิงชาวเอเชียดับ4เจ็บ6 คาสนามหลังบ้านในแคลิฟอร์เนีย</h1>
      <address>
        <time datetime="2019-11-18T11:40:00+00:00">18 Nov 2019, 11:40</time>
      </address>
      <p>
        <b>คนร้ายบุกกราดยิงประชาชนที่กำลังชมการแข่งขันอเมริกันฟุตบอล ถ่ายทอดสดทางทีวี ในสนามหญ้าของบ้านหลังหนึ่งในรัฐแคลิฟอร์เนีย ทางภาคตะวันตกของสหรัฐอเมริกา เมื่อเย็นวันอาทิตย์ ทำให้มีผู้เสียชีวิต 4 ศพ บาดเจ็บ 6 คน เป็นชาวเอเชียทั้งหมด แต่ยังไม่ทราบสัญชาติ และตำรวจกำลังติดตามไล่ล่ามือปืน</b>
      </p>
      <p>สำนักข่าวต่างประเทศรายงานจากเมืองเฟรสโน ประเทศสหรัฐอเมริกา เมื่อวันที่ 18 พ.ย. ว่า ตำรวจเมืองเฟรสโนได้รับแจ้งเหตุยิงกันตาย ที่บ้านหลังหนึ่งทางฟากตะวันออกเฉียงใต้ของเมือง และเมื่อไปถึงที่เกิดเหตุพบว่ามีผู้ถูกยิงเสียชีวิต 3 ศพ ได้รับบาดเจ็บถูกนำส่งโรงพยาบาล 7 คน แต่ 1 คนในจำนวนนี้เสียชีวิตเมื่อถึงมือหมอ<br/><br/>นายไมเคิล รีด รองหัวหน้าสำนักงานตำรวจเมืองเฟรสโน เผยว่า เหตุเกิดขณะที่ประชาชนประมาณ 35 คน ซึ่งเป็นสมาชิกในครอบครัวและเพื่อนฝูงชาวเอเชีย รวมตัวสังสรรค์และชมการถ่ายทอดสดการแข่งขันอเมริกันฟุตบอล ในสวนหลังบ้านที่เกิดเหตุ ซึ่งอยู่ห่างจากเมืองลอสแอนเจลีส ไปทางเหนือ 320 กม. และเมื่อเวลาประมาณ 18.00 น. คนร้ายอย่างน้อย 1 คน แอบมุดรั้วเข้าไปใช้ปืนกราดยิงแบบไม่เลือกหน้า</p>
      <figure>
        <img src="https://www.dailynews.co.th/admin/upload/20191118/news_HbBJuaJaBY190031_533.jpg?v=20191119031?v=2499"/>
      </figure>
      <p>นายรีด เผยอีกว่า ผู้เสียชีวิตและบาดเจ็บเป็นผู้ชายทั้งหมด อายุระหว่าง 25 - 35 ปี ตำรวจกำลังตรวจสอบกล้องวงจรปิด เพื่อติดตามล่าตัวคนร้าย.</p>
      <figure>
        <iframe src="https://www.youtube.com/embed/JxFuxLeUAyg" width="640" height="360" data-service="Youtube" scrolling="no"/>
      </figure>
      <p>ภาพ - AP<br/>คลิป -  Evening Standard<br/> </p>
    </article>
  </body>
</html>