<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3377351/tcddden-rekor-zarar"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T11:20:00+00:00"/>
    <meta property="og:title" content="TCDD'den rekor zarar!"/>
    <meta property="og:description" content="Hazine ve Maliye Bakanlığı'nın 2018 yılı için hazırladığı maliye raporuna göre Devlet Demir Demiryolları'nın zararı bir önceki yıla göre yüzde 27 artış göstererek 2 milyar 558 milyon lira oldu."/>
  </head>
  <body>
    <article>
      <h1>TCDD'den rekor zarar!</h1>
      <h2>Hazine ve Maliye Bakanlığı'nın 2018 yılı için hazırladığı maliye raporuna göre Devlet Demir Demiryolları'nın zararı bir önceki yıla göre yüzde 27 artış göstererek 2 milyar 558 milyon lira oldu.</h2>
      <address>
        <time datetime="2019-11-18T11:20:00+00:00">18 Nov 2019, 11:20</time>
      </address>
      <p>Hazine ve Maliye Bakanlığı tarafından hazırlnan Kamu İşletmeleri Raporu'na göre Devlet Demiryolları'nın  2017'de 2 milyar lira zarar açıklarken  2018 yılı için  hazırlanan raporda  zararı 2018'de yüzde 27 artış göstererek 2 milyar 558 milyon lira oldu.</p>
      <p>Sözcü gazetesinden İsmail Şahin'in haberine göre yıllardır zarar etmesi nedeniyle, iç kaynak yaratamayan kurum kaynak ihtiyacının sürekli olarak bakanlıkların bütçesinden yapılan transferler ile karşılıyor. KİT sistemi içinde en çok para transferi yapılan kuruluş olan Türkiye Cumhuriyeti Devlet Demir Yolları (TCDD) 2018 yılında da bu durumu sürdürdü. TCDD tarafından 2018 yılında 7.4 milyar lira yatırım harcaması yapılırken bunun 3.9 milyar lirası Hazine ve Maliye Bakanlığı tarafından sermaye aktarımı yoluyla karşılandı.</p>
      <p>2016 yılında TCDD'de 25 bin kişinin çalışırken personel sayısı 2017'de 14 bin 468'e inmişti. Geçen yıl ise sayı yüzde 1.4 daha azalarak 14 bin 263 oldu. 2018'de kurumun toplam istihdam gideri yüzde 13.1 artarak 1 milyar 356 milyon lira olarak gerçekleşti.. TCDD'nin 2018 yılı itibariyle 9 bin 131'i konvansiyonel ana hat, 2 bin 396'sı tali hat olmak üzere toplam 11 bin 527 kilometrelik konvansiyonel hattı ve bin 213 kilometre Yüksek Hızlı Tren hattı bulunuyor.</p>
    </article>
  </body>
</html>