<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursada-uyusturucu-operasyonu-15-gozalti-215436h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T11:25:24+00:00"/>
    <meta property="og:title" content="Bursa'da uyuşturucu operasyonu: 15 gözaltı"/>
    <meta property="og:description" content="Bursa Narkotik Suçlarla Mücadele Şube Müdürlüğüne bağlı ekipler tarafından eş zamanlı 7 adrese yapılan baskınlarda 15 kişi gözaltına alındı."/>
  </head>
  <body>
    <article>
      <h1>Bursa'da uyuşturucu operasyonu: 15 gözaltı</h1>
      <h2>Bursa Narkotik Suçlarla Mücadele Şube Müdürlüğüne bağlı ekipler tarafından eş zamanlı 7 adrese yapılan baskınlarda 15 kişi gözaltına alındı.</h2>
      <address>
        <time datetime="2019-11-18T11:25:24+00:00">18 Nov 2019, 11:25</time>
      </address>
      <p>Bursa İl Emniyet Müdürlüğü Narkotik Suçlarla Mücadele Şube Müdürlüğü'nce 7 adrese eş zamanlı yapılan operasyonda 15 kişi gözaltına alındı.</p>
      <p>Şüphelilerin ikamet ve araçlarında yapılan aramalarda 600 gram esrar, 30 gram metamfetamin, 17 gram sentetik kannabinoid, satışa hazır halde paketlenmiş bir miktar ecstasy tablet, 1 adet hassas terazi, 1 adet ruhsatsız tüfek, 2 adet ruhsatsız tabanca ve bu tabancalara ait çok sayıda fişek ele geçirildi.</p>
      <p>Yapılan operasyonlarda yakalanan 15 şahıstan 7’si hakkında kullanmak için uyuşturucu madde satın almak veya bulundurmak suçundan adlî işlem yapıldı.</p>
      <p>Ü.M., S.P., A.B.M., M.E., H.B., O.G., ve C.A. isimli şahıslar uyuşturucu veya uyarıcı madde ticareti yapmak suçundan çıkarıldıkları mahkeme tarafından tutuklandı.</p>
      <p>E.M. isimli şahsın ise emniyetteki işlemleri devam ediyor.</p>
    </article>
  </body>
</html>