<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/belen-rodriguez-andrea-damante-video-insieme/656979/"/>
    <meta property="og:site_name" content="DiLei"/>
    <meta property="article:published_time" content="2019-11-18T11:44:33+00:00"/>
    <meta property="og:title" content="Belen Rodriguez e Andrea Damante, spunta un video insieme"/>
    <meta property="og:description" content="Belen Rodriguez e Andrea Damante hanno avuto un flirt mentre lui stava con Giulia De Lellis? Sui social spunta un video del passato."/>
  </head>
  <body>
    <article>
      <h1>Belen Rodriguez e Andrea Damante, spunta un video insieme</h1>
      <h2>Belen Rodriguez e Andrea Damante hanno avuto un flirt mentre lui stava con Giulia De Lellis? Spunta un video</h2>
      <address>
        <time datetime="2019-11-18T11:44:33+00:00">18 Nov 2019, 11:44</time>
      </address>
      <p>Cosa è successo davvero fra <b>Andrea Damante </b>e <b>Belen Rodriguez</b>? Mentre il gossip continua sui social è comparso un video del passato che li ritrae insieme. Secondo <b>alcune indiscrezioni</b> circa un anno fa fra il dj e la showgirl argentina ci sarebbe stato un breve flirt, terminato poco prima del ritorno di fiamma di lei con l’ex marito <b>Stefano De Martino</b>.</p>
      <p>La love story, tenuta segreta sino a oggi, sarebbe nata durante un periodo di crisi fra Damante e <a href="https://dilei.it/vip/video/andrea-damante-verita-tradimenti-giulia-de-lellis/637678/">Giulia De Lellis</a>. Proprio per questo l’influencer sarebbe furiosa con la showgirl e fra le due sarebbe scoppiata <a href="https://dilei.it/vip/video/giulia-de-lellis-belen-rodriguez-svelato-vero-motivo-della-lite/654806/">una vera e propria guerra</a> su Instagram. Mentre Belen si è concessa una breve vacanza con De Martino per sfuggire ai gossip, Giulia non ha voluto svelare l’identità della donna che ha attaccato nelle <b>Stories</b>, minacciando di “rovinare famiglie”.</p>
      <p>Per il settimanale Chi, confermato anche da <i>Spy</i>, la scintilla sarebbe scoccata nel giugno 2018 dopo un <b>concerto di Fedez e J-Ax.</b> La <a href="https://dilei.it/vip/belen-rodriguez-andrea-damante-nuove-verita-flirt-segreto/656632/">Rodriguez e Damante</a> avrebbero continuato la serata con il karaoke insieme ad alcuni amici e in seguito avrebbero <b>iniziato a frequentarsi.</b> Ad aggiungere nuovi dettagli al pettegolezzo un video spuntato sui social in cui Belen e Andrea, uno accanto all’altro, <b>si divertono in un locale.</b></p>
      <p>Per ora la showgirl argentina non ha smentito nè confermato la laison, lo stesso ha fatto Damante che su Instagram non ha commentato <b>gli ultimi sviluppi</b>. Qualche giorno fa a intervenire sulla questione era stata la <a href="https://dilei.it/vip/video/caterina-balivo-difende-belen-a-vieni-da-me-e-non-mai-stata-cosi-affascinante/655883/">Balivo</a> che, nel corso di <b><i>Vieni da Me</i></b>, aveva detto la sua sul gossip del momento.</p>
      <p>“Non capisco perché Belen non possa fare i tutorial se li fa anche Giulia De Lellis – <b>aveva detto</b> la presentatrice -. Se il flirt fosse stato vero, Belen non avrebbe avuto problemi a dirlo, pure perché all’epoca era single. Quindi non credo sia vero”.Nel frattempo però continuano a spuntare indizi che sembrano raccontare un’altra storia.</p>
      <related>
        <h4>Leggi anche</h4>
        <a href="https://dilei.it/vip/belen-rodriguez-andrea-damante-nuove-verita-flirt-segreto/656632/"/>
        <a href="https://dilei.it/vip/video/jeremias-rodriguez-difende-belen-attacca-giulia-de-lellis/656099/"/>
        <a href="https://dilei.it/vip/video/andrea-iannone-giulia-de-lellis-indizio-andrea-damante-reagisce/611777/"/>
        <a href="https://dilei.it/vip/giulia-de-lellis-confessione-flirt-andrea-iannone/611145/"/>
        <a href="https://dilei.it/vip/video/giulia-de-lellis-belen-rodriguez-svelato-vero-motivo-della-lite/654806/"/>
      </related>
    </article>
  </body>
</html>