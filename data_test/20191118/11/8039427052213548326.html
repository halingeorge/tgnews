<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=958170"/>
    <meta property="og:site_name" content="Andhrajyothy"/>
    <meta property="article:published_time" content="2019-11-18T11:16:59+00:00"/>
    <meta property="og:title" content="అక్కడ కూడా వైసీపీ రాజకీయాలు ప్రస్తావించింది: కనకమేడల"/>
    <meta property="og:description" content="ADVT"/>
  </head>
  <body>
    <article>
      <h1>అక్కడ కూడా వైసీపీ రాజకీయాలు ప్రస్తావించింది: కనకమేడల</h1>
      <address>
        <time datetime="2019-11-18T11:16:59+00:00">18 Nov 2019, 11:16</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అమరావతి: </b>పార్లమెంట్ సమావేశాలపై జరిగిన అఖిలపక్ష భేటీలోనూ.. వైసీపీ రాజకీయ అంశాలు ప్రస్తావించిందని టీడీపీ ఎంపీ కనకమేడల రవీంద్రకుమార్ విమర్శించారు. నేడు ఆయన ఏబీఎన్ ఆంధ్రజ్యోతితో మాట్లాడుతూ.. పోలవరంలో రివర్స్‌ టెండరింగ్‌తో రూ.5వేల కోట్ల నష్టం వాటిల్లిందన్నారు. రైతులు ఏడాది పంట నష్టపోతారన్నారు. పోలవరం అంశాన్ని రాజ్యసభలో ప్రస్తావిస్తామని.. పోలవరాన్ని కేంద్రమే నిర్మించాలన్న డిమాండ్‌కు జగన్‌ కట్టుబడి ఉండాలన్నారు.</p>
      <p> పోలవరం రివర్స్‌ టెండర్‌ దక్కించుకున్నవారికే.. ఆర్టీసీలో బస్సుల టెండర్‌ రావడంలో మర్మమేంటో చెప్పాలని డిమాండ్ చేశారు. కేంద్రానికి జగన్‌ సరెండర్‌ అయ్యారని.. అమరావతిపై మంత్రులు ఒక్కో విధంగా మాట్లాడుతున్నారన్నారు. ఆంధ్రులకు రాజధాని లేకుండా చేస్తున్నారని.. ఇసుక కొరతతో కార్మికులు ఆత్మహత్య చేసుకుంటున్నా పట్టించుకోవడం లేదని కనకమేడల వాపోయారు.  టీడీపీ కార్యకర్తలు, సానుభూతిపరులపై దాడులు చేస్తున్నారని ఆరోపించారు. ఇంగ్లీష్‌ మీడియం విషయంలో.. వెంకయ్య, చంద్రబాబు, పవన్‌ను హేళన చేయడం సరికాదన్నారు. ప్రాథమిక స్థాయిలోనే ఇంగ్లీష్‌ తీసుకురావడంలో కుట్ర దాగుందన్నారు. అవహేళనతో కాదని సంస్కరణలతో పాలన సాగించాలన్నారు. వైసీపీకి ఎందుకు ఓట్లు వేశామా అని ప్రజలు బాధపడుతున్నారని కనకమేడల పేర్కొన్నారు.</p>
    </article>
  </body>
</html>