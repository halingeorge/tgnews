<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640463/%D8%AA%D8%A8%D8%B9%D8%A7%D8%AA-%D8%AA%D8%B5%D9%85%DB%8C%D9%85%D8%A7%D8%AA-%D8%A7%D9%82%D8%AA%D8%B5%D8%A7%D8%AF%DB%8C-%D8%AF%D9%88%D9%84%D8%AA-%DA%A9%D8%A7%D9%85%D9%84%D8%A7-%D8%A7%D8%AA%D9%81%D8%A7%D9%82%DB%8C-%D8%A7%D8%B3%D8%AA-%DB%8C%D8%A7-%D8%A8%D9%87-%D9%82%D9%88%D9%84-%D9%82%D8%AF%DB%8C%D9%85%DB%8C-%D9%87%D8%A7-%D8%A7%D9%86-%D8%B4%D8%A7%D8%A1%D8%A7%D9%84%D9%84%D9%87-%DA%AF%D8%B1%D8%A8%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T11:30:00+00:00"/>
    <meta property="og:title" content="تبعات تصمیمات اقتصادی دولت کاملا اتفاقی است یا به قول قدیمی ها؛ ان شاءالله گربه است!"/>
    <meta property="og:description" content="همه چیز کاملا اتفاقی است. اگر کسی فکر می کند اظهارنظرها، تناقضات، تصمیمات و رفتارهایی که از دولت تدبیر و امید و دوستانشان مشاهده می کنیم، برنامه ...."/>
  </head>
  <body>
    <article>
      <h1>
        <a href="https://www.bultannews.com/fa/news/640463/%D8%AA%D8%A8%D8%B9%D8%A7%D8%AA-%D8%AA%D8%B5%D9%85%DB%8C%D9%85%D8%A7%D8%AA-%D8%A7%D9%82%D8%AA%D8%B5%D8%A7%D8%AF%DB%8C-%D8%AF%D9%88%D9%84%D8%AA-%DA%A9%D8%A7%D9%85%D9%84%D8%A7-%D8%A7%D8%AA%D9%81%D8%A7%D9%82%DB%8C-%D8%A7%D8%B3%D8%AA-%DB%8C%D8%A7-%D8%A8%D9%87-%D9%82%D9%88%D9%84-%D9%82%D8%AF%DB%8C%D9%85%DB%8C-%D9%87%D8%A7-%D8%A7%D9%86-%D8%B4%D8%A7%D8%A1%D8%A7%D9%84%D9%84%D9%87-%DA%AF%D8%B1%D8%A8%D9%87-%D8%A7%D8%B3%D8%AA">تبعات تصمیمات اقتصادی دولت کاملا اتفاقی است یا به قول قدیمی ها؛ ان شاءالله گربه است!</a>
      </h1>
      <h2>همه چیز کاملا اتفاقی است. اگر کسی فکر می کند اظهارنظرها، تناقضات، تصمیمات و رفتارهایی که از دولت تدبیر و امید و دوستانشان مشاهده می کنیم، برنامه ....</h2>
      <address><time datetime="2019-11-18T11:30:00+00:00">18 Nov 2019, 11:30</time> by <a rel="author">بولتن نیوز | bultannews.com</a></address>
      <p><b>گروه سیاسی_سید محسن عبدالهی:</b> همه چیز کاملا اتفاقی است. اگر کسی فکر می کند اظهارنظرها، تناقضات، تصمیمات و رفتارهایی که از <b>دولت تدبیر و امید</b> و دوستانشان مشاهده می کنیم، برنامه ریزی شده، قطعا در حال اشتباه است. کدام آدم عاقلی می پذیرد که دولتی برای خودش دردسر درست کند و بخواهد که کشور دچار <b>بحران های اجتماعی</b> و <b>آشوب های خیابانی</b> شود؟! کلا و حاشا اگر دولتی دنبال چنین مساله ای باشد.   به گزارش بولتن نیوز، این تحلیل که 20 سال بعد از <b>فتنه 78</b> و 10 سال پس از <b>فتنه 88</b>، سیاست هایی اعمال و سخنانی مطرح می شود که مردم را ناراحت و خوراک رسانه هایی همچون <b>بی بی سی فارسی</b>،<b> ایران اینترنشنال</b>، <b>صدای آمریکا</b> و<b> منوتو</b> را فراهم می کند، توهم توطئه ای بیش نیست. چرا دولت مستقر که وکیل الدوله های مجلس را در کنترل خود دارد و تا نگهبان ادارات و سازمان ها را تغییر داده و هر آن چه که در 6 سال گذشته خواسته، اجرایی کرده و به لطف خدا در همه سیاست هایش موفق هم بوده است!!! می بایست شرایطی را فراهم کند که کشور دچار اغتشاش شود؟! <br/>اصلا آن دوستانی که آتش زدن بانک در یک شهر را ربط می دهند به<b> ناآرامی های عراق</b> و <b>سوریه</b> و <b>لبنان</b> و <b>محور مقاومت</b> و صحبت از نقشه دشمنان می کنند و واکنش رسانه های غربی را موید نظریات خود می دانند، با چه دلیل محکمی می گویند که دشمنان در هماهگی با داخل شرایطی را ایجاد کرده اند تا آن ناآرامی ها در ایران نیز آغاز شوند و محور مقاومت از مقابله با آمریکا و سعودی و اسرائیل در منطقه دست بردارد و درگیر مشکلات داخلی خود شود؟! حال اگر بگویید عده ای خرابکار و جاسوس در این امور دست دارند، قابل قبول است اما ارتباط دادن این جاسوس ها و نفوذی ها به دولت تدبیر و امید و تصمیمات عجیب و غریب اقتصادی به یکدیگر را بگذارید قبول نکنیم!! <br/>اصلا این را هم بگذاریم کنار! چرا اعلام <b>گران شدن 300 درصدی بنزین</b> آن هم در زمانی که کشور از واردات بی نیاز و در تولید بنزین خودکفا است و همین هفته گذشته هم کشف یک منبع عظیم نفتی را اعلام کرده، همزمان با ولادت حضرت محمد (ص) و امام صادق (ع) را ارتباط می دهید به اینکه عده ای در دولت به عمد چنین کاری کرده اند تا مردم عصبانی از <b>گران شدن بنزین</b> را حواله بدهند به اسلام و انقلاب و مردم را بدبین کنند به هر آن چه این نظام بر آن استوار است؟! این دولت خدمتگزار آیا کاری به کار شما دارد؟! حال فرض را هم بگذاریم که رئیس جمهور عزیزمان نارضایتی مردم را، سر و صدای  چند نفر خرابکار خط دهی شده بداند و بیکاری جوان ها را به گردن آن ها بیندازد و ایجاد شغل را وظیفه دولت نداند! انصاف داشته باشید، به خاطر یک دستمال که قیصریه را به آتش نمی کشند!   <br/> من خوش بین هستم و همه این رویداد ها و هم زمانی ها را کاملا اتفاقی می دانم. شما هم خوش بین باشید و انقدر به<b> حسن روحانی</b> و<b> ژنرال های توانمندش</b> سخت گیری نکنید. این عزیزان! قصدشان کار و فعالیت است و این انگ ها و تهمت ها هرگز قابل الصاق به ایشان نخواهد بود. این حوادث هم همگی کاملا اتفاقی است و به قول قدیمی ها، <b>ان شاءالله گربه است!</b></p>
    </article>
  </body>
</html>