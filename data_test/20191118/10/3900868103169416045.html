<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562074/ekopse-ta-dachtyla-toy-gia-na-ta-prosferei-se-filo-toy-poy-akrwtiriastike-"/>
    <meta property="og:site_name" content="NOOZ."/>
    <meta property="article:published_time" content="2019-11-18T10:31:00+00:00"/>
    <meta property="og:title" content="Έκοψε τα δάχτυλά του για να τα προσφέρει σε φίλο του που ακρωτηριάστηκε!"/>
    <meta property="og:description" content="Τα δάχτυλά του έχασε σε μηχανή του κιμά ένας νεαρός άνδρας στο Ηράκλειο, ο οποίος και νοσηλεύεται στην Ορθοπεδική κλινική του Βενιζέλειου νοσοκομείου."/>
  </head>
  <body>
    <article>
      <h1>Έκοψε τα δάχτυλά του για να τα προσφέρει σε φίλο του που ακρωτηριάστηκε!</h1>
      <address>
        <time datetime="2019-11-18T10:31:00+00:00">18 Nov 2019, 10:31</time>
      </address>
      <p>
        <b>Τα δάχτυλά του έχασε σε μηχανή του κιμά ένας νεαρός άνδρας στο Ηράκλειο, ο οποίος και νοσηλεύεται στην Ορθοπεδική κλινική του Βενιζέλειου νοσοκομείου.</b>
      </p>
      <p>Σύμφωνα με τα όσα έχουν γίνει μέχρι στιγμής γνωστά. οι γιατροί του Βενιζέλειου Νοσοκομείου Ηρακλείου, κατάφεραν να σώσουν τον αντίχειρά του, όχι όμως και τα υπόλοιπα τέσσερα δάχτυλά του. </p>
      <p>Ο νεαρός τραυματίστηκε την ώρα που εργαζόταν σε κρεοπωλείο της Λ. Κνωσσού.</p>
      <p>Μάλιστα, δημοσίευμα του cretapost αναφέρει πως ο άνδρας βρίσκεται σε άσχημη ψυχολογική κατάσταση.</p>
      <p>Την ίδια ώρα εντύπωση προκαλεί η απίστευτη ιστορία που σημειώθηκε λίγη ώρα αργότερα όταν στην Αμμουδάρα, άνδρας ηλικίας 45 ετών έκοψε τα δάχτυλά του με μπαλτά για να τα προσφέρει στον 21χρονο!</p>
      <p>Ο 45χρονος είπε σε συγχωριανό του ότι έκοψε τα τέσσερα δάχτυλα του για να τα προσφέρει σε φίλο του, ο οποίος ακρωτηριάστηκε σε ατύχημα που είχε πάνω στην εργασία του!</p>
      <p>Όπως αναφέρει η εφημερίδα Πατρίς, πρόκειται για έναν 45χρονο με ιδιαίτερες ευαισθησίες που ζει εδώ και λίγα χρόνια σε ένα παράπηγμα στην Αμμουδάρα.</p>
    </article>
  </body>
</html>