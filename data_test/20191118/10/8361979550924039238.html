<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/biyka-z-gerus-lyashkovi-ogolosili-pro-pidozru-novini-ukrajini-50054131.html"/>
    <meta property="og:site_name" content="НВ"/>
    <meta property="article:published_time" content="2019-11-18T10:28:00+00:00"/>
    <meta property="og:title" content="Бійка з Герусом: Ляшкові оголосили про підозру"/>
    <meta property="og:description" content="Лідеру Радикальної партії Олегу Ляшку повідомили про підозру у зв’язку з його бійкою в аеропорту з народним депутатом від Слуги народу Андрієм Герусом."/>
  </head>
  <body>
    <article>
      <h1>Бійка з Герусом: Ляшкові оголосили про підозру</h1>
      <h2>Лідеру Радикальної партії Олегу Ляшку повідомили про підозру у зв’язку з його бійкою в аеропорту з народним депутатом від Слуги народу Андрієм Герусом.</h2>
      <address>
        <time datetime="2019-11-18T10:28:00+00:00">18 Nov 2019, 10:28</time>
      </address>
      <p>Про це він розповів у понеділок, 18 листопада, біля будівлі Бориспільської прокуратурі.</p>
      <p>За словами Ляшка, його планують «взяти під варту».</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FO.Liashko%2Fvideos%2F2518586084876640%2F&amp;show_text=0&amp;width=267" width="267" height="475" data-service="Facebook" scrolling="no"/>
      </figure>
      <p>Зазначимо, що за фактом його бійки з Герусом було розпочато кримінальне провадження за ч. 2 ст. 346 КК (погроза або насильство щодо державного чи громадського діяча).</p>
      <p>Санкція цієї статті передбачає покарання у вигляді позбавлення волі на строк від чотирьох до семи років.</p>
      <p>При цьому Ляшко заперечує, що завдав нардепу будь-які тілесні ушкодження.</p>
      <p>Нагадаємо, що 6 листопада у міжнародному аеропорту Бориспіль <a href="https://nv.ua/ukr/ukraine/politics/lyashko-i-gerus-pobilisya-v-aeroportu-brispol-video-novini-ukrajini-50052040.html">Ляшко влаштував бійку з головою комітету Верховної Ради з питань енергетики та житлово-комунальних послуг Андрієм Герусом</a>.</p>
      <p>Як заявив лідер Радикальної партії, її причиною стало те, що його опонент організував закупівлі електроенергії у РФ.</p>
      <p>За фактом бійки в аєропорту <a href="https://nv.ua/ukr/ukraine/events/biyka-lyashka-i-gerusa-policiya-vidkrila-spravu-novini-ukrajini-50052112.html">поліція почала кримінальне провадження</a>.</p>
      <p>При цьому ні Ляшко, ні Герус до правоохоронних органів з цього приводу не зверталися.</p>
    </article>
  </body>
</html>