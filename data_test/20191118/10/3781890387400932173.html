<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742320"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T10:38:00+00:00"/>
    <meta property="og:title" content="สถานกงสุลไทยแจ้งเตือนคนไทยในฮ่องกงระวังเพิ่ม"/>
    <meta property="og:description" content="สถานกงสุลไทยแจ้งเตือนคนไทยในฮ่องกงระวังเพิ่ม เหตุม็อบฮ่องกงกระจายตัวอีก-ขวางระบบขนส่งสาธารณะทั่วเกาะ"/>
  </head>
  <body>
    <article>
      <h1>สถานกงสุลไทยแจ้งเตือนคนไทยในฮ่องกงระวังเพิ่ม</h1>
      <address>
        <time datetime="2019-11-18T10:38:00+00:00">18 Nov 2019, 10:38</time>
      </address>
      <figure>
        <img src="https://www.dailynews.co.th/admin/upload/20191118/news_MEiPNORkhI175115_533.jpg?v=201911190911"/>
      </figure>
      <p>
        <b>สถานกงสุลไทยแจ้งเตือนคนไทยในฮ่องกงระวังเพิ่ม เหตุม็อบฮ่องกงกระจายตัวอีก-ขวางระบบขนส่งสาธารณะทั่วเกาะ</b>
      </p>
      <p>เมื่อวันที่ 18 พ.ย. เฟซบุ๊กสถานกงสุลใหญ่ไทย ณ ฮ่องกง โพสต์ข้อความประกาศเตื​อนคนไทยในเกาะฮ่องกง ว่า  สถานกงสุลใหญ่ไทย ณ เมืองฮ่องกง ได้รับรายงานว่าอาจมีเหตุการณ์​ชุมนุมประท้วงที่จะเกิดขึ้นในวั​นที่ 18, 19, 21 พ.ย ณ บริเวณต่างๆ ดังนี้ 1.วันจันทร์ที่ 18 พ.ย. การชุมนุมประท้วง ที่ย่าน Tsim Sha Tsui เขต Kowloon เวลา 18.00 น.  และที่ Hong Kong Velodrome Park เขต New Territories เวลา 20.00 น.  2.วันอังคารที่ 19 พ.ย. อาจเกิดการประท้วงกระจายตัวทั่​วเมืองฮ่องกง ทั้งในเขต Hong Kong Island เขต Kowloon และเขต New Territories รวมถึงการพยายามขั​ดขวางระบบการขนส่งสาธารณะทั่​วเกาะฮ่องกง ตั้งแต่ช่วงเช้าเป็นต้นไป และจะมีการชุมนุมประท้วง ณ Hong Kong Stadium ย่าน Causeway Bay เขต Hong Kong Island เวลา 20.00 น.  3.วันพฤหัสบดีที่ 21 พ.ย. การชุมนุมประท้วง ณ สถานีรถไฟ MTR Yuen Long ในเขต New Territories เวลา 19.00 น.<br/><br/>โดยที่การชุมนุมประท้วงในขณะนี้​มีการใช้ความรุนแรงบ่อยครั้ง สถานกงสุลใหญ่ไทยฯ จึงขอให้คนไทยในฮ่องกงและนักท่​องเที่ยวไทยในฮ่องกงหลีกเลี่​ยงการเดินทางหรือเข้าใกล้สถานที่​ที่มีการชุมนุมประท้วง และใช้ความระมัดระวังเป็นพิเศษ หากมีการประท้วงในบริเวณใกล้เคี​ยง รวมทั้งขอให้งดถ่ายภาพเหตุการณ์​ประท้วง ผู้ประท้วง และเจ้าหน้าที่ตำรวจที่กำลังปฏิ​บัติหน้าที่ รวมถึงการกระทำอื่นๆในระยะใกล้​ที่อาจเป็นการยั่วยุผู้ประท้วง เพื่อความปลอดภัยในชีวิตและทรั​พย์สินของคนไทยทุกคน นอกจากนี้ขอให้เผื่​อเวลาในการเดินทาง ทั้งทางรถยนต์และรถไฟเอ็มทีอาร์​  ทั้งนี้ หากต้องการความช่วยเหลือ สามารถติดต่อสถานกงสุลใหญ่ไทยฯ ได้ที่หมายเลขโทรศัพท์ฉุกเฉิน (+852) 6821-1545 หรือ (+852) 6821-1546 และ Call Center กรมการกงสุล กระทรวงการต่างประเทศ (+66) 2-572-8442<br/> <br/> <br/> </p>
    </article>
  </body>
</html>