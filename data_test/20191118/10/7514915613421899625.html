<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://budas.lt/regionu-naujienos/35210-zidiku-biblioteka-svente-garbinga-jubilieju"/>
    <meta property="og:site_name" content="budas.lt"/>
    <meta property="article:published_time" content="2019-11-18T10:31:57+00:00"/>
    <meta property="og:title" content="Židikų biblioteka šventė garbingą jubiliejų"/>
    <meta property="og:description" content="Lapkričio 16 d., šeštadienį, Židikų miestelio biblioteka šventė garbingą 80 metų jubiliejų. Židikų kultūros centre susirinko ištikimiausieji bibliotekos lankytojai, draugai ir svečiai."/>
  </head>
  <body>
    <article>
      <h1>Židikų biblioteka šventė garbingą jubiliejų</h1>
      <address>
        <time datetime="2019-11-18T10:31:57+00:00">18 Nov 2019, 10:31</time>
      </address>
      <figure>
        <img src="http://budas.lt/images/lapkritis/zidikai1.jpg"/>
      </figure>
      <p>Lapkričio 16 d., šeštadienį, Židikų miestelio biblioteka šventė garbingą 80 metų jubiliejų. Židikų kultūros centre susirinko ištikimiausieji bibliotekos lankytojai, draugai ir svečiai.</p>
      <figure>
        <img src="http://budas.lt/images/lapkritis/zidikai3.jpg"/>
      </figure>
      <p>Renginyje priminti bibliotekos veiklos istorijos vingiai, svarbiausios datos ir žmonės, kurie čia dirbo, siekė, kad biblioteka taptų miestelio ir kiekvienos šeimos kultūrinio tobulėjimo dalimi.</p>
      <figure>
        <img src="http://budas.lt/images/lapkritis/zidikai2.jpg"/>
      </figure>
      <p>Mažeikių rajono savivaldybės (toliau – Savivaldybė) vadovų sveikinimus perdavė Savivaldybės administracijos Kultūros ir sporto skyriaus vedėja Angelė Rupkutė. Gimtadienio dovanas teikė Savivaldybės viešosios bibliotekos direktorė Alina Bernotienė, Židikų Šv. Jono Krikštytojo parapijos klebonas kunigas Dainoras Židackas, Židikų kultūros centro, seniūnijos bendruomenių atstovai, jaunieji bibliotekos lankytojai.</p>
      <figure>
        <img src="http://budas.lt/images/lapkritis/zidikai4.jpg"/>
      </figure>
      <p>Šventinį koncertą dovanojo mažieji Mažeikių Pavasario pagrindinės mokyklos šokėjai, Židikų kultūros centro meno kolektyvai, Savivaldybės kultūros centro mišrus choras „Draugystė“.</p>
      <p>Ryšių su visuomene skyrius</p>
      <p>19-109</p>
    </article>
  </body>
</html>