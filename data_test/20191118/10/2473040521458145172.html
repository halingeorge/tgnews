<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/246906/monica-anisie-ministrul-educatiei-vrea-sa-modifice-bacalaureatul-dupa-o-consultare-publica.html"/>
    <meta property="og:site_name" content="Wall-Street"/>
    <meta property="article:published_time" content="2019-11-18T10:15:18+00:00"/>
    <meta property="og:title" content="Monica Anisie, ministrul Educatiei, vrea sa modifice bacalaureatul dupa o consultare publica"/>
    <meta property="og:description" content="Ministrul Educatiei, Monica Anisie, a declarat intr-un interviu pentru Hotnews.ro ca are in vedere ca in anul scolar urmator sa puna problema schimbarii modului in care are loc bacalaureatul. Ministrul Educatiei se gandeste sa modifice probele de competente si proba scrisa la alegere a profilului, dar in urma unei consultari publice."/>
  </head>
  <body>
    <article>
      <h1>Monica Anisie, ministrul Educatiei, vrea sa modifice bacalaureatul dupa o consultare publica</h1>
      <address>
        <time datetime="2019-11-18T10:15:18+00:00">18 Nov 2019, 10:15</time>
      </address>
      <p>
        <b>Ministrul Educatiei, Monica Anisie, a declarat intr-un interviu pentru <a href="https://www.hotnews.ro/stiri-educatie-23497529-interviu-monica-anisie-ministrul-educatiei-despre-modificarea-bacalaureatului-imi-doresc-deschid-acest-front-pentru-anul-scolar-urmator.htm">Hotnews.ro</a> ca are in vedere ca in anul scolar urmator sa puna problema schimbarii modului in care are loc bacalaureatul. Ministrul Educatiei se gandeste sa modifice probele de competente si proba scrisa la alegere a profilului, dar in urma unei consultari publice.</b>
      </p>
      <p>Anisie spune ca ar putea fi o solutie introducerea notelor pentru probele de competente. In privinta ultimei probe scrise de bacalaureat, cea la alegere in functie de profilul urmat de elev, ministrul Educatiei ia in calcul sa le dea posibilitatea elevilor sa-si aleaga una dintre materiile la care ei s-au specializat.</p>
      <p>”Anul acesta sub nicio forma nu se poate schimba nimic la bacalaureat. In 2016 am mai avut o consultare publica pe tema aceasta. Este prevazut in lege modul in care se organizeaza bacalaureatul. Ori, <b>pentru a face o modificare pe structura bacalaureatului trebuie sa fie o modificare pe lege</b>”, a precizat Monica Anisie.</p>
      <p>Anisie a spus ca va deschide si acest front legat de modificari la examenul de bacalaureat, pentru ca i-a fost semnalata si o problema legata de a treia proba scrisa, la alegere.</p>
      <p>”Cred ca voi deschide si acest front, pentru ca mai este o problema legata de bacalaureat, pe care mi-au semnalat-o si in emailurile pe care le-am primit de la elevi. Este vorba de acea a treia proba scrisa, la alegere, in functie de profil pentru liceele tehnologice, pentru liceele vocationale. Ar trebui sa le dam posibilitatea sa-si aleaga una dintre materiile la care ei s-au specializat. Imi doresc sa deschid si acest front pentru anul scolar urmator. Nu pentru anul acesta.<b> Anul acesta nu se poate face nicio modificare si nici nu sunt adepta modificarilor din timpul anului scolar </b>pentru ca mi-am dorit intotdeauna sa conturam niste decizii pentru viitor, nu in timpul anului scolar sa facem lucrul acesta”, a mai spus Monica Anisie.</p>
      <p>
        <a href="https://www.wall-street.ro/articol/Social/246531/inspectorii-scolari-vor-da-examen-pentru-ocuparea-functiei-si-inspectoratele-vor-primi-audit-extern-anunta-ministrul.html">Citeste si:<br/>Inspectorii scolari vor da examen pentru ocuparea functiei</a>
      </p>
      <figure>
        <img src="https://img.wall-street.ro/image_thumbs/thumbs/80a/80a3f9edcdf96d5181df148cbc46f2cf-400x250-00-65.jpg?v=1573200394"/>
      </figure>
      <footer>Sursa foto: Agerpres Foto</footer>
    </article>
  </body>
</html>