<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/6ccbfd022367a918/foto-un-individ-beat-a-vandalizat-cu-o-ranga-o-ambulanta-din-chisinau-si-l-a-atacat-pe-sofer.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-18T10:04:12+00:00"/>
    <meta property="og:title" content="FOTO // Un individ beat a vandalizat cu o rangă o ambulanță din Chișinău și l-a atacat pe șofer"/>
    <meta property="og:description" content="O ambulanță a fost vandalizată de un tânăr de 28 de ani în timp ce echipajul medical se afla la o solicitare în capitală. Mai mult, și șoferul acesteia a fost agresat de bărbatul care se afla în stare de ebrietate."/>
  </head>
  <body>
    <article>
      <h1>FOTO // Un individ beat a vandalizat cu o rangă o ambulanță din Chișinău și l-a atacat pe șofer</h1>
      <address><time datetime="2019-11-18T10:04:12+00:00">18 Nov 2019, 10:04</time> by <a rel="author">Jurnal.md</a></address>
      <p>
        <b>O ambulanță a fost vandalizată de un tânăr de 28 de ani în timp ce echipajul medical se afla la o solicitare în capitală. Mai mult, și șoferul acesteia a fost agresat de bărbatul care se afla în stare de ebrietate.</b>
      </p>
      <p>Totul s-a întâmplat pe data de 17 noiembrie, la ora 00:20, când echipa AMU se afla la solicitare pe strada Petru Zadnipru18/2, iar șoferul ambulanței se afla în autosanitară.</p>
      <p>Tânărul de 28 de ani, care se afla în stare de ebrietate, cu puțin timp înainte de acest caz a solicitat serviciul 112 pentru a-i acorda primul ajutor medical prietenei acestuia după ce i s-a făcut rău.</p>
      <p>În timp ce se afla la balconul apartamentului acesta a zărit în curtea blocului o altă ambulanță venită pentru o altă solicitare.</p>
      <p>Bărbatul a ieșit afară din bloc și fiind vizibil înfuriat de faptul că ambulanța pe care a solicitat-o nu a ajuns încă la destinație a agresat șoferul.</p>
      <p>Mai apoi, individul a lovit ambulanța cu o rangă metalică. Astfel, bărbatul a spart parbrizul ambulanței, sticla laterală și cea din spate, oglinzile și semnalizatoarele din spate.</p>
      <p>Șoferul a fost nevoit să blocheze ușile ambulanței și să solicite ajutor.</p>
      <p>Făptașul în vârstă de 28 de ani a fost reținut de poliție.</p>
      <p>Acesta este cercetat pentru huliganism și riscă să achite o amendă de 52.500 de lei sau să fie condamnat la trei ani de pușcărie.</p>
      <figure>
        <img src="http://static.cdn.jurnaltv.md/superdesk/20191118111136/e84a1d96f99a22555f5a9c1f8e3de4cc40174a28ec5f4249e09fd2f3181e3f09.jpg"/>
        <figcaption>Facebook</figcaption>
      </figure>
      <figure>
        <img src="http://static.cdn.jurnaltv.md/superdesk/20191118111140/73c0ce6b0ee5e167c25120d1fb2a0424537bca72b04be721129fd225347e3966.jpg"/>
        <figcaption>Facebook</figcaption>
      </figure>
      <figure>
        <img src="http://static.cdn.jurnaltv.md/superdesk/20191118111140/30e8703a5951614a5fcc8a3a10ec4a16cc5db57fd895e3cd9a9624e729e21344.jpg"/>
        <figcaption>Facebook</figcaption>
      </figure>
      <figure>
        <img src="http://static.cdn.jurnaltv.md/superdesk/20191118111140/b9c6280b2293e1bfc0405bdb2779dd123d8012b11515d0af478e39c70a8da6c6.jpg"/>
        <figcaption>Facebook</figcaption>
      </figure>
    </article>
  </body>
</html>