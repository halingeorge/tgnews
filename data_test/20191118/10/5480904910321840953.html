<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/provoz-na-prazskem-okruhu-komplikuje-nehoda-kamionu-jeden-mrtvy/1822359?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-18T10:55:00+00:00"/>
    <meta property="og:title" content="Provoz na Pražském okruhu komplikuje nehoda kamionů; jeden mrtvý"/>
    <meta property="og:description" content="Praha - Na druhém kilometru Pražského okruhu se ve směru k letišti dnes dopoledne srazila dvě nákladní auta, jedno začalo hořet. Silnice mezi exity 82 Jesenice a 3 Vestec je neprůjezdná, objízdná trasa pro osobní auta vede přes Jesenici. Při nehodě zemřel jeden člověk. Vyplynulo to z vyjádření policejního mluvčí Jana Daňka pro ČTK a informací Ředitelství silnic a dálnic."/>
  </head>
  <body>
    <article>
      <h1>Provoz na Pražském okruhu komplikuje nehoda kamionů; jeden mrtvý</h1>
      <address><time datetime="2019-11-18T10:55:00+00:00">18 Nov 2019, 10:55</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Na druhém kilometru Pražského okruhu se ve směru k letišti dnes dopoledne srazila dvě nákladní auta, jedno začalo hořet. Silnice mezi exity 82 Jesenice a 3 Vestec je neprůjezdná, objízdná trasa pro osobní auta vede přes Jesenici. Při nehodě zemřel jeden člověk. Vyplynulo to z vyjádření policejního mluvčí Jana Daňka pro ČTK a informací Ředitelství silnic a dálnic.</p>
      <p>Nehoda se stala kolem 10:30. Objízdná trasa pro nákladní vozy není podle policie stanovena a zůstávají na Pražském okruhu. Podle ŘSD byla po nehodě omezena doprava i v jednom jízdním pruhu v protisměru, protože tam stojí vozy hasičů. Zasahují pražští i středočeští hasiči.</p>
    </article>
  </body>
</html>