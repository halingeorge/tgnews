<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://plejada.pl/newsy/lukasz-j-przyznal-sie-do-zarzucanych-mu-czynow-zlozyl-zeznania-prokuratura-komentuje/lp47jfr"/>
    <meta property="og:site_name" content="Plejada.pl"/>
    <meta property="article:published_time" content="2019-11-18T10:00:24+00:00"/>
    <meta property="og:title" content="Łukasz J. przyznał się do zarzucanych mu czynów. Chodzi o wyłudzenie pieniędzy"/>
    <meta property="og:description" content="Łukasz J. jest podejrzany o wyłudzenie 60 tys. zł podatku VAT - podał serwis tvp.info. W rozmowie z Plejadą rzecznik Prokuratury Regionalnej w Szczecinie powiedział, że oskarżony złożył już zeznania i przyznał się do zarzucanych mu czynów. - Sprawa być może skończy się jeszcze w tym roku - wyznał nam."/>
  </head>
  <body>
    <article>
      <h1>Łukasz J. przyznał się do zarzucanych mu czynów. Chodzi o wyłudzenie pieniędzy</h1>
      <address><time datetime="2019-11-18T10:00:24+00:00">18 Nov 2019, 10:00</time> by <a rel="author">Milena Majek</a></address>
      <p>
        <b>Łukasz J. jest podejrzany o wyłudzenie 60 tys. zł podatku VAT - podał serwis tvp.info. W rozmowie z Plejadą rzecznik Prokuratury Regionalnej w Szczecinie powiedział, że oskarżony złożył już zeznania i przyznał się do zarzucanych mu czynów. - Sprawa być może skończy się jeszcze w tym roku - wyznał nam.</b>
      </p>
      <p>"Łukasz J., znany projektant mody, zatrzymany w obławie na gang oszustów podatkowych, <b>jest podejrzany o wyłudzenie 60 tys. zł podatku VAT</b>. Gdy ujawniliśmy fakt ujęcia J., ten przekonywał, że wszystko wyjaśnił, a sprawa dotyczy dwóch firm, których działalność okazała się nierzetelna" - jako pierwszy poinformował serwis <a href="https://www.tvp.info/45378099/znany-projektant-przyznal-sie-do-wyludzenia-60-tys-zl-podatku-vat"><u>tvp.info</u></a>. Teraz okazuje się, że popularnemu projektantowi zostały postawione zarzuty, co potwierdził w rozmowie z nami Marcin Lorenc, rzecznik Prokuratury Regionalnej w Szczecinie, zajmującej się sprawą.</p>
      <h3>Łukasz J. przyznał się do zarzucanych mu czynów</h3>
      <p>Rzecznik Prokuratury Regionalnej w Szczecinie powiedział nam, że sprawa zakończy się być może jeszcze w tym roku.</p>
      <anchor name="image_5f1b4879-a201-4c1d-8fce-ee4d33e0255e">
        <figure>
          <img src="https://ocdn.eu/pulscms-transforms/1/OkAktkpTURBXy8wZmJlMTIwYmVkZTY0OWNiZDAwOWUwYzdiYTQwYThmOS5qcGeSlQLNAxQAwsOVAgDNAvjCww"/>
          <figcaption>Łukasz J.<cite>Foto: MW Media</cite></figcaption>
        </figure>
        <p><i>Przeczytaj także</i>: <a href="https://plejada.pl/newsy/lukasz-jemiol-z-zakazem-opuszczania-kraju-wplacil-poreczenie-40-tys-zlotych-komentarz/g5kbdek"><u>Łukasz J. z zakazem opuszczania kraju. Mamy komentarz prokuratury, a sam zainteresowany też zabrał głos</u></a></p>
        <h3>Zamieszanie wokół sprawy Łukasza J.</h3>
        <p>"Łukasz J. <b>znany polski projektant mody znalazł się w gronie 10 osób zatrzymanych przez funkcjonariuszy CBŚP i KAS</b> [Krajowa Administracja Skarbowa - przyp. red.] , w związku z działalnością zorganizowanej grupy przestępczej, zajmującą się oszustwami podatkowymi i praniem brudnych pieniędzy. Na działalności gangu, Skarb Państwa stracił co najmniej 1,5 miliona złotych" - jako pierwszy poinformował serwis <a href="https://www.tvp.info/44742279/projektant-gwiazd-zatrzymany-w-sledztwie-ws-oszustw-podatkowych-i-prania-pieniedzy"><u>TVP Info</u></a> i choć nie wskazywano pełnego nazwiska osoby, to dodano, że chodzi o "projektanta mody, który ubiera najbardziej znane polskie celebrytki i uczestnika reality show w prywatnej stacji telewizyjnej". Opis jednoznacznie wskazywał więc na jedną osobę. Jego menedżerka w rozmowie z Plejadą wówczas odniosła się do wszelkich, medialnych doniesień.</p>
        <p><i>Przeczytaj także</i>: <a href="https://plejada.pl/newsy/lukasz-jemiol-zatrzymany-przez-cbs-i-kas-menadzerka-wyjasnia-przebieg-zdarzen/465z09g"><u>Łukasz Jemioł zatrzymany przez CBŚP. Menedżerka wyjaśnia przebieg zdarzeń</u></a></p>
        <p>O komentarz poprosiliśmy też samą Prokuraturę Regionalną w Szczecinie, która zajmuje się tą sprawą. Rzecznik Marcin Lorenc potwierdził nam zatrzymanie Łukasza J. i dodał, że zostały wobec niego zastosowane środki zapobiegawcze w postaci między innymi poręczanie majątkowego.</p>
        <p><i>Polecamy</i>: <a href="https://plejada.pl/wideo/lukasz-jemiol-zatrzymany-przez-cbsp-czym-w-minionym-tygodniu-zyl-polski-show-biznes/mvwv37n"><u>Łukasz J. zatrzymany przez CBŚP. Czym jeszcze żył polski show-biznes?</u></a></p>
        <p>Głos zabrał też sam Łukasz J., wydając oświadczenie.</p>
        <p>Teraz okazało się, że Łukasz J. złożył już wyjaśnienia i przyznał się do zarzucanych mu czynów. Grozi mu nawet kilka lat więzienia.</p>
        <p>
          <i>Dziękujemy, że przeczytałaś/eś nasz artykuł do końca. Jeśli chcesz być na bieżąco z życiem gwiazd, zapraszamy do naszego serwisu ponownie!</i>
        </p>
        <footer>Źródło: <a href="https://plejada.pl/"><u/>Plejada.pl</a></footer>
      </anchor>
    </article>
  </body>
</html>