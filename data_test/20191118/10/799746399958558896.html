<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103159/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T10:57:07+00:00"/>
    <meta property="og:title" content="На півдні Франції обвалився автомобільний міст: є загибла і зниклі безвісти"/>
    <meta property="og:description" content="15-річна дівчина загинула і декілька людей зникли безвісти у результаті обвалу мосту на півдні Франції в комуні Мюрпуа-сюр-Тарн неподалік від Тулузи."/>
  </head>
  <body>
    <article>
      <h1>На півдні Франції обвалився автомобільний міст: є загибла і зниклі безвісти</h1>
      <address>
        <time datetime="2019-11-18T10:57:07+00:00">18 Nov 2019, 10:57</time>
      </address>
      <p>15-річна дівчина загинула і декілька людей зникли безвісти у результаті обвалу мосту на півдні Франції в комуні Мюрпуа-сюр-Тарн неподалік від Тулузи.</p>
      <p>Про це повідомляє "Європейська правда" з посиланням на <a href="https://www.lefigaro.fr/">Le Figaro</a>.</p>
      <p>Підвісний міст обвалився близько восьмої ранку у понеділок. У воду впали три автомобілі – два легковики та вантажівка.</p>
      <p>За останніми даними, вага вантажівки перевищувала дозволену норму. Тоннаж мосту був обмежений 18 тоннами.</p>
      <figure>
        <iframe data-src="https://twitter.com/olecorre/status/1196331860269371392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>У префектурі поліції повідомили, що четверо осіб вдалося врятувати. Водночас 15-річна дівчина, яка була в автомобілі, що впав у річку, загинула. Також кілька осіб вважаються зниклими – у тому числі водій вантажівки.</p>
      <p>Близько 70 пожежників та водолази перебувають на місці події. Над районом кружляють три гелікоптери.</p>
      <p>Влада вже заявила, що проведе розслідування стосовно аварійності мосту, відремонтованого у 2003 році.</p>
      <p>Остання інспекція мосту завдовжки 155 метрів і завширшки 5 метрів була проведена торік та не показала жодних проблем.</p>
    </article>
  </body>
</html>