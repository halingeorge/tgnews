<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/18b8359ac1d69847/incendiu-intr-un-apartament-din-sectorul-ciocana-un-barbat-a-fost-transportat-de-urgenta-la-spital.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-18T10:25:36+00:00"/>
    <meta property="og:title" content="Incendiu într-un apartament din sectorul Ciocana: Un bărbat a fost transportat de urgență la spital"/>
    <meta property="og:description" content="Un incendiu a izbucnit în seara zilei de ieri într-un apartament de pe strada Mihail Sadoveanu din sectorul Ciocana al capitalei. În momentul izbucnirii incendiului în apartament se afla un bărbat care a suferit o intoxicație, fiind transportat de urgență la spital."/>
  </head>
  <body>
    <article>
      <h1>Incendiu într-un apartament din sectorul Ciocana: Un bărbat a fost transportat de urgență la spital</h1>
      <address><time datetime="2019-11-18T10:25:36+00:00">18 Nov 2019, 10:25</time> by <a rel="author">Jurnal.md</a></address>
      <p>
        <b>Un incendiu a izbucnit în seara zilei de ieri într-un apartament de pe strada Mihail Sadoveanu din sectorul Ciocana al capitalei. În momentul izbucnirii incendiului în apartament se afla un bărbat care a suferit o intoxicație, fiind transportat de urgență la spital.</b>
      </p>
      <p>Potrivit IGSU, apelul la Serviciul 112 a fost recepţionat la ora 19.37 minute.</p>
      <p>La faţa locului a fost nevoie de intervenția a două echipaje de salvatori.</p>
      <p>În urma incendiului, un bărbat de 39 de ani care se afla în apartament a suportat o intoxicație cu monoxid de carbon și a fost transportat de urgență la spital.</p>
      <p>Salvatorii au evacuat și alte șase persoane de la etajele superioare pentru a preveni riscul intoxicaţiei cu produsele de ardere.</p>
      <p>Circumstanţele şi cauza producerii incendiului urmează a fi stabilite de specialişti.</p>
      <p>Potrivit IGSU în ultimele 24 de ore salvatorii şi pompierii IGSU au intervenit în 29 situaţii de risc.</p>
    </article>
  </body>
</html>