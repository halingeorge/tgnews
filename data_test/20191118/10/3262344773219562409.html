<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33108/sony-aggiornamento-smartphone-android-10"/>
    <meta property="og:site_name" content="DDay.it"/>
    <meta property="article:published_time" content="2019-11-18T10:20:00+00:00"/>
    <meta property="og:title" content="Sony annuncia gli smartphone che riceveranno Android 10. Fuori Xperia XZ1"/>
    <meta property="og:description" content="Si è fatta un po’ attendere, ma Sony ha finalmente rivelato gli smartphone che saranno aggiornati ad Android 10. Si va dall’Xperia 1 al XZ3. Al momento non c’è speranza per gli XZ1."/>
  </head>
  <body>
    <article>
      <h1>Sony annuncia gli smartphone che riceveranno Android 10. Fuori Xperia XZ1</h1>
      <h2>Si è fatta un po’ attendere, ma Sony ha finalmente rivelato gli smartphone che saranno aggiornati ad Android 10. Si va dall’Xperia 1 al XZ3. Al momento non c’è speranza per gli XZ1.</h2>
      <address><time datetime="2019-11-18T10:20:00+00:00">18 Nov 2019, 10:20</time> by <a rel="author">Sergio Donato</a></address>
      <p>Android 10 non interessa solo agli acquirenti di nuovi smartphone, ma anche, o soprattutto, ai possessori dei vecchi che sperano in un aggiornamento. <b>Sony ha finalmente indicato i modelli già in commercio che riceveranno Android 10, dall’Xperia 1 agli XZ3</b>, comprensibilmente fuori l’XZ1.</p>
      <p>I primi a conoscere Android 10 saranno <b>Xperia 1 (<a href="https://www.dday.it/redazione/31625/sony-xperia-1-recensione-prova-review">qui la nostra recensione</a>) e Xperia 5, con la distribuzione del software che dovrebbe cominciare già il prossimo dicembre</b>. Seguiranno, nei primi mesi del 2020, Xperia 10, Xperia 10 Plus, Xperia XZ2, Xperia XZ2 Compact, Xperia XZ2 Premium e Xperia XZ3. Nessun rinfresco del sistema operativo per gli Xperia XZ1, affacciatisi all’IFA di Berlino nel 2017.</p>
      <p><b>La distribuzione di Android 10 avverrà in modo graduale per smartphone - ma non si sa in quale ordine - e, soprattutto, per Paese</b>; con l’elevata probabilità che sia il Giappone ad aprire le danze nei giorni di dicembre.</p>
    </article>
  </body>
</html>