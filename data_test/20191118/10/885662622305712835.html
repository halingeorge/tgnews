<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/politiki/125496/anastellei-ti-leitoyrgia-toy-komma-toy-stayroy-theodoraki"/>
    <meta property="og:site_name" content="Insider"/>
    <meta property="article:published_time" content="2019-11-18T10:00:00+00:00"/>
    <meta property="og:title" content="Αναστέλλει τη λειτουργία του το κόμμα του Σταύρου Θεοδωράκη «Ποτάμι»"/>
    <meta property="og:description" content="Παράλληλα, θα ζητηθεί να σταματήσει και η κρατική επιχορήγηση."/>
  </head>
  <body>
    <article>
      <h1>Αναστέλλει τη λειτουργία του το κόμμα του Σταύρου Θεοδωράκη «Ποτάμι»</h1>
      <h2>Παράλληλα, θα ζητηθεί να σταματήσει και η κρατική επιχορήγηση.</h2>
      <address>
        <time datetime="2019-11-18T10:00:00+00:00">18 Nov 2019, 10:00</time>
      </address>
      <p>Σε αναστολή της λειτουργίας του προχωράει το <b>Ποτάμι,</b> το κόμμα που ίδρυσε ο <b>Σταύρος Θεοδωράκης</b> και εκπροσωπήθηκε στη Βουλή και το Ευρωκοινοβούλιο.</p>
      <p>Το Πολιτικό Συμβούλιο «εισηγείται στο ανώτερο καθοδηγητικό όργανο και διαρκές Συνέδριο του Κινήματος στη ΜεΣυΑ την αναστολή λειτουργίας του Κινήματός μας» όπως αναφέρεται σε έγγραφο.</p>
      <p>Παράλληλα, θα ζητηθεί να σταματήσει και η κρατική επιχορήγηση.</p>
      <p>Το Ποτάμι ιδρύθηκε το Μάρτιο του 2014, σε μια περίοδο έντονων πολιτικών ζυμώσεων. Τον Μάιο του 2014, στις Ευρωεκλογές, εξέλεξε τους Γιώργο Γραμματικάκη και Μίλτο Κύρκο. Στις εκλογές του Ιανουαρίου του 2015 το Ποτάμι αναδείχτηκε τέταρτο κόμμα με ποσοστό 6,05% και εξέλεξε 17 βουλευτές.</p>
      <p>Η δύναμή του μειώθηκε στις εκλογές του Σεπτεμβρίου του 2015, οπότε και εξέλεξε 11 βουλευτές και πήρε ποσοστό 4,09%. Το κόμμα άρχισε να φυλλορροεί λίγο πριν τις εκλογές του Ιουλίου του 2019. Αποχωρήσεις και διαφωνίες «αποδεκάτισαν» σταδιακά την κοινοβουλευτική ομάδα.</p>
      <p>Στις Ευρωεκλογές του Μαΐου του 2019 έλαβε ποσοστό 1,52% και έμεινε εκτός. Κατόπιν τούτου το Πολιτικό Συμβούλιο του κόμματος έλαβε την απόφαση να μη συμμετάσχει στις εθνικές εκλογές του Ιουλίου του 2019.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/politiki/110651/paraitithike-apo-boyleytis-o-giorgos-amyras-paradidei-tin-edra-sto-potami"/>
        <a href="https://www.insider.gr/eidiseis/kosmos/46232/potami-ohi-stin-omiria-ton-eyropaion-exaitias-toy-brexit"/>
        <a href="https://www.insider.gr/eidiseis/politiki/125498/prosopa-ekplixi-sto-synedrio-tis-nd-eyropaioi-axiomatoyhoi-kathigites"/>
      </related>
    </article>
  </body>
</html>