<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Economie/246908/mugur-isarescu-guvernatorul-bnr-zona-bucuresti-ilfov-are-un-pib-cap-de-locuitor-in-apropierea-berlinului-si-peste-lisabona.html"/>
    <meta property="og:site_name" content="Wall-Street"/>
    <meta property="article:published_time" content="2019-11-18T10:25:51+00:00"/>
    <meta property="og:title" content="Mugur Isarescu, guvernatorul BNR: Zona Bucuresti-Ilfov are un PIB/cap de locuitor in apropierea Berlinului si peste Lisabona"/>
    <meta property="og:description" content="Valoarea Produsului Intern Brut (PIB) pe cap de locuitor inregistrata in zona Bucuresti-Ilfov este aproape de cea a Berlinului si peste Lisabona, dar, cu toate acestea, s-au agravat discrepantele intre oras si zonele rurale, iar astfel de probleme nu sunt de neglijat, a afirmat, luni, intr-o conferinta de specialitate, Mugur Isarescu, guvernatorul Bancii Nationale a Romaniei (BNR)."/>
  </head>
  <body>
    <article>
      <h1>Mugur Isarescu, guvernatorul BNR: Zona Bucuresti-Ilfov are un PIB/cap de locuitor in apropierea Berlinului si peste Lisabona</h1>
      <address>
        <time datetime="2019-11-18T10:25:51+00:00">18 Nov 2019, 10:25</time>
      </address>
      <p>
        <b>Valoarea Produsului Intern Brut (PIB) pe cap de locuitor inregistrata in zona Bucuresti-Ilfov este aproape de cea a Berlinului si peste Lisabona, dar, cu toate acestea, s-au agravat discrepantele intre oras si zonele rurale, iar astfel de probleme nu sunt de neglijat, a afirmat, luni, intr-o conferinta de specialitate, Mugur Isarescu, guvernatorul Bancii Nationale a Romaniei (BNR).</b>
      </p>
      <p>"Din punct de vedere al standardelor clasice de masurare a progresului, si anume PIB-ul pe locuitor, convergenta reala, nu avem deocamdata un alt indicator, Romania a avut cel mai puternic avans dintre tarile din zona. E adevarat ca am si plecat de jos si de regula am intrat in randul tarilor cu PIB pe locuitor mediu, am intrat in capcana venitului mediu pe cap de locuitor... Am "dezvoltat' si o problema majora: agravarea discrepantelor intre zonele istorice, intre oras si zonele rurale. Probabil ca stiti, daca nu, va confirm ca, in ceea priveste PIB-ul pe locuitor, <b>Bucurestiul si zona Ilfov sunt in apropierea Berlinului, de exemplu, si peste Lisabona. Dar nu sunt decat 40 de kilometri de la Bucuresti la Las Fierbinti, ca sa spun asa, iar la 100 de km, in Baragan, sunt chiar zone de saracie crunta</b>... Este adevarat ca si intre Nevada si Massachusetts sunt discrepante... Dar, totusi, saracia crunta creeaza probleme. Pretul painii la tara este cam o zecime din pretul painii din Uniunea Europeana. Problemele acestea nu sunt de neglijat", a spus Isarescu.</p>
      <p>Oficialul BNR este de parere ca discrepantele dintre zonele Romaniei se adancesc si din cauza lipsei infrastructurii din partea de est a tarii unde investitorii nu au cum sa ajunga.</p>
      <p>"<b>Discrepantele au ajuns sa se adanceasca in principal din cauza faptului ca infrastructura in zona estica, cu preponderenta in Moldova, nu este dezvoltata. </b>Nu au cum sa mearga investitorii acolo, n-au nimic cu moldovenii. Din punct de vedere social, tara s-a omogenizat foarte mult, dar cu toate astea nu au cum sa ajunga acolo (investitorii in Moldova, n.r.). Cel mult investesc in Iasi pentru ca Iasiul este o zona universitara. Se fac investitii in high tech, fintech, dintre acestea care nu incumba infrastructuri fizice", a declarat Mugur Isarescu.</p>
      <p>Economia Romaniei s-a dezvoltat cel mai rapid dupa anul 2000, dar avem o inclinatie sa apasam cam tare pe acceleratie, sa nu fim prudenti si apare derapajul care inseamna divergenta, a declarat Isarescu.</p>
      <p>
        <a href="https://www.wall-street.ro/articol/Economie/246796/economia-romaniei-a-crescut-sub-asteptari-in-t3.html">Citeste si:<br/>Economia romaniei a crescut sub asteptari in T3</a>
      </p>
      <figure>
        <img src="https://img.wall-street.ro/image_thumbs/thumbs/be5/be5ed9e8cea16ce8d93fbecd86cf9b83-400x250-00-65.jpg?v=1573724811"/>
      </figure>
      <p>"Suntem acum, la sfarsitul anului, in al noualea an de crestere economica. Este o performanta si aceasta este categoric in conflict cu batalia mediatica. Avem ape involburate si competitia electorala... O sa spuneti, bun, Statele Unite este in al 11-lea an de crestere economica, dar noi traim in Europa. Chiar dupa noua ani de crestere neintrerupta, intrebarea care se pune este: economia romaneasca e mai competitiva, mai concurentiala acum, suntem pe un drum bun? Si aici incep nuantele si, uneori, si diferentele... Ceea ce cred eu ca trebuie sa facem este sa ne canalizam toate eforturile pentru o crestere economica sustenabila bazata pe competitivitate sporita. Aici, categoric, avem multe lucruri de facut. In primul rand, ar trebui sa vedem ceea ce este o crestere economica sustenabila. Termenul sustenabil trebuie sa capete un continut adevarat. Ne batem toti pentru convergenta, sa ne apropiem de zona euro, de Europa Occidentala. Cand ne grabim spre convergenta nu trebuie sa uitam, insa, divergenta. Cam asta ar fi esenta cresterii sustenabile. <b>Este adevarat ca ne-am dezvoltat cel mai rapid dupa anul 2000, dar avem o inclinatie sa apasam cam tare pe acceleratie, sa nu fim prudenti, iar derapajul inseamna divergenta. In ceea ce priveste convergenta reala, am facut pasii cei mai rapizi, dupa anul 2000. Vad ca nu ne place sa vedem aceasta realitate. Ne plac lucrurile nete, colorate, tusate</b>", a spus Isarescu.</p>
      <footer>Sursa foto: Agerpres Foto</footer>
    </article>
  </body>
</html>