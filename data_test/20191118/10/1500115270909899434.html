<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/music/artikel/4925396/noel-gallagher-elke-tweet-van-liam-nagel-aan-oasis-doodskist"/>
    <meta property="og:site_name" content="RTL Boulevard"/>
    <meta property="article:published_time" content="2019-11-18T10:38:28+00:00"/>
    <meta property="og:title" content="Noel Gallagher: 'Elke tweet van Liam is nagel aan Oasis' doodskist'"/>
    <meta property="og:description" content="De kans dat Pasen en Pinksteren op dezelfde dag vallen lijkt groter dan dat Oasis ooit weer samenkomt. In The Big Issue vertelt Noel Gallagher dat elke tweet die zijn broer Liam de wereld in slingert &quot;een nagel aan de doodskist van Oasis&quot; is."/>
  </head>
  <body>
    <article>
      <h1>Noel Gallagher: 'Elke tweet van Liam is nagel aan Oasis' doodskist'</h1>
      <address>
        <time datetime="2019-11-18T10:38:28+00:00">18 Nov 2019, 10:38</time>
      </address>
      <p>De kans dat Pasen en Pinksteren op dezelfde dag vallen lijkt groter dan dat Oasis ooit weer samenkomt. In The Big Issue vertelt Noel Gallagher dat elke tweet die zijn broer Liam de wereld in slingert "een nagel aan de doodskist van Oasis" is.</p>
      <blockquote>"Je bent een grotere fucking idioot dan je eruitziet"</blockquote>
      <p>"Het is vreemd gedrag voor iemand die een moord zou doen om mij op te laten bellen en te zeggen 'laten we het doen' ", zegt Noel in het tijdschrift over het gedrag Liam en zijn wens om Oasis weer bij elkaar te krijgen. "Maar elke tweet die hij stuurt is weer een nagel aan de doodskist wat betreft dat idee", aldus de oudste van de twee Gallagher-broers. "Als je ook maar even denkt dat ik samen met jou op een podium ga staan na alles wat je hebt gezegd, dan ben je echt een grotere fucking idioot dan je eruitziet", besluit Noel zijn tirade tegen zijn broer.</p>
      <p>Liam zelf reageerde maandagochtend op Twitter op het interview van zijn broer. "Ik krijg van een afstandje het nieuws mee dat team NG (Noel Gallagher, red.) probeert om mij van Twitter af te krijgen omdat ze mijn tweets niet leuk vinden. Succes daarmee, jij kleine scheet", schrijft hij cynisch.</p>
      <p>De Gallaghers zijn al een tijdje niet 'on speaking terms' na een hoop moddergooien over en weer. Hierbij zouden onder meer reacties van Liam op Noels vrouw, Sara MacDonald, de reden zijn.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4810786/noel-gallagher-wil-londen-verlaten-na-steekpartij"/>
        <a href="https://www.rtlboulevard.nl/entertainment/tv/artikel/4840411/oasis-zanger-liam-gallagher-hint-op-gastrol-peaky-blinders"/>
        <a href="https://www.rtlboulevard.nl/entertainment/news/artikel/4804086/noel-gallagher-schaamde-zich-voor-optreden-broer-liam"/>
        <a href="https://www.rtlboulevard.nl/entertainment/music/artikel/4925571/paul-mccartney-bevestigt-glastonbury-show-met-cryptische-tweet"/>
        <a href="https://www.rtlboulevard.nl/entertainment/music/artikel/4925481/mika-komt-twee-keer-extra-naar-utrecht"/>
        <a href="https://www.rtlboulevard.nl/entertainment/music/artikel/4925241/doe-maar-gaat-volgend-jaar-op-clubtour-door-nederland"/>
      </related>
      <related>
        <a href="https://www.rtlboulevard.nl/entertainment/tv/artikel/4840411/oasis-zanger-liam-gallagher-hint-op-gastrol-peaky-blinders"/>
      </related>
      <related>
        <a href="https://www.rtlboulevard.nl/entertainment/music/artikel/4835356/liam-gallagher-gaat-weer-trouwen"/>
      </related>
    </article>
  </body>
</html>