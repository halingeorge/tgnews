<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/normandskiy-samit-podrobici-dokumenta-novini-ukrajini-50054124.html"/>
    <meta property="og:site_name" content="НВ"/>
    <meta property="article:published_time" content="2019-11-18T10:00:00+00:00"/>
    <meta property="og:title" content="Пристайко розкрив деталі підготовленого документа для нормандського саміту"/>
    <meta property="og:description" content="Міністр закордонних справ Вадим Пристайко розповів, що підготовлене для саміту «нормандської четвірки» комюніке є робочим документом для лідерів України, Росії, Німеччини та Франції."/>
  </head>
  <body>
    <article>
      <h1>Пристайко розкрив деталі підготовленого документа для нормандського саміту</h1>
      <h2>Міністр закордонних справ Вадим Пристайко розповів, що підготовлене для саміту «нормандської четвірки» комюніке є робочим документом для лідерів України, Росії, Німеччини та Франції.</h2>
      <address>
        <time datetime="2019-11-18T10:00:00+00:00">18 Nov 2019, 10:00</time>
      </address>
      <p>В інтерв'ю <a href="https://www.rbc.ua/rus/news/vadim-pristayko-normandskom-formate-igraem-1573986829.html">РБК-Україна</a> він сказав, що в підготовленому короткому комюніке зафіксовано обережний підхід без занадто амбітних завдань.</p>
      <p>"Ми цей документ виписали, всі чотири сторони на нього погодилися, це робочий документ, який зовнішньополітичні радники глав держав пропонують своїм лідерам", - зазначив Пристайко.</p>
      <p>Він заявив, що якщо на саміті сторони досягнуть прориву, то оперативно буде підготовлений новий документ.</p>
      <p>"Наприклад, всі чотири лідери прийдуть до того, що треба закінчувати з війною і є три-чотири кроки, які треба зробити. Це ідеальний сценарій, але зараз наші очікування засновані на мінімально можливому варіанті", - додав Пристайко.</p>
      <p>Читайте також:<br/><a href="https://nv.ua/ukr/world/geopolitics/zustrich-v-normandskomu-formati-amnistiya-i-vibori-na-donbasi-novini-ukrajini-50053843.html">&amp;nbspЗМІ дізналися про плани Росії щодо порядку денного нормандського саміту</a></p>
      <p>Він також уточнив, що підготовлене коротке комюніке передбачає, що до моменту зустрічі обмін утримуваними особами вже відбудеться, а захоплені в Керченській протоці кораблі повернуть.</p>
      <p>Нагадаємо, Володимир Зеленський після переговорів з президентом Франції Еммануелем Макрона заявив, що <a href="https://nv.ua/ukr/world/geopolitics/normandskiy-samit-data-zustrichi-9-grudnya-novini-ukrajini-50053803.html">саміт лідерів нормандської четвірки відбудеться 9 грудня в Парижі.</a></p>
      <p>У той же час <a href="https://nv.ua/ukr/world/geopolitics/zustrich-lideriv-normandskoji-chetvirki-rosiya-novini-ukrajini-50054020.html">в Кремлі заявили, що точна дата зустрічі ще не узгоджена.</a></p>
    </article>
  </body>
</html>