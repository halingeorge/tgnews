<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/ekonomika/automobiliai/automobiliu-vairuotojai-raginami-laiku-pasiruosti-ziemai-1750636/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-18T10:57:00+00:00"/>
    <meta property="og:title" content="Automobilių vairuotojai raginami laiku pasiruošti žiemai"/>
    <meta property="og:description" content="Reklama"/>
  </head>
  <body>
    <article>
      <h1>Automobilių vairuotojai raginami laiku pasiruošti žiemai</h1>
      <address><time datetime="2019-11-18T10:57:00+00:00">18 Nov 2019, 10:57</time> by <a rel="author">Publicum</a></address>
      <p>Reklama</p>
      <p>
        <b>Nors pirmoji lapkričio pusė džiugino teigiama oro temperatūra, sinoptikai prabyla apie atslenkančius žiemiškesnius orus. Prognozuojama, kad šios savaitės pabaigoje temperatūra jau bus minusinė, todėl vairuotojai turėtų suskubti pasirūpinti savo transporto priemonėmis, kol vairavimo sąlygų neapsunkino nuolatiniai žiemos palydovai: sniegas ir šaltukas.</b>
      </p>
      <p>Minusą termometrų stulpeliuose pamatę dažniausiai sunerimsta dyzelinių automobilių vairuotojai – žiemos sezonui nepritaikytame dyzeline esantys parafinai, esant šalčiams, pradeda kristalizuotis ir gali užkimšti degalų filtrą bei sutrikdyti variklio  darbą. Dėl šios priežasties dyzelinu varomiems automobiliams būtini specialiai žiemai pritaikyti degalai.</p>
      <p>„Pastebime, kad savo transporto priemones prižiūrintys vairuotojai domisi ir ruošiasi žiemai iš anksto – jie žieminiu dyzelinu automobilių bakus nori pripildyti dar neprasidėjus didesniems šalčiams. Atsakingai rūpinamės degalų kokybe bei klientų patirtimi, todėl laiku pradedame tiekti žiemai skirtą dyzeliną. Mums svarbu, kad klientai galėtų būti tikri, jog atėjus šaltiems orams jų automobilyje bus tinkami degalai, nekils problemų jį užvesti ir automobilis sklandžiai važiuos“, – sako „Neste Lietuva“ generalinis direktorius Ringaudas Steikūnas.</p>
      <p>Šiuo metu visose šio tinklo degalinėse Lietuvoje jau prekiaujama iki -20 laipsnių neužšąlančiu (ribinė filtruojamumo temperatūra) dyzelinu „Futura“, kuris gruodžio pradžioje bus pakeistas į pirmos klasės žieminį dyzeliną, neužšąlantį iki -26 laipsnių. Aukščiausios kokybės dyzelinas „Pro Diesel“ yra atsparus net ypač žemai -37 laipsnių temperatūrai. Spaudžiant šaltukui, nepriekaištingą automobilio užvedimą, sklandų važiavimą užtikrina ir pagal naujausias patentuotas technologijas pagamintas dyzelinas „Neste MY Renewable Diesel“.</p>
      <p>R. Steikūno teigimu, norėdami būti tinkamai pasiruošę žiemai, vairuotojai turi pasirūpinti ne tik kokybiškais degalais, bet ir jų kiekiu. Itin svarbu, jog automobilio degalų bakas būtų kiek įmanoma daugiau užpildytas degalais, kad jame nesusidarytų kondensatas, kuris gali užšalti.</p>
      <p>Vairuotojai, kurie automobilį naudoja rečiau, turėtų įsitikinti, kad visas bake esantis dyzelinas yra žieminis, o ne vasarinio ir žieminio dyzelino mišinys. Jei žieminis dyzelinas įpilamas į baką, kuriame dar likę vasarinio dyzelino, tokio degalų mišinio savybės neatitiks žieminio dyzelino charakteristikų ir gali užšalti esant šalčiui.</p>
      <p>Reklama</p>
      <p>Skatindama elgtis ir jaustis saugiai kelyje „Neste“ pataria, į ką dar atkreipti dėmesį, norint tinkamai paruošti savo automobilį sudėtingoms artėjančios žiemos sąlygoms:</p>
      <p>1.     Patikrinkite priekinio stiklo valytuvų būklę – tai užtikrins geresnį matomumą kelyje, kas ypač aktualu, kai sninga ar lyja.    </p>
      <p>2.     Pasirūpinkite žieminiu langų plovimo skysčiu.</p>
      <p>3.     Patikrinkite degalų filtrus. Jei filtrai bus blogos būklės, nukritus oro temperatūrai gali būti sutrikdytas degalų tekėjimas.</p>
      <p>4.     Įsitikinkite, kad tiek kritinėse situacijose transporto priemonę stabilizuoti turinti elektroninė stabilumo programa (ESP), tiek stabdžių antiblokavimo sistema (ABS) veikia be trikdžių.</p>
      <p>5.     Patikrinkite stabdžių skysčio lygį. Stabdžių skystį rekomenduojama pakeisti kartą per dvejus metus, geriausia – nesulaukus didžiųjų šalčių.</p>
      <p>6.     Įsitikinkite, kad akumuliatoriaus būklė tinkama ir pajėgumai pakankami.<b> </b></p>
    </article>
  </body>
</html>