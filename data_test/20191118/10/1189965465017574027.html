<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/articles/fashion_articles/259133/valeria-pos-einai-na-ntyneis-tis-star-toy-xip-xop"/>
    <meta property="og:site_name" content="LiFO"/>
    <meta property="article:published_time" content="2019-11-18T10:34:00+00:00"/>
    <meta property="og:title" content="Βαλέρια, πώς είναι να ντύνεις τις σταρ του χιπ-χοπ;"/>
    <meta property="og:description" content="Η Βαλέρια Χραμπάνη, στυλίστρια και ιδιοκτήτρια του e-shop 00sgarms στο Depop, μας μιλά για τη δουλειά και το προσωπικό της στυλ"/>
  </head>
  <body>
    <article>
      <h1>Βαλέρια, πώς είναι να ντύνεις τις σταρ του χιπ-χοπ;</h1>
      <h2>Η Βαλέρια Χραμπάνη, στυλίστρια και ιδιοκτήτρια του e-shop 00sgarms στο Depop, μας μιλά για τη δουλειά και το προσωπικό της στυλ</h2>
      <address><time datetime="2019-11-18T10:34:00+00:00">18 Nov 2019, 10:34</time> by <a rel="author">ΜΕΡΟΠΗ ΚΟΚΚΙΝΗ</a></address>
      <p>
        <b>
          <b>— Πώς προέκυψε το Sushi and Baklava, το όνομα που χρησιμοποιείς στα social media;</b>
        </b>
      </p>
      <p>Είναι τραγούδι του Fatima Yamaha. Δεν ακούω techno, αλλά μου άρεσε η αντίθεση που κάνει το σούσι με τον λαϊκό μπακλαβά!</p>
      <p>
        <b>— Αλήθεια, πώς βρέθηκες στο Depop;</b>
      </p>
      <p>Είχα ξεκινήσει μια σελίδα στο Facebook το 2015, όπου ανέβαζα κάποια vintage ρούχα. Όταν μετακόμισα στο Λονδίνο, τον Νοέμβρη του 2015, δεν ήξερα αγγλικά και έπρεπε να κάνω κάτι για να βγάζω χρήματα. Έτσι, ξεκίνησα να ανεβάζω δικά μου κομμάτια στην εφαρμογή, πήγε αρκετά καλά και έγινε η δουλειά μου.</p>
      <p>
        <b>— Τι είδους ρούχα εμπορεύεσαι;</b>
      </p>
      <p>Όλα τα ρούχα στο 00sgarms έχουν νοσταλγική διάθεση. Eίναι λίγο κιτς, πολύ ιδιαίτερα και απευθύνονται σε όλα τα φύλα, μεγέθη και σε άτομα που θέλουν να ξεχωρίζουν.</p>
      <p>
        <b>— Και πού τα βρίσκεις;</b>
      </p>
      <p>Τα βρίσκω σε διάφορα markets σε όλη την Ευρώπη.</p>
      <blockquote>Το αγαπημένο μου σπορ είναι να βρίσκω τα πιο φθηνά και ξεχωριστά κομμάτια. Υπάρχουν μέρες που είμαι ντυμένη από την κορυφή μέχρι τα νύχια με 10 ευρώ.</blockquote>
      <p>
        <b>— Εκτός από το Depop, ασχολείσαι και με το styling. Μάλιστα, έχεις κάνει το styling μουσικών όπως οι Rico Nasty, Chai και Greentea Peng. Πώς είναι να ντύνεις αυτές τις χιπ-χοπ σταρ;</b>
      </p>
      <p>Ναι, τα τελευταία χρόνια ασχολούμαι και με το styling! Η αλήθεια είναι πως όταν μου έγινε πρόταση από το Crack magazine να ντύσω τη Rico και την Chai, δεν γνώριζα ποιες είναι. Η Rico ήταν πάρα πολύ ευγενική και χαρούμενη και λάτρεψε όλα τα outfits. Όσο για την Greentea Peng, τυχαίνει να τη γνωρίζω από κοινές παρέες, οπότε αποφασίσαμε να συνεργαστούμε, πήγα στον χώρο της και ήταν ένα από τα πιο ευχάριστα shoots μου.</p>
      <p>
        <b>— Αντιμετώπισες παραξενιές;</b>
      </p>
      <p>Από τις παραπάνω, όχι. Όμως νομίζω πως σε όλες τις δουλειές αντιμετωπίζουμε παραξενιές, πόσο μάλλον στον χώρο της μόδας.</p>
      <p>
        <b>— Πώς είναι να εργάζεσαι στον χώρο της μόδας στο Λονδίνο;</b>
      </p>
      <p>Είναι ανταγωνιστικό και αυτό είναι που με εξιτάρει.</p>
      <p>
        <b>—Από πού ψωνίζεις τα ρούχα σου;</b>
      </p>
      <p>Από το Depop, από vintage shops και παζάρια. Βασικά, απ' όπου μπορείς να φανταστείς. Το αγαπημένο μου σπορ είναι να βρίσκω τα πιο φθηνά και ξεχωριστά κομμάτια. Υπάρχουν μέρες που είμαι ντυμένη από την κορυφή μέχρι τα νύχια με 10 ευρώ.</p>
      <p>
        <b>— Ποιο πιστεύεις ότι είναι το πιο χαρακτηριστικό σημείο του προσωπικού σου στυλ;</b>
      </p>
      <p>Το μακιγιάζ μου: λεπτά φρύδια, μαύρο eyeliner και καφέ κραγιόν.</p>
      <figure>
        <img src="https://www.lifo.gr/uploads/image/1567376/VALERIA--1-.jpg"/>
        <figcaption>Το πουκάμισο, το παντελόνι και η τσάντα που φοράω είναι όλα vintage και κοστίζουν λιγότερο από 5 ευρώ. Φωτο: Πάρις Ταβιτιάν/LIFO</figcaption>
      </figure>
      <p>
        <b>— Ποιο είναι το πρώτο πράγμα που θα κάνεις μόλις επιστρέψεις στο Λονδίνο;</b>
      </p>
      <p>Θα κάτσω μια μέρα και μετά θα φύγω για δουλειά στο Paris Fashion Week, για το Showroom των Sinister Sisters. Έπειτα, πίσω στο Λονδίνο για μία εβδομάδα, για να κάνω ένα Pop Up του 00sgarms στο Selfridges! Και, φυσικά, θα ασχοληθώ με το πανεπιστήμιο.</p>
      <p>
        <b>— Αλήθεια, τι σπουδάζεις;</b>
      </p>
      <p>Fashion Communication και Art Direction.</p>
      <p>
        <b>— Τι φοράς σήμερα και πόσο κοστίζει;</b>
      </p>
      <p>Πουκάμισο, παντελόνι και τσάντα είναι όλα vintage και κοστίζουν λιγότερο από 5 ευρώ. Τα παπούτσια μου είναι Camper (95 ευρώ), τα γυαλιά Dior (90 ευρώ) και το καπέλο vintage (30 ευρώ).</p>
      <p>
        <b>— Πού πηγαίνεις τώρα;</b>
      </p>
      <p>Πάω να πιω μια τελευταία μπίρα με τις φίλες μου πριν φύγω.</p>
      <p>
        <i>
          <b><a href="https://www.depop.com/00sgarms/">www.depop.com/00sgarms</a>, <a href="https://www.instagram.com/sushiandbaklava/">@sushiandbaklava</a></b>
        </i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/articles/fashion_articles/258832/10-diasimotites-me-steka-sta-mallia-kai-pos-to-voliko-aksesoyar-egine-pali-moda"/>
        <a href="https://www.lifo.gr/articles/fashion_articles/256870/k-fashion-einai-i-seoyl-to-epomeno-kentro-tis-modas"/>
        <a href="https://www.lifo.gr/articles/fashion_articles/258042/o-zac-posen-molis-ekleise-ena-kefalaio-modas-poy-mallon-den-mas-afora-kai-toso"/>
      </related>
    </article>
  </body>
</html>