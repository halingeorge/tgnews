<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/politiki/125493/synantiseis-dendia-me-oikonomikoys-paragontes-sta-inomena-arabika-emirata"/>
    <meta property="og:site_name" content="Insider"/>
    <meta property="article:published_time" content="2019-11-18T10:00:00+00:00"/>
    <meta property="og:title" content="Συναντήσεις Δένδια με οικονομικούς παράγοντες στα Ηνωμένα Αραβικά Εμιράτα"/>
    <meta property="og:description" content="Με οικονομικούς παράγοντες των Ηνωμένων Αραβικών Εμιράτων συναντάται σήμερα ο υπουργός Εξωτερικών Νίκος Δένδιας, με στόχο την ενίσχυση των διμερών οικονομικών σχέσεων Ελλάδας - ΗΑΕ. Ο υπουργός Εξωτερικών συνεχίζει την επίσκεψή του στο Άμπου Ντάμπι, όπου είχε συνάντηση με τον επικεφαλής του επενδυτικού ταμείου Mubadala Khaldoon Al Mubarak, με τις επενδυτικές προοπτικές στην Ελλάδα να βρίσκονται στο επίκεντρο των συζητήσεων, σύμφωνα με ανάρτηση στον επίσημο λογαριασμό twitter του Υπουργείου."/>
  </head>
  <body>
    <article>
      <h1>Συναντήσεις Δένδια με οικονομικούς παράγοντες στα Ηνωμένα Αραβικά Εμιράτα</h1>
      <address>
        <time datetime="2019-11-18T10:00:00+00:00">18 Nov 2019, 10:00</time>
      </address>
      <p>Με οικονομικούς παράγοντες των<b> Ηνωμένων Αραβικών Εμιράτων </b>συναντάται σήμερα ο υπουργός Εξωτερικών <b>Νίκος Δένδιας</b>, με στόχο την ενίσχυση των διμερών οικονομικών σχέσεων Ελλάδας - ΗΑΕ.</p>
      <p>Ο υπουργός Εξωτερικών συνεχίζει την επίσκεψή του στο Άμπου Ντάμπι, όπου είχε συνάντηση με τον επικεφαλής του επενδυτικού ταμείου Mubadala Khaldoon Al Mubarak, με τις επενδυτικές προοπτικές στην Ελλάδα να βρίσκονται στο επίκεντρο των συζητήσεων, σύμφωνα με ανάρτηση στον επίσημο λογαριασμό twitter του Υπουργείου.</p>
      <p>Το περασμένο Σάββατο, ο υπουργός Εξωτερικών πήρε μέρος στις διήμερες εργασίες του <b>Sir Bani Yas Forum</b>, ενώ ακόμη συναντήθηκε με τον ομόλογό του Σεΐχη Abdullah Bin Zayed Al Nahyan, καθώς και με την υπουργό Επικρατείας των Ηνωμένων Αραβικών Εμιράτων, κα Reem Al Hashimy. Το απόγευμα της ίδιας ημέρας πραγματοποιήθηκε <b>η πρώτη τριμερή συνάντηση συνεργασίας Ελλάδας-Κύπρου-ΗΑΕ.</b></p>
      <p>Την Κυριακή, ο κ. Δένδιας συναντήθηκε με τον εκτελεστικό διευθυντή του «Hedaya International Centre of Excellence for Countering Violent Extremism», Ahmed al Qassimi.</p>
      <p>Μετά την ολοκλήρωση της επίσκεψής του στα ΗΑΕ, ο υπουργός Εξωτερικών θα επισκεφθεί το Κουβέιτ, όπου θα πραγματοποιήσει επαφές με την πολιτική ηγεσία της χώρας για την προώθηση των διμερών πολιτικών και οικονομικών σχέσεων, σύμφωνα με ανακοίνωση του Υπουργείου Εξωτερικών.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/politiki/125490/stin-teliki-eytheia-i-syntagmatiki-anatheorisi-poies-einai-oi-krisimes"/>
        <a href="https://www.insider.gr/eidiseis/politiki/125486/thetiki-antapokrisi-sto-kalesma-toy-syriza-gia-ti-megalyteri-poreia-ton"/>
        <a href="https://www.insider.gr/eidiseis/politiki/125482/ikanopoiisi-stin-kybernisi-doylepse-o-shediasmos-tis-elas-gia-tin-imera"/>
      </related>
    </article>
  </body>
</html>