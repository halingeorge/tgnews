<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/teplo_u_budynkah_novogo_rozdolu_zapustyat_do_kintsya_tyzhnya_330991.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T10:55:00+00:00"/>
    <meta property="og:title" content="Тепло у будинках Нового Роздолу запустять до кінця тижня"/>
    <meta property="og:description" content="Опікуватися Новороздільською ТЕЦ буде компанія НАК Нафтогаз, це допоможе пришвидшити початок опалення. Про це сьогодні, 18 листопада, з посиланням на голову ЛОДА повідомляє радіо &quot;Львівська хвиля&quot;."/>
  </head>
  <body>
    <article>
      <h1>Тепло у будинках Нового Роздолу запустять до кінця тижня</h1>
      <h2>Опікуватися Новороздільською ТЕЦ буде компанія НАК Нафтогаз, це допоможе пришвидшити початок опалення. Про це сьогодні, 18 листопада, з посиланням на голову ЛОДА повідомляє радіо "Львівська хвиля".</h2>
      <address>
        <time datetime="2019-11-18T10:55:00+00:00">18 Nov 2019, 10:55</time>
      </address>
      <figure>
        <img src="https://galinfo.com.ua/media/gallery/intxt/m/a/malskiy_4cde1.jpg"/>
      </figure>
      <p>Як розповів голова Львівської обласної державної адміністрації Маркіян Мальський, вже завтра працівникам Новороздільської ТЕЦ мають виділити частину заборгованої зарплати, тоді вони вийдуть на роботу і почнуть ліквідовувати поломки.</p>
      <p>“Працівники все ще відмовляються приступити до роботи попри підписаний контракт. Очікується, що у вівторок вони вже отримають заробітну плату. І тоді приступлять безпосередньо до виконання своїх обов'язків. Думаю, що упродовж вівторка-середи вже будуть ліквідовані прориви. У середу я сподіваюсь, що система вже буде під тиском. І таким чином до п’ятниці-суботи вже буде тепло”, - наголосив Маркіян Мальський.</p>
      <p>Ліквідовувати пориви допомагатиме 5 бригад зі Львова. Додамо, що сьогодні вранці керівництво Нафтогазу мало зустріч з трудовим колективом ТЕЦ.</p>
      <p>Нагадаємо, що у Новояворівську <a href="https://galinfo.com.ua/news/u_novoyavorivsku_sklykayut_pozachergovu_sesiyu_cherez_naftogaz_teplo_330985.html">скликають позачергову сесію</a> через "Нафтогаз Тепло".</p>
    </article>
  </body>
</html>