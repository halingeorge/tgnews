<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/18/francia-attaccano-manifesti-di-notte-contro-la-violenza-contro-le-donne"/>
    <meta property="og:site_name" content="euronews"/>
    <meta property="article:published_time" content="2019-11-18T10:33:41+00:00"/>
    <meta property="og:title" content="Francia: attaccano manifesti contro la violenza sulle donne"/>
    <meta property="og:description" content="Nottetempo, molte ragazze attaccano manifesti sui muri delle principali città francesi per denunciare la violenza contro le donne"/>
  </head>
  <body>
    <article>
      <h1>Francia: attaccano manifesti contro la violenza sulle donne</h1>
      <address><time datetime="2019-11-18T10:33:41+00:00">18 Nov 2019, 10:33</time> by <a rel="author">euronews </a></address>
      <p>Lettere che formano frasi scioccanti: <b>di notte, molte ragazze attaccano manifesti sui muri delle principali città francesi per denunciare la violenza contro le donne</b>.</p>
      <p>Giovani attiviste, soprattutto studentesse, che vogliono fare la differenza.</p>
      <p>"L'obiettivo è quello di informare sui femminicidi - dice Camille - e lo facciamo per onorare tutte le vittime, in modo che le donne che hanno subito una violenza parlino e si sentano supportate".</p>
      <p>All'inizio di settembre, il Governo francese ha avviato una consultazione sulla violenza domestica per trovare soluzioni.</p>
      <p>Più di <b>130 donne sono state uccise in Francia</b> dai loro partner, dall'inizio dell'anno: in pratica, una ogni due giorni.</p>
      <p>"È in questo ospedale di Saint-Étienne - dice la giornalista Laurence ALEXANDROWICZ - che il medico legale Michel Debout osserva le ferite e talvolta la morte delle vittime di violenza domestica".</p>
      <p>Karine è una paziente di Debout, medico legale ed anche psichiatra: ha subito <b>quattro anni di violenza</b> prima di denunciare, era la fine del 2018, pochi mesi dopo l'ennesima violenza per mano del suo partner.</p>
      <p>"Alle 5 del mattino - racconta Karine - mi saltò addosso nella stanza dei bambini, mi tirò i capelli, mi gettò sul tavolino, poi sul divano, strangolandomi: i bambini, specialmente i più grandi, gridarono 'Non uccidere mamma, non uccidere mamma'".</p>
      <p>L'idea del Governo francese è quella di far presentare le denunce direttamente presso l'ospedale.</p>
      <p>"Non è una buona idea - dice Michel Debout, medico legale e psichiatra - i sono posti specifici, andiamo alla polizia per lamentarci e andiamo in ospedale per essere ascoltati, compresi, accompagnati, andiamo all'associazione per trovare solidarietà: questi tre settori debbono essere rispettati".</p>
      <p>Un'altro spunto di riflessione è quello di <b>ottimizzare il percorso nelle stazioni di Polizia</b>, spesso criticato dalle vittime: un miglioramento essenziale, per evitare a volte pessimi risultati, dato che 1/3 delle donne uccise nel 2018 avevano già presentato una denuncia in precedenza.</p>
      <p>"In tutte le accademie di Polizia in Francia - afferma Marion TOMEI, Capo della Polizia di Lione - le associazioni di supporto alle vittime, gli specialisti, i medici forensi, le autorità giudiziarie sono coinvolte nella formazione di tutti gli agenti perché ascoltino i bisogni di queste specifiche vittime".</p>
      <p>A seconda della minaccia, spesso è necessario agire molto rapidamente per proteggere le donne: in ogni stazione di Polizia, un ufficiale responsabile della violenza domestica lavora a stretto contatto con un assistente sociale.</p>
      <p>Nel 2016, il 15% degli omicidi si è verificato nel contesto coniugale: l'87% delle vittime erano donne, il più delle volte perché il loro partner ha rifiutato una rottura.</p>
      <p>"I centri di accoglienza delle associazioni hanno registrato un aumento del 20% dei reclami, la violenza non sta aumentando, ma se ne parla liberamente, grazie al fenomeno 'metoo', che ha permesso grandi progressi su questo tema intimo e privato".</p>
    </article>
  </body>
</html>