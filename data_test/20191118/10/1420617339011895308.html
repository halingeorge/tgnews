<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/roma-torna-il-mercato-degli-ambulanti-di-forte-dei-marmi-ecco-tutte-le-info.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-18T10:44:21+00:00"/>
    <meta property="og:title" content="Roma, torna il Mercato degli Ambulanti di Forte dei Marmi: ecco tutte le info"/>
    <meta property="og:description" content="Torna a ROMA l’eccellenza dell’unico vero ed originale mercato di qualità de Gli Ambulanti di Forte dei Marmi. Lo spettacolo delle  “boutique a cielo aperto” – con il meglio del Made in Italy artigianale, come pelletteria (borse e scarpe) di unica ed esclusiva fattura artigianale, la migliore produzione di cachemire, nuove collezioni moda, tessuti di arte […]"/>
  </head>
  <body>
    <article>
      <h1>Roma, torna il Mercato degli Ambulanti di Forte dei Marmi: ecco tutte le info</h1>
      <address><time datetime="2019-11-18T10:44:21+00:00">18 Nov 2019, 10:44</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/Gli-Ambulanti-di-Forte-dei-Marmi-a-Roma-4.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Torna a <b>ROMA </b>l’eccellenza dell’unico vero ed originale mercato di qualità de <b>Gli Ambulanti di Forte dei Marmi</b>. Lo spettacolo delle  “boutique a cielo aperto” – con il meglio del Made in Italy artigianale, come pelletteria (borse e scarpe) di unica ed esclusiva fattura artigianale, la migliore produzione di cachemire, nuove collezioni moda, tessuti di arte fiorentina e tanta qualità garantita dal Consorzio al prezzo migliore – Vi aspetta con un doppio speciale ed imperdibile appuntamento. <b>Sabato 23 novembre al SAN PAOLO DISTRICT (ex ATAC Metro B San Paolo Via Alessandro Severo, VIII Municipio) e domenica 24 novembre nella ormai storica location di VIALE VAL PADANA (Metro B1 Conca d’Oro – III Municipio).</b> Due giornate da non perdere per le migliaia di fans dell’<b>originale Consorzio nella Capitale</b>! Sarà in entrambi i casi la festa dello shopping più glamour e conveniente, con <b>orario continuato, anche in caso di maltempo<i>, </i>dalle 8 alle 19</b>.</p>
      <p>I famosi ambulanti toscani – ormai valutati oltre l’aspetto commerciale e divenuti un vero e proprio <b>fenomeno di costume</b> – tornano finalmente dunque nell’<b>Urbe</b> (dove sono sempre attesissimi), per riportare anche qui le magiche atmosfere del Mercato del Forte, sinonimo di genuinità e qualità artigianale garantita. Tante idee per gli acquisti in un autentico spettacolo di bancarelle e di pubblico, che, non a caso, viene ormai comunemente definito “<b>evento-mercato</b>“. La definizione non è casuale, ma vuole sottintendere l’unicità (nel panorama nazionale) e la valenza prima di tutto culturale, oltreché commerciale, della proposta. Non a caso, ormai, si parla del Consorzio “Gli Ambulanti di Forte dei Marmi” (non solo in Italia ma anche all’estero) come di una <b>“eccellenza italiana”</b>. L’anno scorso, l’ormai mitico Consorzio ha organizzato <b>oltre</b> <b>80 tappe di questo spettacolo in giro per l’Italia</b>, con un <b>pubblico stimato ad evento mediamente oltre le 20 mila persone</b> (con <b>punte oltre le 90 mila</b>, come nel caso delle manifestazioni romana e milanese), e con importanti ricadute di indotto turistico e commerciale per le città che ospitano. </p>
      <p>Il Consorzio (<b>depositario del</b> <b>marchio unico, originale e registrato “Gli Ambulanti di Forte dei Marmi”</b>), nato per primo nel 2002 dall’unione di alcuni dei migliori banchi presenti nello storico e famoso (nel mondo) mercato di Forte dei Marmi, con lo scopo di renderne itinerante lo spettacolo nelle piazze nazionali, <b>è stato da allora oggetto di diversi tentativi di imitazione, peraltro lontanissimi dall’originale, ed è impegnato nelle competenti sedi legali in difesa della sua </b><b>originalità ed </b><b>unicità di marchio e format</b><b>. Per capire quale sia il Consorzio originale e quali le imitazioni, è sufficiente guardare alla “data di nascita” per capire chi ha copiato chi (peraltro con risultati tutti da discutere).</b></p>
      <p>Cosa c’è, infatti, di più originale di decine di “aziende ambulanti” d.o.c. (anche se, <b>in questo caso, il termine è quanto mai riduttivo</b>), provenienti dalla storica e blasonata location di Forte dei Marmi, una delle mete più esclusive del turismo mondiale? Sui grandi banchi di vendita è possibile trovare il meglio della tradizione toscana ed italiana dell’artigianato di qualità: abbigliamento, pelletteria di altissima fattura artigianale (borse e scarpe), la migliore produzione nazionale di cachemire, pellicceria, stoffe pregiate, biancheria per la casa, porcellane, bijoux, raffinata arte fiorentina. <b>La qualità è sempre rigorosamente declinata anche con la massima convenienza. Bandite per statuto imitazioni e “cineserie” di scarso pregio, è sui banchi de “Gli Ambulanti di Forte di Marmi” che si trovano le nuove tendenze della moda, spesso riprese anche da tanti fashion blogs e magazines femminili.</b></p>
      <p>“<i>Il nostro è un invito – </i>spiega <b>il Presidente del Consorzio Andrea Ceccarelli</b> <i>– a diffidare di ogni tentativo di imitazione e valutare, invece, passando direttamente tra i nostri banchi, la qualità delle nostre merci e l’immagine coordinata delle nostre bancarelle.  Il nostro marchio è ormai sinonimo di <b>shopping esclusivo e conveniente</b></i>“.</p>
      <p>Per conoscere nel dettaglio il calendario completo delle date dei mercati dello show itinerante de <b>Gli Ambulanti di Forte di Marmi®</b> è possibile consultare l’unico sito web ufficiale (attenzione ai “fake”) <a href="http://www.gliambulantidifortedeimarmi.it/"><b>www.gliambulantidifortedeimarmi.it</b></a>, dal quale si accede anche alla <b>pagina Facebook</b> ed alla <b>App</b> del Consorzio.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/roma-torna-il-mercato-degli-ambulanti-di-forte-dei-marmi-ecco-tutte-le-info.html"/>
        <a href="https://www.ilcorrieredellacitta.com/ostia-cronaca/roma-numerosissimi-i-danni-tra-alberi-caduti-e-mareggiate.html"/>
        <a href="https://www.ilcorrieredellacitta.com/news/roma-fa-scandalo-il-manifesto-di-pitran-donna-tabbacchi-a-natale-il-titolare-risponde-alle-accuse.html"/>
        <a href="https://www.ilcorrieredellacitta.com/primo-piano/latina-operazione-astice-blitz-allalba-contro-lo-spaccio-di-droga-in-carcere-6-arresti.html"/>
        <a href="https://www.ilcorrieredellacitta.com/news-anzio/anzio-pulizia-delle-spiagge-ecco-lappuntamento-per-i-volontari.html"/>
        <a href="https://www.ilcorrieredellacitta.com/ultime-notizie/pomezia-barriere-architettoniche-lassociazione-luca-coscioni-fa-ricorso-contro-il-comune.html"/>
      </related>
    </article>
  </body>
</html>