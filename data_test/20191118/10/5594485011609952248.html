<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/opozitsiyata-v-srbiya-zlobno-umrya-drugaryat-vuchich_news709965.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T10:22:00+00:00"/>
    <meta property="og:title" content="Опозицията в Сърбия злобно: Умря другарят Вучич!"/>
    <meta property="og:description" content="Такива омразни коментари се изписаха по адрес на сръбския президент, заяви с огорчение вицепремиерът"/>
  </head>
  <body>
    <article>
      <h1>Опозицията в Сърбия злобно: Умря другарят Вучич!</h1>
      <h2>Такива омразни коментари се изписаха по адрес на сръбския президент, заяви с огорчение вицепремиерът</h2>
      <address>
        <time datetime="2019-11-18T10:22:00+00:00">18 Nov 2019, 10:22</time>
      </address>
      <p>https://blitz.bg/svyat/opozitsiyata-v-srbiya-zlobno-umrya-drugaryat-vuchich_news709965.html Blitz.bg</p>
      <figure>
        <img src="https://static.blitz.bg/documents/thumbnails/730/201511/20151128.bhfihthfup.jpg"/>
        <figcaption>Александър Вучич</figcaption>
      </figure>
      <p><b>Голяма част от обществеността в Сърбия, но и в света, включително френският президент Еманюел Макрон и германският канцлер Ангела Меркел, изразиха загриженост за здравословното състояние на <a href="https://blitz.bg/svyat/izvnredno-priekha-prezidenta-na-srbiya-po-speshnost-v-bolnitsa_news709634.html">сръбския президент Александър Вучич, който прекара два дни на системи във Военномедицинската академия заради проблеми със сърцето</a>. Това заяви съветничката на президента Сузана Василевич, цитирана от в. "Политика".</b><br/><br/>Тя каза, че на Вучич му е било толкова лошо, че сам е поискал да отиде в болница, въпреки че е човек, който "не признава никакви симптоми на болест".<br/><br/><a href="https://blitz.bg/svyat/ot-bolnichnoto-leglo-srbskiyat-prezident-vuchich-sobshchi-che_news709719.html"><b>От болничното легло сръбският президент Вучич съобщи, че...</b></a><br/><br/>"Целият му екип сме преживели много негови температури", казва Василевич.<br/><br/>Тя изрази надежда, че президентът не е видял ужасните реакции и грозни коментари в социалните мрежи по повод болестта му.<br/><br/>С коментарите си за здравословното състояние на президента Вучич част от опозицията още веднъж показа, че е "най-гръмогласна, когато изтъква омразата си към политическите противници и призовава за саморазправа с тези, които не мислят като тях", заяви вицепремиерът Зорана Михайлович, цитирана от в. "Данас".<br/><br/>"Призиви за атентат, за подпалване на дома на президента и "боливийски сценарий", текстове "умря другарят Вучич" - всичко това можахме да видим в коментарите на част от опозицията в социалните мрежи", каза Михайлович, като добави, че не това е Сърбия, която гражданите искат да видят.<br/><br/>Опозицията крие загубата на избиратели с бойкот на изборите, казва в интервю за в. "Вечерне новости" Ищван Пастор, лидер на Съюза на унгарците във Войводина, който е част от управляващата коалиция.<br/><br/>"За да замажат своята немощ и загубата на подкрепа от избирателите, използват известните твърдения за орязване на демокрацията и свободата на медиите. Виждали сме това милион пъти, не само у нас", каза Пастор.<br/><br/>Той изрази задоволство, че напролет ще има редовни, а не предсрочни избори, което показва стабилността на сръбското общество. Пастор каза, че Съюзът на унгарците във Войводина ще участва самостоятелно в изборите.<br/><br/>Междувременно местното радио Б92 съобщи, че с​​​​​сръбският президент Александър Вучич е бил изписан от лечебното заведение днес.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>