<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827047.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T10:32:00+00:00"/>
    <meta property="og:title" content="بارش برف و باران در ۱۸ محور"/>
    <meta property="og:description" content="سرهنگ نادر رحمانی رئیس مرکز اطلاعات و کنترل ترافیک راهور ناجا در گفت‌وگو با فارس، درخصوص آخرین وضعیت جوی و ترافیکی محورهای مواصلاتی کشور اظهار داشت: در حال حاضر در محورهای استان‌های لرستان،  اردبیل، چهارمحال و بختیاری، کردستان، قزوین، مرکزی، همدان، اصفهان، کهگیلویه و بویراحمد و سمنان بارش برف جریان دارد. "/>
  </head>
  <body>
    <article>
      <h1>بارش برف و باران در ۱۸ محور</h1>
      <address>
        <time datetime="2019-11-18T10:32:00+00:00">18 Nov 2019, 10:32</time>
      </address>
      <p>رئیس مرکزکنترل ترافیک راهور ناجا از بارش برف و باران در محورهای مواصلاتی ۱۸ استان کشور خبر داد.</p>
      <p>سرهنگ نادر رحمانی رئیس مرکز اطلاعات و کنترل ترافیک راهور ناجا در گفت‌وگو با فارس، درخصوص آخرین وضعیت جوی و ترافیکی محورهای مواصلاتی کشور اظهار داشت: در حال حاضر در محورهای استان‌های لرستان،  اردبیل، چهارمحال و بختیاری، کردستان، قزوین، مرکزی، همدان، اصفهان، کهگیلویه و بویراحمد و سمنان بارش برف جریان دارد. </p>
      <p>رئیس مرکز اطلاعات و کنترل ترافیک راهور ناجا تصریح کرد: در محورهای فیروزکوه، هراز و کرج- چالوس و همچنین در ارتفاعات استان‌های البرز و تهران  نیز بارش برف گزارش شده است. </p>
      <p>وی به بارش باران در محورهای هشت استان اعم از خوزستان، فارس، قم، سمنان، گیلان، تهران و مازندران اشاره و بیان داشت: در محورهای کوهرنگ - مسجد سلیمان، خلخال- اسالم و قزوین- رشت در محدوده گردنه کوهین مه‌گرفتگی و کاهش دید اعلام شده است؛ به رانندگانی که قصد تردد در محورهای کوهرنگ- مسجدسلیمان و خلخال- اسالم را دارند توصیه می‌شود که حتما زنجیر چرخ را به همراه داشته باشند. </p>
      <p>سرهنگ رحمانی، ترافیک در محورهای تهران- قم و تهران- ساوه در هر دو مسیر رفت و برگشت را پرحجم دانست و افزود: ترافیک در جاده مخصوص کرج- تهران، شهریار- تهران و آزادراه کرج به سمت تهران در مقاطعی سنگین و در برخی مقاطع نیمه سنگین است. </p>
      <p>رئیس مرکز اطلاعات و کنترل ترافیک راهور ناجا با توجه به بارش برف و باران در 18 استان کشور از رانندگان درخواست کرد که با سرعت مطمئنه و فاصله طولی مجاز رانندگی کرده و تجهیزات زمستانی از جمله لباس گرم و زنجیر چرخ را به همراه داشته باشند. </p>
    </article>
  </body>
</html>