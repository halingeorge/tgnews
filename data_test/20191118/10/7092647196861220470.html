<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39751/%D8%B3%D8%A7%D8%B1%D9%82-%DA%A9%D8%A7%D8%A8%D9%84%E2%80%8C%D9%87%D8%A7%DB%8C-%D8%A8%D8%B1%D9%82-%DA%AF%D9%86%D8%A8%D8%AF-%D8%AF%D8%B1-%D8%AF%D8%A7%D9%85-%D9%BE%D9%84%DB%8C%D8%B3"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-18T10:47:00+00:00"/>
    <meta property="og:title" content="سارق کابل‌های برق گنبد در دام پلیس"/>
    <meta property="og:description" content="فرمانده انتظامی استان گلستان ازدستگیری عامل خاموشی منازل شهروندان گنبدی با ۳۰ فقره سرقت کابل برق در این شهرستان خبر داد."/>
  </head>
  <body>
    <article>
      <h1>سارق کابل‌های برق گنبد در دام پلیس</h1>
      <address><time datetime="2019-11-18T10:47:00+00:00">18 Nov 2019, 10:47</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>فرمانده انتظامی استان گلستان ازدستگیری عامل خاموشی منازل شهروندان گنبدی با ۳۰ فقره سرقت کابل برق در این شهرستان خبر داد.</i>
      </p>
      <figure>
        <img src="https://barghnews.com/files/fa/news/1398/8/27/83914_679.jpg"/>
      </figure>
      <p>به گزارش<a href="https://barghnews.com/"> برق نیوز</a>،سردار "روح الامین قاسمی" ، در تشریح این خبر، گفت: در پی وقوع چندین فقره سرقت کابل‌های برق و خاموشی منازل شهروندان گنبدی و بروز مشکل برای آنان، دستگیری سارق یا سارقان احتمالی در دستور کار ویژه ماموران انتظامی و پلیس آگاهی شهرستان گنبد قرار گرفت.<br/>وی ادامه داد: در این راستا ماموران کلانتری ۱۲ شهرستان با تحقیقات میدانی و بررسی سوابق سارقان سابقه دار و حرفه‌ای و بررسی جغرافیای جرم به سرنخ‌هایی از یک سارق حرفه‌ای رسیدند.<br/><br/>وی گفت: ماموران با اقدامات فنی و پلیسی موفق شدند مخفیگاه این سارق حرفه‌ای را شناسایی و در یک عملیات موفق پلیسی سارق سابقه دار را دستگیر کنند.<br/><br/>سردار قاسمی همچنین تصریح کرد: این سارق حرفه‌ای در تحقیقات تکمیلی و مواجهه با دلایل و مستندات پلیسی به ۳۰ فقره سرقت کابل برق در سطح شهر و روستا‌های اطراف اعتراف کرد.<br/><br/>فرمانده انتظامی استان با اشاره به معرفی متهم به مراجع قضائی از شهروندان خواست: با رعایت اصول پیشگیری از سرقت و توجه به هشدار‌های پلیس، دست سارقان را از اموال شان کوتاه کنند و ضمن توجه به اقدامات پیشگیرانه هر گونه موارد مشکوک را از طریق شماره تلفن ۱۱۰ به مرکز فوریت‌های پلیس اطلاع رسانی کنند.</p>
    </article>
  </body>
</html>