<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/adam-misik-se-utrhl-ze-retezu-po-serii-divek-je-po-jeho-boku-zase-novy-objev"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T10:44:00+00:00"/>
    <meta property="og:title" content="Adam Mišík se utrhl ze řetězu: Po sérii dívek je po jeho boku zase nový objev"/>
    <meta property="og:description" content="Zpěvák Adam Mišík (22) pro své fanoušky chystá nové album. Deska by se již brzy měla objevit na prodejních pultech. Na sociální síti se mladičký zrzek podělil o informaci, že zanedlouho uveřejní i novou skladbu. Na novém singlu ale nepracoval sám. Kdo mu s ním pomáhal?"/>
  </head>
  <body>
    <article>
      <h6 class="kicker">Nové album</h6>
      <h1>Adam Mišík se utrhl ze řetězu: Po sérii dívek je po jeho boku zase nový objev</h1>
      <address><time datetime="2019-11-18T10:44:00+00:00">18 Nov 2019, 10:44</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/83/fc/83fce73-246769-dfctgzhjk-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Adam Mišík chystá nový song.<cite>instagram</cite></figcaption>
        </figure>
        <figure>
          <img src="https://www.extra.cz/images/thumbs/bc/16/bc16e4f-246767-fgzhujklp-2560x0-shrink.png"/>
          <figcaption>Adam Mišík brzy uveřejní nový song.<cite>instagram</cite></figcaption>
        </figure>
        <figure>
          <img src="https://www.extra.cz/images/thumbs/72/7b/727b299-246782-12wedfg-2560x0-shrink.png"/>
          <figcaption>Tento mladík, který si říká Sofian, pracoval s Mišíkem na nové skladbě.<cite>instagram</cite></figcaption>
        </figure>
        <figure>
          <img src="https://www.extra.cz/images/thumbs/1d/bc/1dbc29d-246768-tfgzhujkol-2560x0-shrink.png"/>
          <figcaption>Adam také chystá nové album.<cite>instagram</cite></figcaption>
        </figure>
        <figcaption>
          <a href="https://www.extra.cz/adam-misik-se-utrhl-ze-retezu-po-serii-divek-je-po-jeho-boku-zase-novy-objev/galerie/4">+ Další 3 fotografie</a>
        </figcaption>
      </slideshow>
      <p>
        <b>Zpěvák Adam Mišík (22) pro své fanoušky chystá nové album. Deska by se již brzy měla objevit na prodejních pultech. Na sociální síti se mladičký zrzek podělil o informaci, že zanedlouho uveřejní i novou skladbu. Na novém singlu ale nepracoval sám. Kdo mu s ním pomáhal?</b>
      </p>
      <p><a href="https://www.extra.cz/tema/adam-misik">Adam Mišík</a> je vcelku proutník a dívky poslední dobou <a href="https://www.extra.cz/adam-misik-se-sapal-po-nove-krasce-mudrochova-z-robinsonova-ostrova-ma-smulu">střídá jako ponožky</a>. Nejdřív to byla misska <a href="https://www.extra.cz/tema/denisa-spergerova">Denisa Spergerová</a>. Přes modelku <a href="https://www.extra.cz/tema/daniela-gorskova">Danielu Gorškovou</a> se dostal k <a href="https://www.extra.cz/tema/barbora-mudrochova">Barboře Mudrochové</a> (28) z <a href="https://www.extra.cz/tema/robinsonuv-ostrov">Robinsonova ostrova</a> a před nedávnem byla po zpěvákově boku vidět zase nová dívka. Po dlouholetém vztahu s <a href="https://www.extra.cz/tema/diana-kratochvilova">Dianou Kratochvílovou</a> jako by se v Adamovi něco zlomilo a on začal být jak utržený ze řetězu.</p>
      <p>Když jde ale o jeho kariéru, na klukoviny zkrátka není čas. Tvrdě na sobě dře a pro své fanoušky aktuálně připravuje novou desku. Na albu pracuje už dva roky a poslední půlrok do toho vkládá maximum. Deska bude obsahovat celkem deset skladeb a fanoušci se prý mohou těšit na mnoho milých překvapení.</p>
      <related>
        <a href="https://www.extra.cz/herecka-sandra-novakova-uprimne-stydim-se-za-svoji-divokou-pubertu"/>
      </related>
      <p>Mladý zpěvák zatím o připravované desce moc neprozradil. Jedinou jistotou je, že bude obsahovat písničku Proud, kterou nazpíval s <a href="https://www.extra.cz/tema/dorian">Dorianem</a> a také to, že všechny skladby budou v češtině. „Zpívat anglicky teď pro mě nemá smysl. Budu vám zpívat česky,“ svěřil se Adam.</p>
      <p>Mišík také svým sledujícím přislíbil, že před vydáním desky ukáže světu nový song i s videoklipem. Adamova nová skladba by měla být venku co nevidět. Na písničce s ním spolupracoval Sofian Medjmedj (18), jehož nejúspěšnější skladba má přes 700 tisíc zhlédnutí.</p>
    </article>
  </body>
</html>