<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/sports/basketbols/gada-paraugs-basketbola-viksne-pec-ilgas-arstesanas-tiecas-spelet-eiropas-limeni.a338776/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-18T10:01:00+00:00"/>
    <meta property="og:title" content="Gada paraugs basketbolā Vīksne. Pēc ilgas ārstēšanās tiecas spēlēt Eiropas līmenī"/>
    <meta property="og:description" content="Dāvids Vīksne pērnruden Latvijas U-18 izlases sastāvā izcīnīja Eiropas čempionāta sudraba medaļu, bet drīz vien viņu gaidīja skarbs pārbaudījums, jo smagam sadzīves negadījumam sekoja ilga ārstēšanās un cīņa par atgriešanos basketbola laukumā. Gadu vēlāk Latvijas Basketbola savienības (LBS) sezonas balvu pasākumā viņš jau saņēma atzinību kā gada paraugs."/>
  </head>
  <body>
    <article>
      <h1>Gada paraugs basketbolā Vīksne. Pēc ilgas ārstēšanās tiecas spēlēt Eiropas līmenī</h1>
      <address><time datetime="2019-11-18T10:01:00+00:00">18 Nov 2019, 10:01</time> by <a rel="author" href="https://www.lsm.lv/autors/inita-kresa-katkovska/" target="_blank">Inita Kresa-Katkovska</a></address>
      <p>
        <b>Dāvids Vīksne pērnruden Latvijas U-18 izlases sastāvā izcīnīja Eiropas čempionāta sudraba medaļu, bet drīz vien viņu gaidīja skarbs pārbaudījums, jo smagam sadzīves negadījumam sekoja ilga ārstēšanās un cīņa par atgriešanos basketbola laukumā. Gadu vēlāk <a href="https://www.lsm.lv/raksts/sports/basketbols/strelnieku-un-dikeulaku-atzist-par-gada-labakajiem-basketbolistiem.a338471/">Latvijas Basketbola savienības (LBS) sezonas balvu pasākumā</a> viņš jau saņēma atzinību kā gada paraugs.</b>
      </p>
      <p>Pērn augustā Vīksne mājas gāzes iekārtas sprādzienā guva smagus apdegumus, bet jau nākamā gada janvārī viņš atgriezās basketbola laukumā. Vēl trīs mēnešus vēlāk basketbolists debitēja BK “Ventspils” sastāvā, savukārt vasarā jau pārstāvēja Latviju U-19 Pasaules kausa izcīņā. </p>
      <figure>
        <audio src="https://static.lsm.lv/media/2019/11/c4bx.mp3"/>
        <figcaption>Dāvis Vīksne par gada balvas saņemšanu<cite>Inita Kresa-Katkovska</cite></figcaption>
      </figure>
      <p>Vīksne sarunā Latvijas Radio atzina, ka ir priecīgs saņemt gada balvu, ko būtu pelnījuši arī daudzi citi.</p>
      <p>Guļot slimnīcā, Vīksne uzklausīja ārstu ieteikumu kustināt rokas un kājas, lai ārstēšanās būtu veiksmīga. Basketbolists ar divkāršu atdevi sāka veikt vingrinājumus pat priekšlaicīgi un ātri vien bija uz kājām.</p>
      <p>Basketbola laukumā Vīksne grib izmantot iespējas, ko treneri dod. Tajā pašā laikā viņš vislabprātāk vēlas radīt skaistas epizodes ar bumbas triekšanu grozā no augšas un lieliskām piespēlēm.</p>
      <p>Vīksnes mērķis ir tikt spēlēt vismaz Eiropas līmeņa basketbolā. Tālāk jau varētu tiekties iekļūt Nacionālajā basketbola asociācijā (NBA), kur Dāvids labprāt uzspēlētu vienā komandā ar kādu citu latvieti.</p>
      <related>
        <h4>Saistītie raksti</h4>
        <a href="https://www.lsm.lv/raksts/sports/basketbols/basketbolists-arturs-kurucs-gribu-kopa-ar-brali-rodionu-veidot-ko-labu-latvijai.a338771/"/>
        <a href="https://www.lsm.lv/raksts/sports/basketbols/strelnieku-un-dikeulaku-atzist-par-gada-labakajiem-basketbolistiem.a338471/"/>
        <a href="https://www.lsm.lv/raksts/sports/basketbols/ogre-uzvar-tallina-un-atgriezas-latvijas-igaunijas-ligas-pirmaja-vieta.a337938/"/>
        <a href="https://www.lsm.lv/raksts/sports/basketbols/timma-un-bertans-kopa-gust-28-punktus-himki-uzvara-par-panathinaikos.a336720/"/>
        <a href="https://www.lsm.lv/raksts/sports/basketbols/liepajas-basketbolisti-piekapjas-taltech-komandai.a336463/"/>
        <a href="https://www.lsm.lv/raksts/sports/basketbols/valmiera-glassvia-basketbolisti-cies-zaudejumu-rakvere.a336348/"/>
        <a href="https://www.lsm.lv/raksts/sports/basketbols/ventspils-basketbola-komandai-svetdien-uz-parbaudes-laiku-pievienosies-sorts.a336274/"/>
        <a href="https://www.lsm.lv/raksts/sports/basketbols/ogres-basketbolisti-klust-par-lideriem-latvijas-igaunijas-liga.a335696/"/>
      </related>
    </article>
  </body>
</html>