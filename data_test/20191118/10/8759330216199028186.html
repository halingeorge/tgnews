<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904202/na-straffe-prestatie-tegen-rusland-de-rode-duivels-zijn-een-kunstwerk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T10:30:00+00:00"/>
    <meta property="og:title" content="Na straffe zege tegen Rusland: 'De Rode Duivels zijn een kunstwerk'"/>
    <meta property="og:description" content="De Rode Duivels zijn niet te kloppen in de EK-kwalificatiecampagne. Rusland ging met 1-4 voor de bijl, de negende zege op rij al. Ook Hugo Camps genoot met volle teugen van de partij."/>
  </head>
  <body>
    <article>
      <h1>Na straffe zege tegen Rusland: 'De Rode Duivels zijn een kunstwerk'</h1>
      <address>
        <time datetime="2019-11-18T10:30:00+00:00">18 Nov 2019, 10:30</time>
      </address>
      <p>
        <b>De Rode Duivels zijn niet te kloppen in de EK-kwalificatiecampagne. Rusland ging met 1-4 voor de bijl, de negende zege op rij al. Ook Hugo Camps genoot met volle teugen van de partij.</b>
      </p>
      <p>'De Rode Duivels zijn een kunstwerk', geeft hij aan bij <i>Het Laatste Nieuws.</i> 'Zelfs in stilstand is het aangenaam kijken. Het mooist zijn de atletische lichamen van Boyata en Denayer, gesneden uit tropisch hout. Thorgan en Eden Hazard maken fysiek minder indruk, maar overtuigen dan weer als frivole tapdansers. Lukaku is een kolos met fijne voetjes. En er is Kevin De Bruyne als gebrandmerkte grasmaaier.'</p>
      <p>'Wat de Duivels zaterdag lieten zien tegen Rusland was ballet', gaat hij verder. 'Ik herinner me geen tricolore team dat zo superieur in de combinatie was en zo efficiÃ«nt in de afwerking.'</p>
      <p>Vooral de familie Hazard maakte grote sier. 'De broertjes Hazard waren de helden van Sint-Petersburg. Thorgan, met het droogste schot van de avond, heeft de flank veroverd. Hij speelt als een creatieve werkmier. Eden is teruggekeerd naar zijn topniveau en scoort zo makkelijk dat het lijkt of hij tegen een doosje lucifers aantrapt. Zijn mysterieuze verhouding met de bal die het leer een soort gewichtloosheid meegeeft, is een studie waard.'</p>
      <aside>Lees meer<br/><a href="https://www.voetbalprimeur.be/nieuws/904175/verheyen-spaart-lof-niet-voor-rode-duivels-zoals-het-allerbeste-barcelona-.html?itm_source=www.voetbalprimeur.be&amp;itm_medium=highlighted-content">Rode Duivels maken enorme indruk: 'Zoals het allerbeste Barcelona'</a></aside>
    </article>
  </body>
</html>