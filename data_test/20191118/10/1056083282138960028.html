<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717634/%D9%88%D8%B8%DB%8C%D9%81%D9%87-%D9%87%D9%85%D9%87-%D9%85%D8%A7-%D8%A7%D8%B3%D8%AA-%DA%A9%D9%87-%D8%AF%D8%B1-%D8%B1%D8%A7%D8%B3%D8%AA%D8%A7%DB%8C-%D8%AA%D9%82%D9%88%DB%8C%D8%AA-%D8%AA%D8%AF%D8%A7%D8%A8%DB%8C%D8%B1-%D9%85%D9%82%D8%A7%D9%85-%D9%85%D8%B9%D8%B8%D9%85-%D8%B1%D9%87%D8%A8%D8%B1%DB%8C-%D9%82%D8%AF%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-18T10:58:56+00:00"/>
    <meta property="og:title" content="وظیفه همه ما است که در راستای تقویت تدابیر مقام معظم رهبری قدم برداریم"/>
    <meta property="og:description" content="ایسنا/آذربایجان شرقی نماینده ولی فقیه در آذربایجان شرقی با تاکید بر این که مدیریت هوشمندانه و دوراندیشانه رهبری مسیر را برای همگان مشخص کرده است، افزود: وظیفه همگان است که در راستای تقویت تدابیر مقام معظم رهبری قدم برداریم."/>
  </head>
  <body>
    <article>
      <h6 class="kicker">نماینده ولی فقیه در آذربایجان شرقی:</h6>
      <h1>وظیفه همه ما است که در راستای تقویت تدابیر مقام معظم رهبری قدم برداریم</h1>
      <address><time datetime="2019-11-18T10:58:56+00:00">18 Nov 2019, 10:58</time> by <a rel="author">مهری هاشم زاده</a></address>
      <p>ایسنا/آذربایجان شرقی نماینده ولی فقیه در آذربایجان شرقی با تاکید بر این که مدیریت هوشمندانه و دوراندیشانه رهبری مسیر را برای همگان مشخص کرده است، افزود: وظیفه همگان است که در راستای تقویت تدابیر مقام معظم رهبری قدم برداریم.</p>
      <p>حجت الاسلام سید محمد علی آل هاشم در جلسه شورای هماهنگی تبلیغات اسلامی استان، با تاکید بر این که بحث آشوب‌ها ربطی به گرانی بنزین ندارد و در حقیقت صف مردم از آشوب گران کاملا جداست، گفت: خوشبختانه نیروهای انتظامی و امنیتی با خویشتن داری و آمادگی کامل وقایع اخیر را به خوبی مدیریت کردند.</p>
      <p>وی بر لزوم حفظ آرامش و امنیت جامعه تاکید کرد.</p>
      <p>وی با بیان این که آتش زدن پمپ بنزین و تخریب اموال عمومی کار آشوب گران بوده و این عده به خوبی شناسایی شده اند، افزود: این حرکات تخریبی و آشوبی در حقیقت اعتراض به گرانی نبوده و یک آشوب است، دشمنان با دست اندازی به طرح مدیریت مصرف، این موضوع را اجرایی کردند.</p>
      <p>به گزارش ایسنا، حجت الاسلام آل هاشم در بخش دیگری از سخنانش به فرارسیدن هفته بسیج اشاره کرد و افزود: این هفته را به برادران بسیجی تبریک می گویم.</p>
      <p>انتهای پیام </p>
    </article>
  </body>
</html>