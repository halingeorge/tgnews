<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/18/instagram-occhio-a-ghosty-app-viola-privacy/"/>
    <meta property="og:site_name" content="Webnews"/>
    <meta property="article:published_time" content="2019-11-18T10:09:00+00:00"/>
    <meta property="og:title" content="Instagram, occhio a Ghosty: l’app viola la privacy"/>
    <meta property="og:description" content="Un'app molesta, chiamata Ghosty, consente agli utenti di Instagram di accedere ai profili privati senza richiedere il consenso dei proprietari."/>
  </head>
  <body>
    <article>
      <h1>Instagram, occhio a Ghosty: l’app viola la privacy</h1>
      <h2>Un'app molesta, chiamata Ghosty, consente agli utenti di Instagram di accedere ai profili privati senza richiedere il consenso dei proprietari.</h2>
      <address><time datetime="2019-11-18T10:09:00+00:00">18 Nov 2019, 10:09</time> by <a rel="author" href="https://www.webnews.it/author/matteo-tontini/" target="_blank">Matteo Tontini</a></address>
      <p>Facebook non ha questa grande reputazione quando si parla di “difesa della privacy” dei propri utenti, specie dopo lo scandalo di Cambridge Analytica. Adesso, tuttavia, nell’occhio del ciclone finisce <a href="https://www.webnews.it/speciale/instagram/">Instagram</a>, non per causa sua diretta ma per colpa di un servizio di terze parti chiamato <b>Ghosty</b>, il quale sfrutta le API del social per dare terreno fertile agli stalker: in parole povere, consente a chiunque di visualizzare molti profili privati senza l’approvazione degli utenti stessi.</p>
      <p>Basta condividere le proprie credenziali di accesso a Instagram con Ghosty per poter entrare in molti account privati. Il problema è che l’utente deve invitare almeno un’altra persona al servizio per poter visualizzare i profili altrimenti inaccessibili senza consenso, ecco come l’app riesce ad aumentare costantemente il suo pubblico. In sostanza, spinge gli utenti a reclutare altre persone prima di permettergli di vedere account privati, ​​e raccoglie i loro dati per trovare i profili riservati ​​che seguono: non solo, quindi, viene violata la privacy dell’utente che utilizza Ghosty, ma anche di quelli a lui vicini (del tutto inconsapevoli della faccenda, tra l’altro).</p>
      <p>L’app sospetta è ancora disponibile sul Play Store e vanta oltre <b>500mila download</b>, ma a questo punto è probabile che abbia vita breve. Instagram non ha infatti tardato a fornire una dichiarazione in merito alla questione, richiedendo seduta stante la cessazione del servizio allo sviluppatore di Ghosty (e non è detto che non scattino anche denunce o provvedimenti legali in un secondo momento). D’altro canto, l’applicazione viola apertamente i termini di servizio della piattaforma dedicata alle condivisioni di foto in quanto i profili che forniscono l’accesso a Ghosty fungono da base per aprire i profili privati che vanno spiati.</p>
      <p>Se vuoi aggiornamenti su <i>Instagram</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>