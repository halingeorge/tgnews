<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b7-%ce%bf%cf%85%cf%83%ce%af%ce%b1-%cf%80%ce%bf%cf%85-%cf%80%cf%81%ce%bf%ce%bb%ce%b1%ce%bc%ce%b2%ce%ac%ce%bd%ce%b5%ce%b9-%cf%84%ce%bf-%ce%b5%ce%b3%ce%ba%ce%b5%cf%86%ce%b1%ce%bb%ce%b9%ce%ba%cf%8c-2.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T10:17:35+00:00"/>
    <meta property="og:title" content="Η ουσία που προλαμβάνει το εγκεφαλικό – Σε ποιες τροφές θα τη βρείτε"/>
    <meta property="og:description" content="Τα εγκεφαλικά επεισόδια αποτελούν τη σημαντικότερη αιτία αναπηρίας στους ενήλικες και μια από τις σημαντικότερες αιτίες θανάτου παγκοσμίως."/>
  </head>
  <body>
    <article>
      <h1>Η ουσία που προλαμβάνει το εγκεφαλικό – Σε ποιες τροφές θα τη βρείτε</h1>
      <address>
        <time datetime="2019-11-18T10:17:35+00:00">18 Nov 2019, 10:17</time>
      </address>
      <p>
        <b>Τα εγκεφαλικά επεισόδια αποτελούν τη σημαντικότερη αιτία αναπηρίας στους ενήλικες και μια από τις σημαντικότερες αιτίες θανάτου παγκοσμίως.</b>
      </p>
      <p>
        <b>Ένα εγκεφαλικό προκαλεί σοβαρές σωματικές, ψυχικές, κοινωνικές αλλά και οικονομικές επιπτώσεις όχι μόνο στον επιζώντα, αλλά και στην οικογένειά του.</b>
      </p>
      <p>Τα εγκεφαλικά επεισόδια διακρίνονται σε ισχαιμικά, που είναι πιο συχνά και αποτελούν το 85% του συνόλου των εγκεφαλικών και σε αιμορραγικά (15%).</p>
      <p>Οι ερευνητές έχουν διαπιστώσει ότι μια διατροφή πλούσια σε κάλιο μειώνει τις πιθανότητες εγκεφαλικού έως και 25%.</p>
      <p>Εκτός από τη συμβολή του στην πρόληψη του εγκεφαλικού, το κάλιο είναι σημαντικό για την υγεία των οστών και του εγκεφάλου, τον μεταβολισμό και την αύξηση της μυϊκής μάζας.</p>
      <p>
        <b>Η ελάχιστη ποσότητα καλίου που χρειάζεται ένας άνθρωπος καθημερινά είναι πάνω από 2.000 mg (2 γραμμάρια). Υπολογίζεται όμως ότι χρειάζεται 4.000-5.000 mg την ημέρα, για να είναι προστατευμένος από την υπέρταση, βασικό παράγοντα καρδιαγγειακού κινδύνου.</b>
      </p>
      <h3>Τροφές που περιέχουν κάλιο</h3>
      <p>Η πρόσληψη καλίου γίνεται μέσω μιας υγιεινής και ισορροπημένης διατροφής, καθώς το πρόχειρο φαγητό και οι επεξεργασμένες τροφές δεν περιέχουν κάλιο.</p>
      <p>Τροφές που περιέχουν κάλιο είναι τα φρούτα και τα λαχανικά, τα γαλακτοκομικά και τα ψάρια.</p>
      <p>Έτσι, πλούσιες πηγές καλίου είναι τα πράσινα φυλλώδη λαχανικά (σπανάκι, μπρόκολο, λαχανάκια Βρυξελλών, αρακάς), οι πατάτες, οι ντομάτες, τα μανιτάρια, οι ψημένες γλυκοπατάτες, τα φρούτα (σταφύλια, βατόμουρα, βερίκοκα, μπανάνες, πορτοκάλια).</p>
      <p>Επίσης, πηγές καλίου είναι το γάλα, το γιαούρτι, οι φακές και τα φασόλια αλλά και το κρέας (όπως το κοτόπουλο) και ψάρια όπως ο σολομός και ο τόνος.</p>
    </article>
  </body>
</html>