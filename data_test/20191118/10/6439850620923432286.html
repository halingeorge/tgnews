<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461569/%E0%A6%9D%E0%A6%BF%E0%A6%A8%E0%A6%BE%E0%A6%87%E0%A6%A6%E0%A6%B9%E0%A7%87%E0%A6%B0-%E0%A6%AA%E0%A7%81%E0%A6%B2%E0%A6%BF%E0%A6%B6%E0%A7%87%E0%A6%B0-%E0%A6%B8%E0%A6%BE%E0%A6%A5%E0%A7%87-%E0%A6%AC%E0%A6%A8%E0%A7%8D%E0%A6%A6%E0%A7%81%E0%A6%95%E0%A6%AF%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%9A%E0%A6%B0%E0%A6%AE%E0%A6%AA%E0%A6%A8%E0%A7%8D%E0%A6%A5%E0%A6%BF-%E0%A6%A8%E0%A7%87%E0%A6%A4%E0%A6%BE-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-18T10:47:00+00:00"/>
    <meta property="og:title" content="ঝিনাইদহের পুলিশের সাথে বন্দুকযুদ্ধে চরমপন্থি নেতা নিহত"/>
    <meta property="og:description" content="নিজস্ব সংবাদদাতা, ঝিনাইদহ ॥ ঝিনাইদহের হরিনাকুন্ডুতে পুলিশের সাথে বন্দুকযুদ্ধে বাদশা শেখ (৫০) নামে পূর্ব বাংলার কমিউনিস্ট পার্টি জনযুদ্ধ’র এক নেতা নিহত হয়েছে। রবিবার দিবাগত রাত ২ টার দিকে হরিণাকুন্ডু উপজেলার তেতুলিয়া ব্রীজ নামক স্থানে এ বন্দুকযুদ্ধের ঘটনা ঘটে। এ ঘটনায় দুই পুলিশ সদস্য আহত হয়েছে। ..."/>
  </head>
  <body>
    <article>
      <h1>ঝিনাইদহের পুলিশের সাথে বন্দুকযুদ্ধে চরমপন্থি নেতা নিহত</h1>
      <address>
        <time datetime="2019-11-18T10:47:00+00:00">18 Nov 2019, 10:47</time>
      </address>
      <figure>
        <img src="http://www.dailyjanakantha.com/files/201911/1574077635_03.jpg"/>
      </figure>
      <ul>
        <li>অস্ত্র ও গুলি উদ্ধার, দুই পুলিশ আহত</li>
      </ul>
      <p>নিজস্ব সংবাদদাতা, ঝিনাইদহ ॥ ঝিনাইদহের হরিনাকুন্ডুতে পুলিশের সাথে বন্দুকযুদ্ধে বাদশা শেখ (৫০) নামে পূর্ব বাংলার কমিউনিস্ট পার্টি জনযুদ্ধ’র এক নেতা নিহত হয়েছে। রবিবার দিবাগত রাত ২ টার দিকে হরিণাকুন্ডু উপজেলার তেতুলিয়া ব্রীজ নামক স্থানে এ বন্দুকযুদ্ধের ঘটনা ঘটে। এ ঘটনায় দুই পুলিশ সদস্য আহত হয়েছে। নিহত বাদশা শেখ হরিণাকুন্ডু উপজেলার জোড়াপুকুর গ্রামের হেলাল উদ্দিন শেখের ছেলে। তার নামে হরিণাকুন্ডুসহ বিভিন্ন থানায় ১০টির অধিক হত্যা মামলা রয়েছে।</p>
      <p>ঝিনাইদহের অতিরিক্ত পুলিশ সুপার মিলু মিয়া বিশ্বাস জানান, হরিনাকুন্ডু থানা পুলিশের একটি টহল দল তেতুলিয়া এলাকায় টহলের জন্য যায়। সেখানে পৌছালে চরমপন্থি অস্ত্রধারীরা পুলিশের গাড়ী লক্ষ্য করে বেশ কয়েক রাউন্ড গুলি ছোড়ে। আত্মরক্ষার্থে পুলিশও পাল্টা গুলি চালায়। উভয় পক্ষরে মধ্যে অন্তত ২০ মিনিটি গুলি বিনিমিয় হয়। শেষে অস্ত্রধারী চরমপন্থিরা পালিয়ে গেলে ঘটনাস্থল থেকে গুলবিদ্ধি এক ব্যক্তিকে উদ্ধার করা হয়। পরে তাকে হরিনাকুন্ডু উপজেলা স্বাস্থ্য কমপেক্সে নিয়ে গেলে চিকিৎসক তাকে মৃত ঘোষনা করে। ঘটনাস্থল থেকে ১ টি ওয়ান শুটার গান, ৫ রাউন্ড গুলি ও দেশীয় অস্ত্র-সস্ত্র উদ্ধার করা হয়। পরে স্থানীয়রা তার পরিচয় নিশ্চিত করে। এ ঘটনায় পুলিশের এসআই গোলাম সরোয়ার ও কনস্টেবল সোহেল আহত হয়েছে। তাদেরকে স্থানীয় হরিণাকুন্ডু স্বাস্থ্যকমপ্লেক্সে ভর্তি করা হয়েছে।</p>
    </article>
  </body>
</html>