<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904200/-peeters-is-aardig-op-weg-om-de-nieuwe-francky-dury-te-worden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T10:15:00+00:00"/>
    <meta property="og:title" content="&quot;Peeters is aardig op weg om de nieuwe Francky Dury te worden&quot;"/>
    <meta property="og:description" content="Bob Peeters doet het dit seizoen lang niet slecht met Westerlo. Ook zondag werd weer gewonnen, met 3-5 van SV Roeselare. Peeters is uitstekend bezig, en dat ziet ook collega-trainer Karel Fraeye."/>
  </head>
  <body>
    <article>
      <h1>"Peeters is aardig op weg om de nieuwe Francky Dury te worden"</h1>
      <address>
        <time datetime="2019-11-18T10:15:00+00:00">18 Nov 2019, 10:15</time>
      </address>
      <p>
        <b>Bob Peeters doet het dit seizoen lang niet slecht met Westerlo. Ook zondag werd weer gewonnen, met 3-5 van SV Roeselare. Peeters is uitstekend bezig, en dat ziet ook collega-trainer Karel Fraeye.</b>
      </p>
      <p>"Het huwelijk tussen KVC Westerlo en Bob Peeters toont aan dat duurzaamheid en vertrouwen in een samenwerking tussen trainer en club op termijn ook echt kunnen werken", aldus Fraeye bij <i>Sporza.</i></p>
      <p>Peeters zit momenteel heel stevig in het zadel. "Niet dat Peeters nu al de nieuwe Franky Dury genoemd kan worden, maar hij lijkt aardig op weg. Dat hij eerder de positie als trainer bij Waasland-Beveren weigerde, toont aan dat hij als trainer een evolutie doormaakte. Zijn keuze voor Westerlo lijkt er echt wel één te worden om ook op termijn samen met de club de stap vooruit te zetten."</p>
      <p>Ook de Turkse overnemers zijn volgens Fraeye een goeie zaak voor Westerlo. "De nieuwe eigenaars die met gezonde ambitie de club nieuw leven ingeblazen hebben, lijken een echte zegen voor de club. Het geld wordt serieus geïnvesteerd, maar niet door ramen en deuren gegooid. Het wordt duurzaam (structuur/infrastructuur) of slim (een klein aantal spelbepalende spelers) gespendeerd."</p>
      <aside>Lees meer<br/><a href="https://www.voetbalprimeur.be/nieuws/903423/lof-voor-peeters-en-zijn-troepen-van-westerlo.html?itm_source=www.voetbalprimeur.be&amp;itm_medium=highlighted-content">Lof voor Peeters en zijn troepen van Westerlo</a></aside>
    </article>
  </body>
</html>