<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622116/%D8%AA%D8%B1%D8%A7%D9%85%D9%BE-%D8%AC%D9%88-%D8%A8%D8%A7%DB%8C%D8%AF%D9%86-%DA%A9%D9%85%DB%8C-%D8%A7%D8%B2-%D8%B3%DA%AF-%D9%87%D8%A7%D8%B1-%D8%A8%D9%87%D8%AA%D8%B1-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T10:54:00+00:00"/>
    <meta property="og:title" content="ترامپ: جو بایدن کمی از &quot;سگ هار&quot; بهتر است!"/>
    <meta property="og:description" content="دونالد ترامپ در واکنش به حمله اخیر کره شمالی به جو بایدن که او را یک &quot;سگ هار&quot; خوانده بود گفت، جو بایدن &quot;شاید خوابالو و بسیار کُند باشد اما سگ هار نیست بلکه کمی از آن بهتر است&quot;!"/>
  </head>
  <body>
    <article>
      <h1>ترامپ: جو بایدن کمی از "سگ هار" بهتر است!</h1>
      <h2>در واکنش به اظهارات پیونگ یانگ</h2>
      <address>
        <time datetime="2019-11-18T10:54:00+00:00">18 Nov 2019, 10:54</time>
      </address>
      <p>
        <i>دونالد ترامپ در واکنش به حمله اخیر کره شمالی به جو بایدن که او را یک "سگ هار" خوانده بود گفت، جو بایدن "شاید خوابالو و بسیار کُند باشد اما سگ هار نیست بلکه کمی از آن بهتر است"!</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>دونالد ترامپ رئیس جمهور آمریکا در توئیتی در واکنش به توصیف کره شمالی از جو بایدن، نامزد ریاست جمهوری پیشتاز در حزب دموکرات با لفظ "سگ هار" نوشت، "او کمی از آن بهتر است".</p>
      <p>به گزارش خبرگزاری اسپوتنیک،  ترامپ در متن توئیتش خطاب به کیم جونگ اون رهبر کره شمالی عنوان کرد:" آقای رئیس، جو بایدن شاید خوابالو و بسیار کُند باشد اما او یک سگ هار نیست."</p>
      <p>ترامپ گفت: "او عملا کمی از آن بهتر است اما من تنها کسی هستم که می‌تواند شما را به جایی که باید در آن باشید برساند. شما باید سریعا وارد عمل شوید و توافق را به سرانجام برسانید. به زودی شما را میبینم!"</p>
      <p>خبرگزاری رسمی کره شمالی در مطلبی جو بایدن را که در زمان ریاست جمهوری باراک اوباما، معاون رئیس جهمور بود مورد حمله قرار داده و او را "سگ هاری که باید تا سر حد مرگ کتک بخورد" توصیف کرد.</p>
      <p>در مطلب منتشر شده در این خبرگزاری آمده است: سگهای هاری مثل بایدن اگر اجازه این طرف و آن طرف رفتن را پیدا کنند، می‌توانند به بسیاری از مردم صدمه بزنند. باید قبل از آن که خیلی دیر شود، این سگهای هار را آنقدر با چوب بزنیم تا بمیرند.</p>
      <p>بایدن در پاسخ به این حمله کره شمالی به خودش گفت، این توهین ها را "نشان افتخار" برای خود می‌داند.</p>
      <p>کره شمالی تا پایان سال جاری میلادی به دولت آمریکا برای انعقاد یک توافق بین دو کشور مهلت داده است.</p>
    </article>
  </body>
</html>