<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204574-apple-najnyala-trampivskogo-lobista-shchob-uniknuti-novih-mit-na-svoyi-tovari"/>
    <meta property="og:site_name" content="Mind UA"/>
    <meta property="article:published_time" content="2019-11-18T10:39:00+00:00"/>
    <meta property="og:title" content="Apple найняла «трампівського» лобіста, щоб уникнути нових мит на свої товари"/>
    <meta property="og:description" content="Техногігант прагне не потрапити до нового «чорного списку» під час чергового витку торгової війни США і Китаю"/>
  </head>
  <body>
    <article>
      <h1>Apple найняла «трампівського» лобіста, щоб уникнути нових мит на свої товари</h1>
      <h2>Техногігант прагне не потрапити до нового «чорного списку» під час чергового витку торгової війни США і Китаю</h2>
      <address>
        <time datetime="2019-11-18T10:39:00+00:00">18 Nov 2019, 10:39</time>
      </address>
      <p>Компанія Apple привернула на свою сторону одного з найближчих союзників Дональда Трампа, щоб лобіювати від його імені свої інтереси і не втратити до нового раунду мит в межах торгової війни між США та КНР.  Про це повідомляє <a href="https://www.cnbc.com/2019/11/14/apple-hires-pro-trump-lobbyist-as-it-tries-to-avoid-tariffs-on-iphones.html?utm_source=ixbtcom">CNBC</a> із посиланням на джерела.</p>
      <p>Зазначається, що технологічний гігант найняв давнього союзника Трампа Джеффрі Міллера. В документі зазначається, що Apple наймає його і його команду, до якої входять особи, пов’язані з адміністрацією Трампа для вирішення «торгових питань, пов’язаних з технологічними товарами і послугами». В документі не розкривається конкретний характер ролі Міллера.</p>
      <p>Телеканал пояснює, що Міллер повинен буде зробити так, щоб товари Apple уникли потрапляння в «чорний список» під час чергового витку торгової війни США і Китаю. Якщо точніше, мова йде про список товарів з Китаю, на які буде поширюватися додатковий податок.</p>
      <p>Наразі невідомо, скільки витратить техногігант за послуги Міллера, але Apple витратила понад  $5,5 млн на лобіювання протягом 2019 року. Більша частина цих коштів пішла на оплату праці власних лобістів, але цього року, як повідомляється, компанія звернулась за допомогою до чотирьох інших фірм за своїми межами.</p>
      <p>Більша частина продукції Apple збирається в Китаї,і їй уже вдалось уникнути імпортних мит на запчастини, які використовуються для виготовлення MacPro на заводі в Остіні, штат Техас. Не менш важливими є дружні відносин між гендиректором Apple Тімом Куком та президентом Трампом.</p>
      <p>«Я дуже поважаю Тіма Кука,і Тім говорив зі мною про мита, – сказав Трамп у серпні. – І одна з речей, яку він привів у приклад, полягає у тому, що Samsung є їх конкурентом номер один, і Samsung не платить мита, тому що базується в Південній Кореї».</p>
      <related>
        <h4>Також читайте</h4>
        <a href="https://mind.ua/news/20204588-deripaska-poprosiv-minfin-ssha-znyati-z-cogo-sankciyi"/>
        <a href="https://mind.ua/news/20204587-amerikanske-posolstvo-kontrolyuvalo-nabu-lucenko"/>
        <a href="https://mind.ua/news/20204581-v-huawei-ne-nadto-visoko-ocinili-namiri-ssha-dozvoliti-svoyim-firmam-spivpracyuvati-z-kompanieyu"/>
      </related>
    </article>
  </body>
</html>