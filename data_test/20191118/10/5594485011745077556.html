<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/zalovikha-kradetsa-na-150-bona-ot-kola-v-sofiya-eto-koy-e-toy_news709983.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T10:58:00+00:00"/>
    <meta property="og:title" content="Заловиха крадеца на 150 бона от кола в София, ето кой е той"/>
    <meta property="og:description" content="41-годишният С. Николов отмъкнал парите с лек автомобил „Субару“ с македонска регистрация"/>
  </head>
  <body>
    <article>
      <h1>Заловиха крадеца на 150 бона от кола в София, ето кой е той</h1>
      <h2>41-годишният С. Николов отмъкнал парите с лек автомобил „Субару“ с македонска регистрация</h2>
      <address>
        <time datetime="2019-11-18T10:58:00+00:00">18 Nov 2019, 10:58</time>
      </address>
      <p>https://blitz.bg/kriminalni/zalovikha-kradetsa-na-150-bona-ot-kola-v-sofiya-eto-koy-e-toy_news709983.html Blitz.bg</p>
      <figure>
        <img src="https://static.blitz.bg/documents/thumbnails/730/201802/1518000294-img-7661jpg.jpg"/>
        <figcaption>Снимката е илюстративна, Източник: Георги КОЛЕВ, БЛИЦ</figcaption>
      </figure>
      <p><b>Миналият четвъртък в столицата се разигра доста дързък обир на огромна сума пари. Както <a href="https://blitz.bg/kriminalni/takv-obir-na-150-bona-ne-se-be-sluchval-dosega-v-sofiya_news709310.html">първо БЛИЦ съобщи, неизвестен извършител открадна около 150 000 лева</a>.</b><br/><br/>Днес стана ясно, че под ръководството и надзора на Софийска районна прокуратура е образувано и се води досъдебно производство за това, че на 14.11.2019 г., около 12.10 часа, в гр. София, на ул. „Хан Пресиян“, чрез използване на моторно превозно средство – лек автомобил „Ауди А6“ (с македонска регистрация), от лек автомобил „Субару“, управляван от пострадалия К., е отнета чужда движима вещ.<br/><br/>Това е сумата от 120 000 лв. и 10 000 евро (които пострадалият съхранявал в банков трезор, откъдето ги взел малко по-рано същия ден), без негово съгласие с намерение противозаконно да бъде присвоена, като кражбата е в големи размери.<br/><br/>БЛИЦ припомняме, че <a href="https://blitz.bg/kriminalni/takv-obir-na-150-bona-ne-se-be-sluchval-dosega-v-sofiya_news709310.html"><b>парите бяха откраднати, докато шофьора сменя спукана гума</b></a>.<br/><br/>В хода на разследването са събрани достатъчно доказателства, че извършител на описаното по-горе деяние е С. Николов, на 41 години, осъждан (отново за кражба).<br/><br/><a href="https://blitz.bg/kriminalni/goreshchi-podrobnosti-za-nevizhdaniya-obir-za-150-bona-v-sofiya_news709325.html"><b>Горещи подробности за невиждания обир за 150 бона в София</b></a><br/><br/>Изготвено е постановление за привличането му към наказателна отговорност, като му е повдигнато обвинение за извършено престъпление.<br/><br/>Предвид високата обществена опасност на деянието и дееца, наблюдаващият прокурор е постановил задържане на обвиняемия за срок до 72 часа, като е разпоредено да бъде приведен в сградата на СРС днес – на 18.11.2019 г. - за разглеждане на искане за вземане спрямо него на мярка за неотклонение „Задържане под стража“.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>