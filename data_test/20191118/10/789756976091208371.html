<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/jak-wyglada-swiat-w-narracji-respawn-w-star-wars-jedi-fallen-order/"/>
    <meta property="og:site_name" content="DailyWeb"/>
    <meta property="article:published_time" content="2019-11-18T10:07:39+00:00"/>
    <meta property="og:title" content="Jak wygląda świat w narracji Respawn w &quot;Star Wars Jedi: Fallen Order&quot;?"/>
    <meta property="og:description" content="Star Wars Jedi: Fallen Order miało na celu zrównoważenie całej fabuły i postaci w zwiększającym się świecie Gwiezdnych Wojen."/>
  </head>
  <body>
    <article>
      <h1>Jak wygląda świat w narracji Respawn w "Star Wars Jedi: Fallen Order"?</h1>
      <address><time datetime="2019-11-18T10:07:39+00:00">18 Nov 2019, 10:07</time> by <a rel="author">Marika Kowalska</a></address>
      <h4>Premiera jednej z najbardziej wyczekiwanych gier tego roku już za nami. Wielcy fani <i>Gwiezdnych Wojen</i> prawdopodobnie rozpoczęli swoją rozgrywkę już w dniu premiery, dlatego nikogo nie powinien dziwić fakt, że w sieci pojawiły się pierwsze recenzje. Zainteresowanie grą zwiększył także serial <i>The Mandalorian</i>, jaki zadebiutował na platformie Disney+ kilka dni temu. O wyjątkowości <i>Upadłego Zakonu</i> powinny świadczyć oceny wystawione przez graczy, wynoszące 8.6/10, co jest świetnym wynikiem!</h4>
      <p>S<i>tar Wars Jedi: Fallen Order</i> miało na celu zrównoważenie całej fabuły i postaci w zwiększającym się świecie <i>Gwiezdnych Wojen</i>. Stworzenie tej gry nie należało więc do najłatwiejszych, jednak jak widać, programiści sobie świetnie z tym poradzili. Nie tylko dostosowali się do przedstawionego scenariusza, ale także wykreowali niepowtarzalny świat, w którym Jedi walczą o przetrwanie.</p>
      <figure>
        <img src="https://dailyweb.pl/wp-content/uploads/2019/11/jedi-fallen-order-at-at-tall.jpg"/>
      </figure>
      <h3>Kreacja wątku fabularnego Fallen Order przez Respawn Entertainment</h3>
      <p>Aaron Contreras, główny bohater narracji od Respawn, postanowił zdradzić fanom dość sporo informacji jeszcze przed premierą. Zapowiadał on wtedy między innymi wyjątkowe zdolności, jakie posiadł młody Jedi, Cal Kestis oraz czas fabularny. Akcja rozgrywa się między III, a IV częścią filmową <i>Gwiezdnych Wojen</i>, w tak zwanych Mrocznych Czasach, kiedy to Imperator wydał rozkaz 66. Jego treść nakazywała całkowite usunięcie zakonu Jedi oraz zabicie jego członków, co jest w pełni zgodne z fabułą filmową oraz serialową. Nie bez powodu Respawn podjął się ścisłej współpracy z Lucasfilm, aby jego ekipa zadbała o dopracowanie w grze najmniejszych detali. To prawdopodobnie dzięki temu fani serii tak wysoko oceniają nową produkcję.</p>
      <h3>Jaki wpływ na grę mają dalsze losy głównych bohaterów?</h3>
      <p>Mogłoby się wydawać, że powrót do wątków poruszanych w filmach, zniechęci wielbicieli sagi do zakupienia gry. W końcu wiadome jest, jak potoczą się dalsze losy uciekinierów z Republiki oraz zakonu Jedi. Mimo to Contreras uważa, że nie wpłynie to na odbiór <i>Fallen Order</i>, ponieważ w tamtych czasach jeszcze nie było nadziei na pokój. Oryginalna fabuła może spodobać się zwłaszcza zwolennikom walki ocalałych Jedi z Imperium, a wcielenie się w Cala ma wspomóc powrót do równowagi we Wszechświecie.</p>
      <h3>Jaką rolę spełnia Fallen Order w całej fabule?</h3>
      <p>Trzeba przyznać, że Respawn Entertainment odwalił kawał dobrej roboty, zabierając się za produkcję <i>Star Wars</i>. Współpraca z Lucasfilm wyszła producentowi na dobre, ponieważ w grze nie brakuje oryginalnych efektów dźwiękowych niczym z filmów. Najważniejszy jest jednak fakt, że teraz wielbiciele sagi mogą poznać fabułę między przełomowymi częściami. Cal Kestis jest bardzo ważną postacią, która przywróciła nadzieję pozostałym i zachęciła ich do walki.</p>
      <p>Osobiście nie miałam jeszcze okazji testować <i>Star Wars Jedi: Upadły Zakon</i> ze względu na zaskakująco wysoką cenę. Teraz jest dość duży hype na <i>Gwiezdne Wojny</i>, co jest zasługą nowego serialu i nadchodzącego filmu, kończącego kolejną sagę. Liczę jednak na to, że do świąt minie największe zainteresowanie. Wtedy dam Wam znać, dlaczego wyróżnia się ona na tle wszystkich dotychczasowych produkcji. Jeśli ktoś z Was testował już <i>Upadły Zakon</i>, to podzielcie się swoimi doświadczeniami.</p>
      <p>Źródło: <a href="https://www.theverge.com/2019/11/14/20963872/respawn-star-wars-jedi-fallen-order-story-lucasfilm-balance">The Verge</a></p>
      <related>
        <h4>Powinieneś zobaczyć:</h4>
        <a href="https://dailyweb.pl/star-wars-jedi-fallen-order-zapowiada-sie-duzo-lepiej-niz-myslalem/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/ea-games-powraca-na-steama-wraz-z-premiera-star-wars-jedi-upadly-zakon/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/z-filmow-marvela-do-gwiezdnych-wojen-kevin-feige-stworzy-nowe-filmy-w-swiecie-star-wars/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/star-wars-the-rise-of-skywalker-nowe-informacje-o-filmie-zamykajacym-sage/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/nowy-park-rozrywki-disneya-przeniesie-nas-do-swiata-star-wars/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/star-wars-battlefront-ii-z-nowymi-funkcjonalnosciami/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/adidas-wydaje-buty-koszykarskie-w-klimacie-star-wars/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/to-chce-na-gwiazdke-imperialny-niszczyciel-z-gwiezdnych-wojen-od-lego/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/zestaw-jedi-challenges-od-lenovo-to-za-malo-aby-go-kupic-a-co-powiesz-na-miecz-swietlny-kylo-ren/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/gwiezdne-wojny-skywalker-odrodzenie-jest-finalny-zwiastun/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>