<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152445-u-polschi-v-avarii-travmuvalys-ukrainci-poterpilyh-perevozyly-do-likarni-gelikopterom"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T10:25:00+00:00"/>
    <meta property="og:title" content="У Польщі в аварії травмувались українці: потерпілих перевозили до лікарні гелікоптером"/>
    <meta property="og:description" content="У Польщі між населеними пунктами Кендзєжин-Козлє та Крапковіце (Опольське воєводство) у аварії травмувались четверо українців."/>
  </head>
  <body>
    <article>
      <h1>У Польщі в аварії травмувались українці: потерпілих перевозили до лікарні гелікоптером</h1>
      <address>
        <time datetime="2019-11-18T10:25:00+00:00">18 Nov 2019, 10:25</time>
      </address>
      <p>У Польщі між населеними пунктами Кендзєжин-Козлє та Крапковіце (Опольське воєводство) у аварії травмувались четверо українців.<br/><br/>ДТП сталася у неділю, 17 листопада, - пoвідoмляє <a href="https://www.yavp.pl/uk/novini/dtp-u-polshchi-vazhko-travmovanykh-ukraintsiv-perevozyly-do-likarni-helikopterom-16790.html">Yavp.pl</a> з пoсиланням на tvp.info.<br/><br/>Евакуатор, яким їхало четверо українців, на швидкості врізався в стоячий автобус дорожньо-ремонтної служби. На момент удару в автобусі нікого з людей не було. Евакуатор після зіткнення відлетів в бар’єрну огорожу, яка розділяє дві смуги руху, відбився від неї та перекинувся. <br/><br/>За попередніми даними, водій евакуатора поки з невідомих причин втратив керування, що й призвело до аварії. Усі четверо громадян України зазнали травм різного ступеня важкості. Найбільше постраждали двоє. Їх довелося діставати з евакуатора за допомогою гідравлічних ножиць. <br/><br/>Один із чоловіків після аварії перебував у критичному стані, інший - у тяжкому. Обох госпіталізували за допомогою гелікоптерів.</p>
    </article>
  </body>
</html>