<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/izpisakha-aleksandr-vuchich-ot-bolnitsata-407027.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-18T10:09:56+00:00"/>
    <meta property="og:title" content="Изписаха Александър Вучич от болницата"/>
    <meta property="og:description" content="След приемането му във ВМА било преценено, че има опасност за живота му"/>
  </head>
  <body>
    <article>
      <h1>Изписаха Александър Вучич от болницата</h1>
      <address>
        <time datetime="2019-11-18T10:09:56+00:00">18 Nov 2019, 10:09</time>
      </address>
      <p>Сръбският президент Александър Вучич е изписан в понеделник сутринта от болницата, съобщи РТС. Съветничката на сръбския президент за връзки с медиите Сузана Василевич каза снощи по телевизия Пинк, че Александър Вучич е прекарал два дни на системи, но вече бил малко по-добре.Тя добави, че се надява Сърбия да преодолее "тази почти трагедия", предаде БГНЕС.</p>
      <p>"Той беше толкова зле, че сам поиска да бъде отведен в болницата", каза Василевич и добави, че се надява Вучич да започне да слуша лекарите малко повече и да бъде подложен на терапия. Президентът е получил редица съобщения от световни политици, включително Макрон и албанския премиер Борут Пахор, заяви Василевич.</p>
      <p>В петък по обяд сръбският президент беше приет във ВМА в Белград поради сърдечно-съдови проблеми и заяви в събота, че от понеделник ще бъде отново на работа.</p>
      <p>Министърът на здравеопазването Златибор Лончар каза вчера, че сръбският президент има хронични, леки сърдечни проблеми, но че здравето му се влошило в петък и решил да говори с лекари. След приемането му във ВМА било преценено, че има опасност за живота на Вучич.</p>
    </article>
  </body>
</html>