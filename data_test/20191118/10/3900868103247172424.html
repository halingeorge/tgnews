<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562072/antikapnistikos-nomos-ayta-einai-ta-prostima-gia-toys-parabates"/>
    <meta property="og:site_name" content="NOOZ."/>
    <meta property="article:published_time" content="2019-11-18T10:17:00+00:00"/>
    <meta property="og:title" content="Αντικαπνιστικός νόμος: Αυτά είναι τα πρόστιμα για τους παραβάτες"/>
    <meta property="og:description" content="Από τα 100 ευρώ και έως τις 10.000 ευρώ, μπορεί να φτάσουν τα πρόστιμα για τους παραβάτες του αντικαπνιστικού νόμου."/>
  </head>
  <body>
    <article>
      <h1>Αντικαπνιστικός νόμος: Αυτά είναι τα πρόστιμα για τους παραβάτες</h1>
      <address>
        <time datetime="2019-11-18T10:17:00+00:00">18 Nov 2019, 10:17</time>
      </address>
      <p>
        <b>Από τα 100 ευρώ και έως τις 10.000 ευρώ, μπορεί να φτάσουν τα πρόστιμα για τους παραβάτες του αντικαπνιστικού νόμου.</b>
      </p>
      <p>Αναλυτικότερα, σύμφωνα με την ΚΥΑ, το πρόστιμο των 50 ευρώ για τον παραβάτη καπνιστή που όριζε ο νόμος του 2010 αυξάνεται στα 100 ευρώ και θα ισχύει σε όλους τους κλειστούς χώρους υγειονομικού ενδιαφέροντος,<br/>σε όλους τους κλειστούς χώρους εργασίας, σε όλα τα μέσα μαζικής μεταφοράς, τους σταθμούς μεταφορικών μέσων και επιβατικών σταθμών λιμένων, τα αεροδρόμια εκτός των ειδικών χώρων καπνιστών, τους δημόσιους χώρους εργασίας καθώς και αναμονής δημοσίων υπηρεσιών.</p>
      <h3>Στα 500 ευρώ το πρόστιμο για τις επιχειρήσεις</h3>
      <p>Για τον υπεύθυνο διαχείρισης ή προϊστάμενο στις επιχειρήσεις, το πρόστιμο παραμένει στα 500 ευρώ, εκτός από τα καταστήματα υγειονομικού ενδιαφέροντος πάνω από 100 τ.μ. Για την κατηγορία αυτή, το πρόστιμο ξεκινά από 2.000 ευρώ και για κάθε υποτροπή ανεβαίνει κατά 2.000 ευρώ μέχρι την πέμπτη υποτροπή, οπότε θα επιβάλλεται ποινή 10.000 ευρώ και οριστική ανάκληση άδειας.</p>
      <h3>Νυχτερινά κέντρα</h3>
      <p>Όσον αφορά στα νυχτερινά κέντρα και τους χώρους εστίασης άνω των 300τ.μ., τα πρόστιμα για τους υπευθύνους των καταστημάτων ξεκινούν από 6.000 ευρώ και ανεβαίνουν κατά 1.000 ευρώ για κάθε υποτροπή.</p>
      <h3>Στους χώρους για παιδιά</h3>
      <p>¨Όσοι καπνίζουν σε κλειστούς και υπαίθριους χώρους στους οποίους συναθροίζονται ανήλικοι όπως παιδικοί σταθμοί, σχολεία, παιδικές χαρές κτλ. το πρόστιμο σύμφωνα με τον αντικαπνιστικό νόμο ανέρχεται στα 200 ευρώ.</p>
      <p>Τέλος, σε όσους καπνίζουν σε ΙΧ (οδηγός ή επιβάτης) παρουσία ανήλικου, θα επιβάλλεται πρόστιμο 1.500 ευρώ.</p>
      <p>
        <a href="https://www.nooz.gr/Multimedia/2019/11/afc945be-c5cf-4b66-b8dd-aa9cb8efc42d.pdf">
          <b>Διαβάστε την ΚΥΑ εδώ</b>
        </a>
      </p>
    </article>
  </body>
</html>