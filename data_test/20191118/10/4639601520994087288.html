<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/culture/irodotos-persikoi-polemoi-me-to-vima-tis-kyriakis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T10:41:49+00:00"/>
    <meta property="og:title" content="Ηρόδοτος : «Περσικοί πόλεμοι», με το «Βήμα της Κυριακής»"/>
    <meta property="og:description" content="Το επίκαιρο έργο του «πατέρα της Ιστορίας» σε πολυτελείς σκληρόδετες εκδόσεις."/>
  </head>
  <body>
    <article>
      <h1>Ηρόδοτος : «Περσικοί πόλεμοι», με το «Βήμα της Κυριακής»</h1>
      <h2>Το επίκαιρο έργο του «πατέρα της Ιστορίας» σε πολυτελείς σκληρόδετες εκδόσεις.</h2>
      <address><time datetime="2019-11-18T10:41:49+00:00">18 Nov 2019, 10:41</time> by <a rel="author">ΤοΒΗΜΑ Team</a></address>
      <h3>Ηρόδοτος: «Περσικοί πόλεμοι», την Κυριακή με ΤΟ ΒΗΜΑ</h3>
      <h4>Ηρόδοτος</h4>
      <h4>Περσικοί Πόλεμοι</h4>
      <p>Το επίκαιρο έργο του «πατέρα της Ιστορίας» σε πολυτελείς σκληρόδετες εκδόσεις.<br/>Αυθεντικά κείμενα και η μετάφρασή τους, επεξηγηματικά σχόλια και αναλύσεις.</p>
      <p>
        <a href="https://www.in.gr/2019/11/22/greece/tourkiko-sxedio-kata-tis-elladas-moxlo-metanasteytiko/">Τουρκικό σχέδιο κατά της Ελλάδας με μοχλό το μεταναστευτικό</a>
      </p>
      <p>
        <b>Αυτή την εβδομάδα,</b>
        <br/>
        <b>«Πολύμνια», ο πρώτος τόμος</b>
      </p>
      <p>Στην αρχή της «Πολύμνιας» μας δίνεται η εικόνα ενός εξοργισμένου Δαρείου. Και ο λόγος για τον οποίο ο πέρσης βασιλιάς βρίσκεται στην κατάσταση αυτή δεν είναι άλλος από την αποτυχημένη περσική εκστρατεία του 490 π.Χ. εναντίον της Ελλάδας. Πρόκειται όμως για μία αποτυχία, η οποία όχι μόνο δεν θα λειτουργήσει αποθαρρυντικά για τον ίδιο, αλλά αντίθετα θα τον εξωθήσει σε μια νέα εκστρατεία. Θα ακολουθήσει όμως ο θάνατος του Δαρείου, οπότε την εκστρατεία θα κληθεί να πραγματοποιήσει ο γιος του Ξέρξης. Και πράγματι, δύο χρόνια μετά, θα αποφασίσει την εκστρατεία εναντίον της Ελλάδας. Θα επακολουθήσουν εκτεταμένες προετοιμασίες που θα διαρκέσουν πέντε ολόκληρα χρόνια.</p>
      <p>Ο 5ος αιώνας είναι ο μεγάλος αιώνας της Αθήνας, της αθηναϊκής δημοκρατίας, της ακμής, της τραγωδίας και της γέννησης της Ιστορίας, με τον Ηρόδοτο και τον Θουκυδίδη. Ο «πατέρας της Ιστορίας», όπως χαρακτήρισε τον Ηρόδοτο ο Κικέρων τον 1ο αιώνα π.Χ. – χαρακτηρισμός που επιζεί έως σήμερα –, είναι ο πρώτος ο οποίος δεν είναι απλώς ο χρονογράφος που περιορίζεται στο να παραθέτει τα γεγονότα, αλλά τα αντικρίζει με ιστορική αίσθηση κατά την έννοια ότι αναζητεί την αιτιότητά τους και επιχειρεί να εξαγάγει συμπεράσματα.</p>
      <p>Το έργο του διαιρέθηκε από τους αλεξανδρινούς λογίους σε εννέα βιβλία, καθένα εκ των οποίων τιτλοφορείται με το όνομα μιας Μούσας, βάσει του περιεχομένου τους. Ο ιστορικός αρχίζει την αφήγησή του με την ακμή της Περσικής Αυτοκρατορίας, συνεχίζει με την ιστορία και την ανθρωπολογία της Αιγύπτου, την κατάκτηση της χώρας αυτής από τους Πέρσες, τις σχέσεις των τελευταίων με τον δυτικό κόσμο, και το έργο του κορυφώνεται με τους Περσικούς Πολέμους. «Ερατώ», «Πολύμνια», «Ουρανία», «Καλλιόπη»: τέσσερα έργα, πολύτιμη πηγή για τα γεγονότα που θεωρείται ότι άρχισαν το 492 και έληξαν το 449 π.X. Οι εχθροπραξίες έφτασαν στο αποκορύφωμά τους κατά το διάστημα των δύο περσικών εισβολών στην κυρίως Ελλάδα ανάμεσα στο 490 και στο 479 π.Χ.</p>
      <p>Η Περσική Αυτοκρατορία βρισκόταν τότε στο απόγειο της ισχύος της. Η συλλογική άμυνα την οποία αντέταξαν στους εισβολείς οι Ελληνες οδήγησε σε μια εντελώς απροσδόκητη, σύμφωνη με τη λογική, νίκη που τους επέτρεψε ακόμη και να απελευθερώσουν ελληνικές πόλεις – κράτη που βρίσκονταν στις παρυφές της ίδιας της Περσίας. Οι Περσικοί Πόλεμοι πέρα από στρατιωτική σύγκρουση αποτέλεσαν επίσης σύγκρουση των δύο μεγαλύτερων πολιτισμών της εποχής: του ελληνικού και του περσικού. Δύο κόσμοι τόσο αντίθετοι μεταξύ τους ώστε εάν τα πράγματα είχαν εξελιχθεί αλλιώς, πιθανώς και ο κόσμος σήμερα να ήταν διαφορετικός.</p>
      <p>Οι διαμάχες ξεκίνησαν το 499 όταν ελληνικές πόλεις – κράτη της μικρασιατικής ακτής, της Ιωνίας, εξεγέρθηκαν κατά της περσικής κυριαρχίας. Το 498 οι επαναστάτες κατέλαβαν τις Σάρδεις προσφέροντας ένα ακόμη πρόσχημα στον βασιλιά των Περσών Δαρείο A’ για την απόφασή του, μερικά χρόνια αργότερα, να εκστρατεύσει κατά της Ελλάδας. Το κυριότερο πρόσχημα του Δαρείου για την εισβολή του στην Ελλάδα ήταν το γεγονός ότι η Αθήνα και η Ερέτρια είχαν προσφέρει βοήθεια στην επανάσταση των μικρασιατικών πόλεων.</p>
      <p>Το 494 οι επαναστάτες της Ιωνίας ηττήθηκαν. Πέρασαν δύο ακόμη χρόνια, και το 490 ο περσικός στρατός αποβιβάστηκε στην πεδιάδα του Μαραθώνα, όπου ηττήθηκε. Ακολούθησε η νίκη του Μιλτιάδη επί των Περσών στις Πλαταιές.</p>
      <p>Δέκα χρόνια αργότερα, το 480, ο πέρσης βασιλιάς Ξέρξης A’, γιος και διάδοχος του Δαρείου A’, θέλησε να επαναλάβει την απόπειρα του πατέρα του να καθυπoτάξει τους Ελληνες. Αλλά αυτή τη φορά θα τους έβρισκε ενωμένους. Με επικεφαλής τη Σπάρτη και την Αθήνα, περίπου τριάντα ελληνικές πόλεις – κράτη είχαν αποφασίσει, αφήνοντας κατά μέρος τις μεταξύ τους διαφορές και τους πολέμους, να αντιμετωπίσουν από κοινού την περσική απειλή. Πρώτη μάχη, αυτή των Θερμοπυλών. Μεσολάβησαν και άλλες συμπλοκές μεταξύ των δύο αντιπάλων για να φθάσουμε στην αναμέτρηση στο στενό της Σαλαμίνας. Ο Ξέρξης έπεσε στην παγίδα του Θεμιστοκλή και συνετρίβη.</p>
      <p>Τον χειμώνα που ακολούθησε τη ναυμαχία της Σαλαμίνας, ο Ξέρξης επέστρεψε στην Περσία αφήνοντας πίσω του στην Ελλάδα μεγάλο τμήμα της στρατιάς του. Το 479 οι περσικές δυνάμεις υπέστησαν δύο ακόμη ήττες από τους Ελληνες, τη μία στις Πλαταιές της Βοιωτίας, την άλλη στη Μυκάλη, στη μικρασιατική ακτή απέναντι από τη Σάμο. Με τις δύο αυτές μάχες έληξαν οι περσικές εκστρατείες στην Ελλάδα. Αλλά οι εχθροπραξίες συνεχίστηκαν για άλλα 30 χρόνια.<br/>Την καταγραφή αυτών των σημαντικών ιστορικών γεγονότων από τον Ηρόδοτο προσφέρει «Το Βήμα», σε έξι τόμους, συστήνοντας ξανά στους αναγνώστες του αυτή την παρατεταμένη αναμέτρηση που κράτησε σχεδόν μισό αιώνα.</p>
      <h4>Μαζί</h4>
      <h4>4D βιβλία</h4>
      <p>Τα όργανα του ανθρώπινου σώματος, πλάσματα του βυθού, πλανήτες, δεινόσαυροι ζωντανεύουν μέσα από τα συναρπαστικά βιβλία που ζωντανεύουν!</p>
      <p>-Κατεβάστε δωρεάν την εφαρμογή «DEVAR» στο κινητό ή το tablet, από το App Store ή το Google Play<br/>-Σκανάρετε τις εικόνες του βιβλίου και αφεθείτε στη μαγεία!</p>
      <p>Ενα όμορφο δώρο για τα παιδιά μας!</p>
      <p>
        <b>Αυτή την εβδομάδα</b>
        <br/>
        <b>Ανθρώπινα Οργανα</b>
      </p>
      <p>Το πιο ζωντανό μάθημα ανατομίας!</p>
      <p>Κρατήστε στα χέρια σας μία καρδιά και κάντε μια βόλτα στα αγγεία του σώματος!<br/>Μελετήστε τα όργανα του ανθρώπινου σώματος. Από τι αποτελούνται και πώς λειτουργούν!<br/>Ενα τρισδιάστατο μοντέλο ανθρώπινου σώματος, βγαίνει μέσα από την οθόνη σας. Μελετήστε το από όλες τις πλευρές. Μετακινήστε τη συσκευή γύρω από το τρισδιάστατο μοντέλο και θα δείτε πώς ονομάζονται τα διάφορα μέρη του σώματος.</p>
      <h4>Ακόμη</h4>
      <h4>Autohub</h4>
      <p>Το πληρέστερο ένθετο για το αυτοκίνητο</p>
      <h4>Και</h4>
      <h4>ΒΗΜΑGAZINO</h4>
      <p>Και στην απλή έκδοση των €2.</p>
      <p>
        <a href="https://www.tovima.gr/2019/11/22/opinions/elate-stin-ellada-na-kerdisete-xrimata/">Ελάτε στην Ελλάδα να κερδίσετε χρήματα</a>
      </p>
    </article>
  </body>
</html>