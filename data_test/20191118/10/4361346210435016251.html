<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/rablokat-olt-hollywood-hires-oroszlanja/186800"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T10:00:00+00:00"/>
    <meta property="og:title" content="Rablókat ölt Hollywood híres oroszlánja"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Rablókat ölt Hollywood híres oroszlánja</mark>
      </h1>
      <address><time datetime="2019-11-18T10:00:00+00:00">18 Nov 2019, 10:00</time> by <a rel="author">R. K.</a></address>
      <p>
        <b>Ahogy a hollywoodi filmeket, úgy a forgatásokhoz fűződő legendákat sem kell mindig komolyan venni. Pedig filmes pletykákból akár Dunát lehetne rekeszteni. </b>
        <b>Ahogy a hollywoodi filmeket, úgy a forgatásokhoz fűződő legendákat sem kell mindig komolyan venni. Pedig filmes pletykákból akár Dunát lehetne rekeszteni.</b>
      </p>
      <p>
        <b>Tolvajok a forgatáson</b>
      </p>
      <p>Aki a filmek világában minimálisan is jártas, az biztosan látta már a Metro Goldwyn Mayer (MGM) filmstúdió legendás logóját, az üvöltő oroszlánt, amely a filmek elején rendre feltűnik. Egy történet szerint egy alkalommal a legendás filmrendező, Alfred Hitchcock éppen filmezte a nagymacskát az MGM-logójához, amikor két tolvaj surrant be a forgatásra. Az oroszlán ekkor ordított egyet, majd a bűnözőkre támadt, és széttépte őket. A valóságban azonban nem történt ilyen, és Hitchcocknak sem volt köze az MGM-logó-forgatásokhoz.</p>
      <p>
        <b>Zuhanás a szekérről</b>
      </p>
      <p>Az örök klasszikusnak számító Ben Hur legendás, arénában játszódó lovaskocsiversenye zseniálisan festett a filmvásznakon, bámulatos képsorokat nehéz és veszélyes feladat volt egyben leforgatni. Egyes pletykák szerint egy kaszkadőr meg is halt, miután a szekér alá esett. Szerencsére azonban ilyesmi valójában nem történt. Az azonban bizonyos, hogy a forgatás során több kaszkadőr is kisebb-nagyobb sérüléseket szenvedett.</p>
      <figure>
        <img src="http://media.borsonline.hu/cikk/20/192397/big-lead/650x360/2026592_mgm-logo-afp.jpg"/>
      </figure>
      <p>
        <b>Tejjel turbózták a vizet</b>
      </p>
      <p>A víz állítólag nem mutat túl jól a filmvásznon, ezért a rendezőknek és az operatőröknek mindig kihívás, hogy megtalálják a megfelelő szögeket és beállításokat. Az Ének az esőben című film kultikus jelenete során mindez még nagyobb kihívás volt, ezért hatalmas lámpákkal világították meg hátulról az öntözőberendezést. Tejet azonban sosem kevertek a vízhez, hiába terjedt el a legenda Hollywoodban. Ezt maga a filmrendező, Stanley Donen is cáfolta.</p>
      <p>
        <b>Kirohantak a teremből</b>
      </p>
      <p>Bizonyára mindenki ismeri azt a történetet, amely az első mozipremierről szól. 1895-ben Párizsban először láthatott a nagyközönség mozgófilmet. Ebben volt egy jelenet, amikor is egy vonat érkezik a nézők felé, és állítólag ennek a hatására mindenki sikítva menekült ki a teremből. Valójában azonban csak meglepődtek a mozinézők, semmi más egyéb nem történt, csupán egy PR-fogás volt az egész.</p>
      <p>
        <b>Hol van Disney feje?</b>
      </p>
      <p>Hollywood egyik leghíresebb rajzfilmkészítője, Walt Disney fantáziáját erősen piszkálta a kriogén fagyasztás, azaz, hogy a testrészeinket a halálunk után is megőrizzük. Ám nem igaz a legenda, miszerint Disney lefagyasztott feje az általa alapított Disneyland alatt van elásva, a filmlegendát ugyanis elhamvasztották, egy Los Angeles-i temetőben nyugszik.</p>
      <p>
        <b>Brandon Lee halála</b>
      </p>
      <p>A 90-es évek egyik leghíresebb filmjét, a Hollót egy szörnyű haláleset árnyékolta be. A főszereplő, Brandon Lee ugyanis a forgatás közben halálos balesetet szenvedett: egy revolverbe olyan lőszer került, amelyet nem hatástalanítottak megfelelően, és közvetlen közelről hasba lőtték vele. Egyesek szerint maga a lövés látható is a Hollóban, de ez nem igaz. A felvételt a rendőrség elkobozta.</p>
    </article>
  </body>
</html>