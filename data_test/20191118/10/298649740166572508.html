<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/18/sileri-pi%c3%b9-sorveglianza-su-fenomeno-antimicrobico-resistenza-pn_20191118_00095/"/>
    <meta property="og:site_name" content="Askanews"/>
    <meta property="article:published_time" content="2019-11-18T10:22:13+00:00"/>
    <meta property="og:title" content="Sileri: più sorveglianza su fenomeno antimicrobico resistenza"/>
    <meta property="og:description" content="Roma, 18 nov. (askanews) – “In Italia la resistenza agli antibiotici si mantiene tra le più elevate d’Europa e costituisce un serio problema di sanità pubblica. Va assolutamente rafforzata la sorveglianza del fenomeno su tutto il territorio nazionale, aumentando la partecipazione dei laboratori dedicati a questa attività, come previsto dal Piano nazionale di contrasto dell’antimicrobico-resistenza […]"/>
  </head>
  <body>
    <article>
      <h1>Sileri: più sorveglianza su fenomeno antimicrobico resistenza</h1>
      <h2>Oggi Giornata europea per l'uso consapevole degli antibiotici</h2>
      <address>
        <time datetime="2019-11-18T10:22:13+00:00">18 Nov 2019, 10:22</time>
      </address>
      <figure>
        <img src="http://www.askanews.it/wp-content/uploads/2019/11/20191118_112204_71D3845A.jpg"/>
      </figure>
      <p>Roma, 18 nov. (askanews) – “In Italia la resistenza agli antibiotici si mantiene tra le più elevate d’Europa e costituisce un serio problema di sanità pubblica. Va assolutamente rafforzata la sorveglianza del fenomeno su tutto il territorio nazionale, aumentando la partecipazione dei laboratori dedicati a questa attività, come previsto dal Piano nazionale di contrasto dell’antimicrobico-resistenza del 2017”. Lo ha dichiarato il viceministro alla Salute Pierpaolo Sileri in occasione della Giornata europea per l’uso consapevole degli antibiotici.</p>
      <p>“L’abuso e l’utilizzo inappropriato degli antibiotici facilita lo sviluppo di batteri resistenti che rendono inefficaci le terapie. Dobbiamo imparare a usare questi farmaci in modo corretto evitando assolutamente il fai da te – avverte il viceministro -. L’antibiotico va assunto solo dietro prescrizione medica e solo per curare le infezioni di origine batterica. Contro i virus, come quelli del raffreddore o dell’influenza, non serve a niente”.</p>
    </article>
  </body>
</html>