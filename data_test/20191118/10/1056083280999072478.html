<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717590/120-%D8%AE%D8%A7%D9%86%D9%88%D8%A7%D8%B1-%D8%B2%D9%84%D8%B2%D9%84%D9%87-%D8%B2%D8%AF%D9%87-%D8%AF%D8%B1-%D8%B3%D8%B1%D8%A7%D8%A8-%D9%86%DB%8C%D8%A7%D8%B2-%D8%A8%D9%87-%DA%A9%D8%A7%D9%86%DA%A9%D8%B3-%D8%AF%D8%A7%D8%B1%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-18T10:17:47+00:00"/>
    <meta property="og:title" content="120 خانوار زلزله زده در سراب نیاز به کانکس دارند"/>
    <meta property="og:description" content="ایسنا/آذربایجان شرقی فرماندار سراب گفت: هم اکنون اسکان موقت زلزله زدگان بیش از آوار برداری اولویت داشته و 120 خانوار در مناطق زلزله زده سراب نیاز به کانکس دارند."/>
  </head>
  <body>
    <article>
      <h6 class="kicker">فرماندار سراب:</h6>
      <h1>120 خانوار زلزله زده در سراب نیاز به کانکس دارند</h1>
      <address><time datetime="2019-11-18T10:17:47+00:00">18 Nov 2019, 10:17</time> by <a rel="author">نسرین سوار</a></address>
      <p>ایسنا/آذربایجان شرقی فرماندار سراب گفت: هم اکنون اسکان موقت زلزله زدگان بیش از آوار برداری اولویت داشته و 120 خانوار در مناطق زلزله زده سراب نیاز به کانکس دارند.</p>
      <p>ایرج سقفی در گفت‌وگو با ایسنا در تشریح این خبر اظهار کرد: با توجه به برودت هوا در مناطق زلزله زده سراب، نیاز به ساخت هر چه سریع‌تر اتاقک‌های پیش ساخته و یا تامین کانکس برای اسکان موقت زلزله زدگان داریم.</p>
      <p>وی اضافه کرد: هم اکنون ساخت تعدای از اتاقک‌های 12 متری توسط بنیاد مسکن آغاز شده و چادر و لوازم گرمایشی به اندازه کافی در اختیار زلزله زدگان قرار گرفته است.</p>
      <p>وی گفت: در حال حاضر مشکلی از نظر آوار برداری و تجهیزات نداریم، آواربرداری زمانی ضرورت دارد که بخواهیم اقدام به ساخت خانه‌های دائمی کنیم. زیاد بودن تعداد ماشین آلات در یک منطقه نشانه پیشرفت نبوده و نیاز به برنامه‌ریزی درست دارد.</p>
      <p>ثقفی خاطرنشان کرد: مدیریت بحران به صورت برنامه‌ریزی شده، منطقی و علمی در این منطقه پیش می‎رود و تعدای کانکس در اینجا توزیع شده است.</p>
      <p>وی بیان کرد: 30 دستگاه کانکس در مرحله اول و 20 دستگاه نیز در مرحله دوم توزیع شده است و اگر 70 دستگاه نیز توزیع شود، می‌توان 120 خانوار را اسکان داد.</p>
      <p>وی گفت: 700 الی 800 خانوار متقاضی دریافت وام 10 میلیونی برای اجاره خانه هستند که این مبلغ به حدود 100 نفر پرداخت و به بانک‌ها نیز توصیه شده است تا همکاری لازم را دراین خصوص داشته باشند.</p>
      <p>انتهای پیام</p>
    </article>
  </body>
</html>