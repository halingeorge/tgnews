<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/vallalati-hirek/fuzionalnak-japan-legnagyobb-technologiai-cegei-1874874/"/>
    <meta property="og:site_name" content="Világgazdaság"/>
    <meta property="article:published_time" content="2019-11-18T10:46:00+00:00"/>
    <meta property="og:title" content="Fuzionálnak Japán óriás cégei"/>
    <meta property="og:description" content="A Yahoo Japán és a Line fúzióba kezd."/>
  </head>
  <body>
    <article>
      <h1>Fuzionálnak Japán óriás cégei</h1>
      <address><time datetime="2019-11-18T10:46:00+00:00">18 Nov 2019, 10:46</time> by <a rel="author">VG</a></address>
      <p>Japán legnagyobb keresőoldala és üzenetküldő alkalmazása az anyavállalataik által elfogadott megállapodás alapján egyesülnek – írja <a href="https://www.bbc.com/news/business-50455801?fbclid=IwAR04Qi6YlnemT5Yy_Yvnco6PggRdJMhnTIAFkt6-uMTpR7-umKtTxBc0ETY">BBC</a>.</p>
      <p>A Yahoo Japan – amely a Yahoo! amerikai netes cég és a SoftBank japán telekommunikációs cégek közös vállalataként alapítottak – az ország legnagyobb keresőoldala, beleértve az e-kereskedelmet és online banki megoldásokat is. A Line a legnagyobb üzenetküldő alkalmazása, Délkelet-Ázsiában és Tajvanon is népszerű. Az elemzők szerint az egyesülés elősegítheti Japán más óriásvállalatival a kiélezettebb versenyt.</p>
      <blockquote>A Yahoo Japan már régóta a szolgáltatások széles skáláját kínálja, de sok versenytársától még elmarad. Ez nagyon nagy fejfájást és fenyegetést jelentene az olyan versenytársak számára, mint az NTT Docomo és a Rakuten</blockquote>
      <p>– mondta Seijiro Takeshita a Shizuoka Egyetemen.</p>
      <figure>
        <img src="https://www.vg.hu/wp-content/uploads/2019/11/053AR20191118171505KINQ11OHA8381171420324.jpg"/>
        <figcaption>Fotó: AFP</figcaption>
      </figure>
      <p>Bár a Google uralkodó keresőmotor az Egyesült Államokban és Európában, a Yahoo pedig az ázsiai szigetországban a legnépszerűbb. Több mint 50 millió ember látogatja a Yahoo Japan oldalát havonta. A cég már nem kötődik az amerikai anyacéghez, mivel az 2018-ban eladta a részvényeit.</p>
      <p>A Line a dél-koreai Naver társaság tulajdonában van és körülbelül 80 millió felhasználója van Japánban, Délkelet-Ázsiában, és Tajvanon. Az elmúlt években a Yahoo Japan anyavállalata, a Softbank milliárdokat fektetett be elsősorban ázsiai székhellyel bíró tech-társaságokba. A megállapodás meghatározó szereplővé teheti a céget a japán pénzügyi szolgáltatások piacán is. A Softbank már rendelkezik saját fizetési szolgáltatással, a PayPayvel. Ezzel a szerződéssel viszont kiküszöbölheti a Linepay-t, amelyet számos versenytársa használ.</p>
      <blockquote>Úgy gondolom, hogy több változást hozó esemény folytatódik még a jövőben</blockquote>
      <p>– fejezte be mondandóját Takeshita.</p>
    </article>
  </body>
</html>