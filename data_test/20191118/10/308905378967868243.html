<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/oneplus-6-update-naar-android-10-loopt-vertraging-op-33157"/>
    <meta property="og:site_name" content="Apparata"/>
    <meta property="article:published_time" content="2019-11-18T10:54:00+00:00"/>
    <meta property="og:title" content="OnePlus 6 update naar Android 10 loopt vertraging op"/>
    <meta property="og:description" content="Het loopt niet vlekkeloos."/>
  </head>
  <body>
    <article>
      <h1>OnePlus 6 update naar Android 10 loopt vertraging op</h1>
      <h2>Het loopt niet vlekkeloos.</h2>
      <address><time datetime="2019-11-18T10:54:00+00:00">18 Nov 2019, 10:54</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>De Android 10 update naar oudere OnePlus-toestellen gaat niet zonder <a href="https://www.apparata.nl/nieuws/oneplus-schept-duidelijkheid-over-hakkelige-android-10-uitrol-32743">horten of stoten</a>. Recent is de uitrol van Android 10 voor de OnePlus 6 en OnePlus 6T in gang gezet. De officiÃ«le aankondiging van deze uitrol werd op 2 november gedaan op het forum van OnePlus.</p>
      <p>De update is echter stopgezet na het ontdekken van een bug. Welke bug exact men gevonden heeft is niet bekend. Via het forum laat OnePlus weten te werken aan een nieuwe build. Men vraagt gebruikers geduld te hebben in afwachting van de nieuwe build.</p>
      <p>Op dit moment is tevens onduidelijk wanneer OnePlus 6-gebruikers de nieuwe versie van de Android 10-update mogen verwachten. Voor bezitters van een 6 en 6T zit er niets anders op dan afwachten tot OnePlus weer begint met de uitrol van Android 10 voor deze smartphones.</p>
      <p>Het is niet de eerste keer dat Android 10 en OnePlus negatief in het nieuws komen. De uitrol van de nieuwste versie van het mobiele besturingssysteem van Google lijkt vooralsnog een <i><a href="https://www.apparata.nl/nieuws/oneplus-blundert-met-uitrol-android-10-32648">pain in the ass</a></i> voor het Chinese techbedrijf. (via <a href="https://www.androidpolice.com/2019/11/15/android-10-oneplus-6t-oxygenos-10/">AndroidPolice</a>)</p>
    </article>
  </body>
</html>