<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-lyashko-gerus-pidozra/30278053.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-18T10:26:50+00:00"/>
    <meta property="og:title" content="Ляшку вручили підозру через сутичку з Герусом"/>
    <meta property="og:description" content="Колишньому народному депутату Олегу Ляшку вручили підозру через сутичку з народним депутатом від «Слуги народу» Андрієм Герусом. Свій візит до Бориспільської прокуратури Ляшко транслював у Facebook."/>
  </head>
  <body>
    <article>
      <h1>Ляшку вручили підозру через сутичку з Герусом</h1>
      <address>
        <time datetime="2019-11-18T10:26:50+00:00">18 Nov 2019, 10:26</time>
      </address>
      <p>Колишньому народному депутату Олегу Ляшку вручили підозру через сутичку з народним депутатом від «Слуги народу» Андрієм Герусом. Свій візит до Бориспільської прокуратури Ляшко <a href="https://www.radiosvoboda.org/a/news-liashko-herus/30256788.html">транслював у Facebook</a>.</p>
      <p>За словами прокурора, справу відкрили через інформацію у ЗМІ, заяву ж жодна фізична особа не подавала.</p>
      <p>Якийсь час Ляшко відмовлявся підписувати документи про отримання підозри, наполягаючи, що вони фальсифіковані. Врешті ексдепутат все ж поставив свій підпис.</p>
      <p>Журналістам, які були біля прокуратури, Ляшко заявив, що справу проти нього наказав сфальсифікувати генпрокурор Руслан Рябошапка.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FO.Liashko%2Fvideos%2F2518586084876640%2F&amp;show_text=0&amp;width=640" width="640" height="1138" data-service="Facebook" scrolling="no"/>
      </figure>
      <p>Між колишнім народним депутатом Олегом Ляшком та чинним парламентарем від «Слуги народу» Андрієм Герусом <a href="https://www.radiosvoboda.org/a/news-liashko-herus/30256788.html">сталася сутичка</a> в залі офіційних делегацій аеропорту «Бориспіль». Відео інциденту у себе на Facebook оприлюднив колишній народний депутат та соратник Ляшка Ігор Мосійчук.</p>
      <p>У відповідь Герус написав, що «все нормально, постраждала тільки сорочка».</p>
    </article>
  </body>
</html>