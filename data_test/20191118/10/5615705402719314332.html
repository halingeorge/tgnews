<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204575-hp-vidhilila-propoziciyu-xerox-pro-pokupku"/>
    <meta property="og:site_name" content="Mind UA"/>
    <meta property="article:published_time" content="2019-11-18T10:49:00+00:00"/>
    <meta property="og:title" content="HP відхилила пропозицію Xerox про покупку"/>
    <meta property="og:description" content="В HP вважають, що її істотно недооцінили,але не виключають можливість злиття двох компаній"/>
  </head>
  <body>
    <article>
      <h1>HP відхилила пропозицію Xerox про покупку</h1>
      <h2>В HP вважають, що її істотно недооцінили,але не виключають можливість злиття двох компаній</h2>
      <address>
        <time datetime="2019-11-18T10:49:00+00:00">18 Nov 2019, 10:49</time>
      </address>
      <p>Рада директорів HP Inc одноголосно відхилила пропозицію Xerox Holdings Corp про покупку виробника принтерів і персональних комп'ютерів. Про це повідомляє «<a href="https://www.interfax.ru/business/684525">Інтерфакс</a>».</p>
      <p>У листі, опублікованому на сайті HP і адресованому головному виконавчому директору Xerox Джону Вісентіну, йдеться, що пропозиція «істотно недооцінює HP і не відповідає інтересам її акціонерів».</p>
      <p>Як повідомлялось, Xerox минулого тижня зробив пропозицію про покупку HP за $33 млрд, або $22 у розрахунку на акцію, – $17 коштами і 0,137 акції Xerox за папір HP.</p>
      <p>Ринкова вартість Xerox складає $8,4 млрд, тоді як HP оцінюється трохи менше ніж в $30 млрд. Xerox потрібно запозичувати істотний обсяг коштів для завершення запропонованої угоди, про що згадується в листі HP.</p>
      <p>«Рада директорів також вважає характер пропозиції вкрай умовним і невизначеним, в тому числі з урахуванням потенційних наслідків величезного обсягу заборгованості об'єднаних компаній», – говориться в листі.</p>
      <p>Тим часом рада директорів HP не виключила можливості злиття двох компаній і повідомила, що відкрита для переговорів з Xerox.</p>
      <p>«Ми усвідомлюємо потенційні переваги об'єднання, ми відкриті для того, щоб дізнатися, чи може злиття з Xerox представляти цінність для акціонерів HP», – наголошується в листі.</p>
      <p>Нагадаємо: на початку літа дві американські компанії HP Inc. і Xerox<a href="https://mind.ua/news/20198136-hp-i-xerox-obednayutsya-dlya-spivpraci-na-rinku-drukuvalnoyi-tehniki"> оголосили про співпрацю</a>, в рамках якої вони вирішили об'єднати свої сильні сторони для роботи на ринку друкувального обладнання. Мета партнерства – розвивати сервіси DaaS, користувачі яких не купують пристрої, а беруть їх в оренду і отримують від виробника або його партнера весь спектр послуг підтримки.</p>
      <related>
        <h4>Також читайте</h4>
        <a href="https://mind.ua/news/20204582-ukrinvest-grupa-kupue-astroinvest-ukrayina-za-12-mln"/>
        <a href="https://mind.ua/news/20204192-tiffany-vvazhae-shcho-propoziciya-lvmh-u-145-mlrd-e-nedostatnoyu-reuters"/>
        <a href="https://mind.ua/news/20204113-fujifilm-virishila-dovesti-svoyu-dolyu-do-100-u-sp-fuji-xerox"/>
      </related>
    </article>
  </body>
</html>