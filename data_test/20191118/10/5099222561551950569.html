<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-educatie-23497529-interviu-monica-anisie-ministrul-educatiei-despre-modificarea-bacalaureatului-imi-doresc-deschid-acest-front-pentru-anul-scolar-urmator.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T10:13:00+00:00"/>
    <meta property="og:title" content="Modificarea bacalaureatului. Monica Anisie, ministrul Educației: Deschid o consultare publică pe aceasta temă​ VIDEO INTERVIU"/>
    <meta property="og:description" content="Ministrul Educației, Monica Anisie, spune într-un interviu pentru HotNews.ro că are în vedere ca în anul școlar următor să pună problema schimbării modului în care are loc"/>
  </head>
  <body>
    <article>
      <h1>Modificarea bacalaureatului. Monica Anisie, ministrul Educației: Deschid o consultare publică pe aceasta temă​ VIDEO INTERVIU</h1>
      <address><time datetime="2019-11-18T10:13:00+00:00">18 Nov 2019, 10:13</time> by <a rel="author">Andreea Ofițeru</a></address>
      <p><b>Ministrul Educației, </b><b>Monica Anisie, </b><b>spune într-un interviu pentru </b><a href="https://hotnews.ro/">HotNews</a>.ro<b> că are în vedere ca în anul școlar următor să pună problema schimbării modului în care are loc bacalaureatul. Concret, ministrul Educației se gândește să modifice probele de competențe și proba scrisă la alegere a profilului, dar în urma unei consultări publice. </b><br/><br/>Anisie spune că ar putea fi o soluție introducerea notelor pentru probele de competențe. În privința ultimei probe scrise de bacalaureat, cea la alegere în funcție de profilul urmat de elev, ministrul Educației ia în calcul să le dea posibilitatea elevilor să-și aleagă una dintre materiile la care ei s-au specializat.<br/><br/><i>”Anul acesta sub nicio formă nu se poate schimba nimic la bacalaureat. În 2016 am mai avut o consultare publică pe tema aceasta. Este prevăzut în lege modul în care se organizează bacalaureatul. Ori, pentru a face o modificare pe structura bacalaureatului trebuie să fie o modificare pe lege. Au fost atunci voci care au spus că fie trebuie să scoatem acele competențe sau să le păstrăm, dar cu note. Au mai fost cândva și cu note, că în felul acesta i-am motiva pe elevi să învețe și să se pregătească mai bine și pentru acele compentențe. Au fost voci care au spus că nu sunt utile pentru elevi, prin urmare să le scoatem. Numai că există în felul acesta o consultare contradictorie, adică unii spun intr-un fel, alții spun în alt fel. Trebuie până la urmă să iau o decizie”,</i> a precizat Monica Anisie.</p>
      <figure>
        <iframe src="https://www.youtube.com/embed/yr5K4yOV9EA" width="490" height="300" data-service="Youtube" scrolling="no"/>
      </figure>
      <p>Ea a spus că va deschide și acest front legat de modificări la examenul de bacalaureat, pentru că i-a fost semnalată și o problemă legată de a treia probă scrisă, la alegere.<br/><br/><i>”Cred că voi deschide și acest front, pentru că mai este o problemă legată de bacalaureat, pe care mi-au semnalat-o și în emailurile pe care le-am primit de la elevi. Este vorba de acea a treia probă scrisă, la alegere, în funcție de profil pentru liceele tehnologice, pentru liceele vocaționale. Ar trebui să le dăm posibilitatea să-și aleagă una dintre materiile la care ei s-au specializat. Îmi doresc să deschid și acest front pentru anul școlar următor. Nu pentru anul acesta. Anul acesta nu se poate face nicio modificare și nici nu sunt adepta modificărilor din timpul anului școlar pentru că mi-am dorit întotdeauna să conturăm niște decizii pentru viitor, nu în timpul anului școlar să facem lucrul acesta”</i>, a mai spus Monica Anisie. <br/><br/>Interviul integral cu Monica Anisie poate fi citit aici: <a href="https://www.hotnews.ro/stiri-educatie-23498553-isi-propune-monica-anisie-pentru-educatie-cand-luam-decizie-punem-intrebarea-este-mai-bun-pentru-elev-interviu-integral.htm"><b>Educația, în viziunea noului ministru, Monica Anisie: Când luăm o decizie, să ne punem întrebarea ce este mai bun pentru elev/ Copiii trebuie să aibă timp și de joacă, să citească o carte, să facă un sport INTERVIU INTEGRAL</b></a><br/><br/>Ministrul Educației a promis că va răspunde la fiecare întrebare pusă de cititorii HotNews la articolul de mai jos.<br/><br/>Citiți și:</p>
      <ul>
        <li>
          <b><a href="https://www.hotnews.ro/stiri-educatie-23498070-interviu-inspectorii-scolari-directorii-vor-concurs-post-monica-anisie-sunt-sustinatoarea-realizarii-concursurilor-pentru-inspectori-sau-directori-intamplat-bucuresti.htm">Numirile pe funcții de inspectori școlari și directori / Monica Anisie, ministrul Educației: Sper ca de anul viitor să realizăm concursuri și să încheiem contracte de management / Ce s-a întâmplat la București INTERVIU</a> VIDEO</b>
        </li>
        <li>
          <b><a href="https://www.hotnews.ro/stiri-educatie-23498022-interviu-monica-anisie-ministrul-educatiei-infiintarea-consortiilor-scolare-rezolva-problema-spatiului-din-scoli-2021-evaluarea-nationala-avea-loc-aceleasi-conditii.htm">Cum ar putea fi rezolvată problema supra-aglomerării din școli / Monica Anisie, ministrul Educației: Înființarea consorțiilor școlare ar putea fi soluția cea mai bună INTERVIU</a> VIDEO</b>
        </li>
        <li>
          <b>
            <a href="https://www.hotnews.ro/stiri-educatie-23498500-monica-anisie-ministrul-educatiei-vom-pilota-masteratul-didactic-cateva-universitati.htm">Masteratul didactic în universități/ Monica Anisie, ministrul Educației: Ar putea fi introdus ca un program pilot în următorul an universitar INTERVIU VIDEO</a>
          </b>
        </li>
        <li>
          <a href="https://www.hotnews.ro/stiri-educatie-23498120-face-monica-anisie-daca-nu-obtine-suficienti-bani-pentru-educatie-nu-asta-problema-voi-intoarce-catedra-acolo-este-fapt-locul-meu-nimeni-nu-poate.htm">
            <b>Demisia poate fi o opțiune pentru Monica Anisie dacă nu va obține suficienți bani pentru Educație/ Ministrul Educației: Eu vin din sistem, mă întorc acolo INTERVIU</b>
          </a>
        </li>
      </ul>
    </article>
  </body>
</html>