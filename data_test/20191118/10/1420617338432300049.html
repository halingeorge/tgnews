<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ostia-cronaca/roma-numerosissimi-i-danni-tra-alberi-caduti-e-mareggiate.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-18T10:37:29+00:00"/>
    <meta property="og:title" content="Roma, numerosissimi i danni tra alberi caduti e mareggiate"/>
    <meta property="og:description" content="Numerosissimi i danni riportati a Roma durante questo fine settimana di maltempo, che ha comportato numerosi alberi caduti e allagamenti."/>
  </head>
  <body>
    <article>
      <h1>Roma, numerosissimi i danni tra alberi caduti e mareggiate</h1>
      <address><time datetime="2019-11-18T10:37:29+00:00">18 Nov 2019, 10:37</time> by <a rel="author" href="https://www.ilcorrieredellacitta.com/author/andrea-rapisarda" target="_blank">Andrea Rapisarda</a></address>
      <figure>
        <img src="https://www.ilcorrieredellacitta.com/wp-content/uploads/2019/11/roma.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Sono <b>tanti i danni che questi giorni di pioggia hanno procurato a Roma</b>, tra numerosissimi <b>alberi caduti</b> sulle strade capitoline e le <b>mareggiate</b> che si sono abbattute sulle coste del Litorale Sud della Città Eterna. </p>
      <p><b>Questo fine settimana per la Polizia locale è stato al cardiopalma</b>, considerato come in coordinazione con le squadre dei Vigili del Fuoco e i gruppi della Protezione Civile hanno dovuto effettuare oltre <b>duecento interventi di manutenzione</b> in giro per la Città. Le squadre di soccorso si sono interessate soprattutto alla <b>rimozione di rami</b>, <b>detriti o alberi</b> depositatisi sulle strade romane per il maltempo, oltre a<b> interventi in quelle aree colpite da allagamenti</b> per i recenti nubifragi. </p>
      <p>Questo fine settimana ha visto anche un <b>picco d’incidenti stradali</b>, causati anche qui per le pessime condizioni meteorologiche che si sono abbattute sulla Capitale d’Italia: scontri tra mezzi motorizzati si sono registrati nei quartieri di <b>Vitinia, Acilia e Ostia</b>.</p>
      <p>Proprio sul <b>Litorale Romano</b> il maltempo ha dato vita a delle <b>pesanti mareggiate</b>, che hanno <b>eroso ulteriormente le parti di spiaggia</b> presenti in questo territorio: soprattutto in prossimità del Porto di Ostia la sabbia è quasi sparita, in una condizione che già da diversi anni era denunciata da associazioni di settore e imprenditori balneari del X Municipio di Roma Capitale.</p>
      <p><b>Ulteriori incidenti automobilistici</b> si sono presentati anche nella parte più interna della Città Eterna, con scontri registrati a <b>Piazza Bologna, Monteverde, Anagnina e Porta Furba</b>. </p>
      <p>Gli allegamenti presentatisi sulla Città hanno inoltre <b>chiuso</b> nelle scorse ore arterie come la <b>Galleria Pasa</b> – in direzione Via Gregorio VII – e nel quartiere di Monteverde la strada di <b>Via di Donna Olimpia</b>, con quest’ultimo tratto costretto a essere transennato per la pesante caduta di rami sul manto stradale. </p>
      <p>Nella zona della <b>Magliana</b> problemi su <b>Via Pieve Fosciana</b>, dove <b>da una palazzina sono cominciati a piovere parti di cornicione</b> recando problemi alle numerose auto in sosta di questo punto. </p>
      <p>Su <b>Via Ragusa</b> invece un <b>albero ha investito due automobili</b>, con la pianta prontamente rimossa in poco tempo dalle squadre d’intervento. </p>
      <p>Un<b> albero pericolante</b> invece ha fatto <b>chiudere l’incrocio tra Via Coffarelletta e Via Platina</b>, creando congestioni di traffico nell’attesa degli interventi di manutenzione sulla pianta. </p>
      <p> </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/cronaca/pontina-alberi-pericolanti-a-castel-romano-traffico-bloccato.html"/>
        <a href="https://www.ilcorrieredellacitta.com/news-pomezia/torvaianica-piccolo-incendio-ed-alberi-caduti-intervengono-i-vigili-del-fuoco.html"/>
        <a href="https://www.ilcorrieredellacitta.com/ultime-notizie/roma-si-schianta-con-la-moto-morto-32enne.html"/>
        <a href="https://www.ilcorrieredellacitta.com/news-roma/cronaca-roma/roma-cade-un-nuovo-albero-a-san-giovanni-incidente-tevere.html"/>
        <a href="https://www.ilcorrieredellacitta.com/news/paura-roma-due-grossi-alberi-cadono-nella-notte-tragedia-sfiorata.html"/>
      </related>
    </article>
  </body>
</html>