<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717584/%D8%AA%D8%AE%D8%B1%DB%8C%D8%A8-%D8%A8%DB%8C-%D8%B3%D8%A7%D8%A8%D9%82%D9%87-%D9%85%D9%86%D8%A7%D8%B2%D9%84-%D9%81%D9%84%D8%B3%D8%B7%DB%8C%D9%86%DB%8C-%D8%AF%D8%B1-%D9%82%D8%AF%D8%B3-%D8%B7%DB%8C-%DB%B2%DB%B0%DB%B1%DB%B9"/>
    <meta property="og:site_name" content="ایسنا"/>
    <meta property="article:published_time" content="2019-11-18T10:11:47+00:00"/>
    <meta property="og:title" content="تخریب بی‌سابقه منازل فلسطینی در قدس طی ۲۰۱۹"/>
    <meta property="og:description" content="نهاد حقوق بشری رژیم صهیونیستی از افزایش چشمگیر تخریب منازل فلسطینی در قدس شرقی در سال جاری میلادی در مقایسه با سال‌های گذشته به بهانه ساخت و ساز بدون مجوز خبر داد."/>
  </head>
  <body>
    <article>
      <h1>تخریب بی‌سابقه منازل فلسطینی در قدس طی ۲۰۱۹</h1>
      <address><time datetime="2019-11-18T10:11:47+00:00">18 Nov 2019, 10:11</time> by <a rel="author">مریم مینایی</a></address>
      <p>نهاد حقوق بشری رژیم صهیونیستی از افزایش چشمگیر تخریب منازل فلسطینی در قدس شرقی در سال جاری میلادی در مقایسه با سال‌های گذشته به بهانه ساخت و ساز بدون مجوز خبر داد.</p>
      <p>به گزارش ایسنا، به نقل از روسیا الیوم، مرکز اطلاعات حقوق بشر اسرائیل در اراضی اشغالی (بتسلیم) در گزارشی اعلام کرد: از سال ۲۰۰۴ تا ۲۰۱۸ میلادی مقامات اسرائیل در قدس شرقی میانگین ۵۴ منزل فلسطینی را هرساله تخریب کرده بودند اما تعداد منازلی که از آغاز سال جاری میلادی تا ماه سپتامبر تخریب شده‌اند به ۱۴۰ منزل رسیده است.</p>
      <p>با استناد بر این داده‌ها، اسرائیل ۹۶۴ منزل را از سال ۲۰۰۴ میلادی در قدس شرقی تخریب کرده است که در نتیجه آن ۳ هزار و ۱۱۸ فلسطینی مهاجرت کرده‌اند. مقامات رژیم صهیونیستی ۲۸ فلسطینی را مجبور به تخریب منازل خودشان برای ممانعت از پرداخت غرامت مالی هنگفت کرده است.</p>
      <p>در این گزارش همچنین آمده است: از سال ۱۹۹۲ تا ۲۰۰۳ میلادی اسرائیل ۲۴۰ واحد مسکونی را به بهانه ساخت‌و ساز غیر مجوز تخریب کرده است.</p>
      <p>این مرکز حقوقی اعلام کرد: سیاست اسرائیل در قدس شرقی با هدف سخت کردن زندگی فلسطینیان به منظور سوق دادن آنها برای رفتن از این شهر به نفع آنها است.</p>
      <p>انتهای پیام</p>
    </article>
  </body>
</html>