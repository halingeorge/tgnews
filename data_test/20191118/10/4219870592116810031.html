<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/republika_srpska/aktuelno.655.html:830891-Preminula-baka-koja-je-grlila-lobanju-sina-simbol-stradanja-Srba-u-okolini-Srebrenice-FOTOVIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T10:43:00+00:00"/>
    <meta property="og:title" content="Preminula baka koja je grlila lobanju sina, simbol stradanja Srba u okolini Srebrenice (FOTO/VIDEO)"/>
    <meta property="og:description" content="Preminula majka heroina Dobrina Prodanović"/>
  </head>
  <body>
    <article>
      <h1>Preminula baka koja je grlila lobanju sina, simbol stradanja Srba u okolini Srebrenice (FOTO/VIDEO)</h1>
      <address><time datetime="2019-11-18T10:43:00+00:00">18 Nov 2019, 10:43</time> by <a rel="author">Novosti online</a></address>
      <p>
        <b>Preminula majka heroina Dobrina Prodanović</b>
      </p>
      <p>U nedelju je u 82. godini preminula Dobrina Prodanović, majka Živana Prodanovića, čija je fotografija sa njegovom lobanjom obišla svet.</p>
      <p>Fotografija Dobrine sa lobanjom, jedinim zemnim ostatkom njenog ubijenog sina, najpotresnije je svedočenje proteklog rata o zločinima koji su učinjeni nad srpskim stanovništvom u Podrinju.</p>
      <p>Sahrana majke Dobrine biće obavljena u ponedeljak na porodičnom groblju u Fakovićima u 13.00 časova.<br/><br/>Dobrina je 1993. godine zastala pred zemnim ostacima svog stradalog sina, tačnije, pred njegovom lobanjom, pršljenom, tri rebra i levom lopaticom. Odmah je prepoznala po navlaci za zube da je to njemn Živan, momak koji je ubijen sa 24 godine. Obgrlila je lobanju i zakukala.</p>
      <related>
        <a href="http://www.novosti.rs/vesti/naslovna/aktuelno.69.html:185330-SRBE-KLAO-REDOM"/>
      </related>
      <p>Živan je stradao u selu Ratkovići kod Srebrenice, pošto su pripadnici tzv. armije BiH upali, palile kuće i ubijali ljude...</p>
      <p>Selo, u kom je pre rata živelo 338 Srba je opustelo, a majka nije mogla da smogne snage da se vrati na ognjište gde je odgajala sina.</p>
      <p>
        <i>Živan Prodanović</i>
        <i>; Foto: Fejsbuk</i>
      </p>
      <figure>
        <img src="http://www.novosti.rs/upload/images/2019b//11/18/zivan-830x0.jpg"/>
      </figure>
      <p>Do svoje smrti živela je kod Bratunca.</p>
      <p>- Duša me strašno boli. Mogla sam umreti u selu, kuća spaljena, nema mi deteta... Preklinjala sam da me sklone odatle, nisam mogla to da izdržim. Tugujem, sama sam. Plačem i samo plačem, oči mi se nisu još osušile. Izvadili su mi srce iz grudi, živim bez srca, bez mog Živana, ne znam ni kako sam živa - govorila je kroz plač.</p>
      <figure>
        <iframe data-src="https://twitter.com/CrniSinke1/status/1196146802497449984?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/naslovna/reportaze/aktuelno.293.html:829434-U-pet-bunara-u-najstrasnijim-mukama-skoncalo-vise-od-1360-Srba-Slavonci-ne-zaboravljaju-zlocin-vojnika-NDH"/>
        <a href="http://www.novosti.rs/vesti/naslovna/republika_srpska/aktuelno.655.html:827471-Dokument-o-stradanju-Srba-U-bazi-podataka-34930-ubijenih-u-ratu-u-BiH"/>
        <a href="http://www.novosti.rs/vesti/naslovna/politika/aktuelno.289.html:826171-KANADSKI-GENERAL-PORUCIO-U-Srebrenici-nije-bilo-genocida-lobisti-i-PR-agencije-predstavili-Srbe-kao-krivce"/>
        <a href="http://www.novosti.rs/vesti/naslovna/drustvo/aktuelno.290.html:825528-U-Zagrebu-identifikovani-posmrtni-ostaci-trinaest-zrtava-srpske-nacionalnosti"/>
        <a href="http://www.novosti.rs/vesti/planeta.300.html:821804-Zagreb-slavi---Podgorica-cuti"/>
      </related>
    </article>
  </body>
</html>