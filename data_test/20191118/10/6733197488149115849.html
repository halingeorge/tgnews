<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/dalsi-detaily-o-bmw-i4-elektricke-gran-coupe-nabidne-530-koni-a-dojezd-az-600-km"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-18T10:00:00+00:00"/>
    <meta property="og:title" content="Další detaily o BMW i4: Elektrické Gran Coupé nabídne 530 koní a dojezd až 600 km"/>
    <meta property="og:description" content="BMW odhaluje další podrobnosti o nadcházejícím modelu i4, který bude jedním z klíčových vozů rozšiřujících rodinu elektromobilů značky."/>
  </head>
  <body>
    <article>
      <h1>Další detaily o BMW i4: Elektrické Gran Coupé nabídne 530 koní a dojezd až 600 km</h1>
      <h2>BMW odhaluje další podrobnosti o nadcházejícím modelu i4, který bude jedním z klíčových vozů rozšiřujících rodinu elektromobilů značky.</h2>
      <address><time datetime="2019-11-18T10:00:00+00:00">18 Nov 2019, 10:00</time> by <a rel="author">Daniel Fuglevič</a></address>
      <p>O příchodu produkční verze čistě elektrického modelu na základě konceptu BMW iVision Dynamics víme už delší dobu. S označením BMW i4 půjde dle automobilky o vůbec první čistě elektrický model v prémiovém segmentu střední třídy. Novinka využije nejnovější pátou generaci pohonu BMW eDrive, přičemž o jeho schopnostech se nyní dozvídáme další informace.  </p>
      <p>BMW i4 bude chtít zaujmout dnes populárním směrem karoserií „čtyřdveřových kupé“, ve slovníku automobilky tedy půjde o Gran Coupé. Výkon poté nebude elektrickému modelu chybět, neboť BMW mluví o srovnatelném výkonu jako u jeho spalovacích osmiválcových motorů. Máme tak čekat okolo 390 kW (530 koní).</p>
      <related>
        <a href="https://www.autorevue.cz/bmw-x3-dostava-plug-in-hybridni-verzi-ma-spotrebu-21-litru-a-na-elektrinu-ujede-55-km"/>
      </related>
      <p>Rovněž díky tomu bude i4 schopno zrychlit z nuly na 100 km/h za zhruba 4 vteřiny. Maximální rychlost je zatím udávaných 200 km/h a samozřejmě nechybí zmínky o skvělých jízdních vlastnostech s charakteristikou dnešních BMW, čemuž napomůže i nízké těžiště s nově vyvinutým bateriovým modulem v podlaze.</p>
      <p>Baterie pro i4 se má vyznačovat extrémně plochým designem, tudíž si BMW slibuje i slušně prostorný interiér. Kapacita modulu mimochodem čítá asi 80 kWh a nabíjet bude možné výkonem až 150 kW. Slibovaný dojezd na jedno nabití je asi 600 kilometrů, přičemž dobití na 80 % kapacity má trvat v nejrychlejším případě cca 35 minut. Za přibližně 6 minut tak bude možné zvýšit dojezd vozu o 100 km.</p>
      <related>
        <a href="https://www.autorevue.cz/minitest-bmw-640d-xdrive-gt-svatebni-povoz-dalnicni-expres-i-luxusni-nakladak"/>
      </related>
      <p>Další podrobnosti včetně sériového designu i4 si zatím BMW drží pro sebe a pokračuje s testováním maskovaných prototypů (v galerii). Uvedení i4 bude v roce 2021 doprovázet i premiéra elektrického SUV iNEXT. Oběma modelům bude nicméně předcházet se stejnou generací pohonu BMW iX3, tedy čistě elektrická varianta současného X3.</p>
      <p>
        <i>Galerie doplněna o koncept BMW iVision Dynamics a prototyp BMW iNEXT.</i>
      </p>
      <related>
        <h4>Určitě si přečtěte</h4>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://f1sport.auto.cz/clanek/v-unoru-do-prahy-dorazi-romain-grosjean"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.auto.cz/mercedes-maybach-gls-je-opulentni-suv-pro-bohate-lidi-se-zvlastnim-vkusem-132146"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
      </related>
    </article>
  </body>
</html>