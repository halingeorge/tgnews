<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/8mVnLQ/tyskland-skal-bruke-mer-penger-paa-forsvar"/>
    <meta property="og:site_name" content="Bergens Tidende"/>
    <meta property="article:published_time" content="2019-11-18T10:07:23+00:00"/>
    <meta property="og:title" content="Tyskland skal bruke mer penger på forsvar"/>
    <meta property="og:description" content="Tyskland skal øke militær pengebruk og vil nærme seg NATOs toprosentmål neste år, får nyhetsbyrået DPA opplyst."/>
  </head>
  <body>
    <article>
      <h1>Tyskland skal bruke mer penger på forsvar</h1>
      <h2>Tyskland skal øke militær pengebruk og vil nærme seg NATOs toprosentmål neste år, får nyhetsbyrået DPA opplyst.</h2>
      <address><time datetime="2019-11-18T10:07:23+00:00">18 Nov 2019, 10:07</time> by <a rel="author">NTB</a></address>
      <p>Det er ventet at Tyskland på det kommende NATO-toppmøtet, som avholdes i London 3. og 4. desember, vil kunngjøre at de skal bruke over 50 milliarder euro på militæret i 2020, opplyser kilder i Brussel til DPA.</p>
      <p>Beløpet vil utgjøre 1,42 prosent av landets bruttonasjonalprosjekt (BNP). Det siste anslaget var at pengebruken ville ligge på 1,36 prosent av BNP i 2020.</p>
      <p>USAs president Donald Trump ville på fjorårets NATO-toppmøte ikke utelukke at USA trekker fra forsvarsalliansen hvis ikke de andre landene umiddelbart bruker 2 prosent av BNP på forsvar. Han har lenge kritisert NATO-landene for å bruke for lite penger på forsvar.</p>
      <p>NATO har på forhånd ønsket at alle alliansepartnerne skal presentere sine prognoser for 2020 før toppmøtet. De nye tallene som blir lagt fram, er ventet å bli diskutert på et møte med NATOs utenriksministre onsdag.</p>
      <related>
        <h4>Les også</h4>
        <a href="https://www.bt.no/btmeninger/leder/i/kJxP1k/macron-undergrev-nato-samarbeidet"/>
        <a href="https://www.bt.no/utenriks/i/3Jee0X/merkel-og-stoltenberg-avviser-at-nato-alliansen-er-hjernedoed"/>
        <a href="https://www.bt.no/btmeninger/debatt/i/MRXvvE/vi-kan-aldri-ta-friheten-for-gitt"/>
        <a href="https://www.bt.no/btmeninger/kommentar/i/nalrJx/i-skuggen-av-berlinmuren"/>
      </related>
      <related>
        <h4>Mest lest akkurat nå</h4>
        <a href="https://www.bt.no/innenriks/i/JoXkoP/arbeids-og-sosialdepartementet-nektet-stortingsrepresentant-magne-rom"/>
        <a href="https://www.bt.no/sprek/i/lAaBre/rebecca-39-naadde-maalet-om-aa-loepe-halvmaraton-paa-115-slik-trener-hu"/>
        <a href="https://www.bt.no/sport/i/wPkweP/brann-kapteinens-utspill-faar-stoette-i-ballspark-podkasten"/>
        <a href="https://www.bt.no/nyheter/lokalt/i/BRegA0/nabokrangel-skal-ha-endt-med-drapsforsoek"/>
        <a href="https://www.bt.no/btmeninger/debatt/i/b56lmq/bt-taler-klimafornekternes-sak"/>
        <a href="https://www.bt.no/nyheter/direkte/i/8mGLLd/trafikken-direkte"/>
      </related>
      <ol>
        <li>
          <a href="https://www.bt.no/tag/Tyskland">Tyskland</a>
        </li>
      </ol>
    </article>
  </body>
</html>