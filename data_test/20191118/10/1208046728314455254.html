<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/cl-herrar/elverum-foll-tungt-mot-szeged-trots-sandells-tio-mal/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-18T10:18:00+00:00"/>
    <meta property="og:title" content="Elverum föll tungt mot Szeged – trots Sandells tio mål"/>
    <meta property="og:description" content="Lukas Sandell gjorde tio mål och i den andra halvleken pressade Elverum verkligen Jonas Källman och hans Pick Szeged. Men den ungerska storklubben vann matchen med 26–25. Lukas Sandell har gått från klarhet till klarhet sedan han klev ur Kim Anderssons skugga i Ystads IF och flyttade till Elverum. Första säsongen var han kanske Elverums […]"/>
  </head>
  <body>
    <article>
      <h1>Elverum föll tungt mot Szeged – trots Sandells tio mål</h1>
      <address><time datetime="2019-11-18T10:18:00+00:00">18 Nov 2019, 10:18</time> by <a rel="author" href="https://handbollskanalen.se/author/ola-selby/" target="_blank">Ola Selby</a></address>
      <p>
        <b>Lukas Sandell gjorde tio mål och i den andra halvleken pressade Elverum verkligen Jonas Källman och hans Pick Szeged. Men den ungerska storklubben vann matchen med 26–25.</b>
      </p>
      <p>Lukas Sandell har gått från klarhet till klarhet sedan han klev ur Kim Anderssons skugga i Ystads IF och flyttade till Elverum. Första säsongen var han kanske Elverums allra bästa spelare och i år har utveckligskurvan fortsatt att peka spikrakt uppåt.</p>
      <p>Elverum spelar i en riktigt tuff grupp i Champions League, men Sandell struntar i det och öser in mål. Mot Pick Szeged blev det tio mål och med det var högernian hetast av samtliga aktörer i matchen (Källman gjorde tre mål).</p>
      <p>Men det var den ungerska storklubben som vann matchen, detta mycket tack vare ett femmålsöverläge efter den första halvleken. I den andra satte Elverum rejält med press, men det räckte inte hela vägen och Szeged åkte hem till Ungern med två poäng.</p>
    </article>
  </body>
</html>