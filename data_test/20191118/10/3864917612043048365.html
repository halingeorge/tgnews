<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2820261-komitet-radi-rekomendue-uhvaliti-proekt-sodo-vvezenna-pesticidiv-v-ukrainu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T10:14:00+00:00"/>
    <meta property="og:title" content="Комітет Ради рекомендує ухвалити проєкт щодо ввезення пестицидів в Україну"/>
    <meta property="og:description" content="Комітет Верховної Ради з питань аграрної та земельної політики рекомендує парламенту ухвалити за основу та в цілому законопроєкт №2289 “Про внесення змін до статті 4 Закону України &quot;Про пестициди та агрохімікати&quot; щодо ввезення пестицидів на митну територію України”."/>
  </head>
  <body>
    <article>
      <h1>Комітет Ради рекомендує ухвалити проєкт щодо ввезення пестицидів в Україну</h1>
      <h2>Комітет Верховної Ради з питань аграрної та земельної політики рекомендує парламенту ухвалити за основу та в цілому законопроєкт №2289 “Про внесення змін до статті 4 Закону України "Про пестициди та агрохімікати" щодо ввезення пестицидів на митну територію України”.</h2>
      <address>
        <time datetime="2019-11-18T10:14:00+00:00">18 Nov 2019, 10:14</time>
      </address>
      <p>Про це повідомляє <a href="https://iportal.rada.gov.ua/news/Novyny/184630.html">Інформаційне управління Апарату Верховної Ради</a>.</p>
      <p>“Комітет з питань аграрної та земельної політики рекомендує Верховній Раді ухвалити за основу та в цілому законопроєкт щодо ввезення пестицидів на митну територію”, - йдеться у повідомленні.</p>
      <p>Як зазначається, метою проєкту є удосконалення окремих положень щодо регулювання завезення та застосування в Україні незареєстрованих пестицидів, використання залишків пестицидів і агрохімікатів, термін реєстрації яких закінчився, надання можливості застосування, зберігання, торгівлі, рекламування та перевезення залишків препаратів протягом двох років після завершення терміну їх реєстрації.</p>
      <p>“<a href="https://www.ukrinform.ua/tag-zakon">Законопроєктом</a> пропонується вилучити норму, відповідно до якої, обов’язковою умовою завезення та застосування в Україні дослідних партій пестицидів, що використовуються для державних випробувань та наукових досліджень, є документальне підтвердження їх державної реєстрації в країні, де вони виробляються, а також дозволити не лише використання залишків пестицидів і агрохімікатів, термін реєстрації яких закінчився, але й їх застосування, зберігання, торгівлю, рекламування та перевезення”, - повідомляється в Інформуправлінні Апарату ВР.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2813999-pesticidi-z-hersonsini-vivozat-na-utilizaciu-do-francii.html">Пестициди з Херсонщини вивозять на утилізацію до Франції</a>
      </blockquote>
      <p>Наголошується, що ухвалення законопроєкту дозволить забезпечити українським аграріям можливість використовувати передові технології захисту рослин, збільшити врожайність сільськогосподарських культур та унеможливить зловживанням з боку контролюючих органів під час проведення планових перевірок щодо дотримання законодавства у сфері захисту рослин.</p>
    </article>
  </body>
</html>