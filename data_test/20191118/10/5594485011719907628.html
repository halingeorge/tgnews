<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/razsledvane-v-blits-stana-yasno-kak-e-bil-ubit-18-godishniyat-georgi-pred-diskoteka_news709964.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T10:18:00+00:00"/>
    <meta property="og:title" content="Разследване в БЛИЦ: Стана ясно как е бил убит 18-годишният Георги пред дискотека"/>
    <meta property="og:description" content="Очаква се обвинението, което в момента е за нанасяне на средна телесна повреда да се преквалифицира в причиняване на смърт по непредпазливост"/>
  </head>
  <body>
    <article>
      <h1>Разследване в БЛИЦ: Стана ясно как е бил убит 18-годишният Георги пред дискотека</h1>
      <h2>Очаква се обвинението, което в момента е за нанасяне на средна телесна повреда да се преквалифицира в причиняване на смърт по непредпазливост</h2>
      <address>
        <time datetime="2019-11-18T10:18:00+00:00">18 Nov 2019, 10:18</time>
      </address>
      <p>https://blitz.bg/kriminalni/prestplenie/razsledvane-v-blits-stana-yasno-kak-e-bil-ubit-18-godishniyat-georgi-pred-diskoteka_news709964.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574062497-zhoro.jpg"/>
      </figure>
      <p><b>18-годишният Георги от Асеновград, който почина миналата седмица след сбиване в близост до пловдивска дискотека, е бил ударен само веднъж. Пловдивчанинът, който му е нанесъл удар, е арестуван и си признава за това. </b><br/><br/>Останалите момчета от компания са влезли в словесни пререкания със загиналия, но не са участвали в побоя.<br/><br/>Предполага се, че Георги е издъхнал не от единствения удар, който е понесъл, а в следствие на това, че пада на земята и ударя главата си. Чакат се обаче куп експертизи, които ще покажат какво точно се е случило. <br/><br/>Разследващи разказаха пред БЛИЦ, че в дискотеката Георги е бил изключително конфликтен. Заяждал се е с различни компании, които не познава, без повод. Има съмнение, че е бил и дрогиран и пиян.<br/><br/>Заради поведението му охраната го извежда навън, за да си тръгне заедно с приятелката си. На входа обаче Георги се засича с друга компания, която не познава и започва скандал с нея. Гардовете разделят младежа и останалите момчета и скандалът се прекратява.<br/><br/>На близък паркинг обаче Георги и приятелката му се засичат отново с другата компания и отново възниква конфликт. Именно в този момент арестуваният е нанесъл удар в главата на починалия. <br/><br/><a href="https://blitz.bg/kriminalni/prestplenie/brutalno-i-krvavo-ubiystvo-na-mlado-momche-v-plovdiv_news709618.html"><b>БЛИЦ припомня, че на Хелоуин асеновградчанинът е изпаднал в кома от която не се е събудил. </b></a>Дни след това той е починал в болница. Очаква се обвинението, което в момента е за нанасяне на средна телесна повреда да се преквалифицира в причиняване на смърт по непредпазливост.<br/><br/><b>Кристина ИВАНОВА, БЛИЦ</b></p>
    </article>
  </body>
</html>