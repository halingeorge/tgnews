<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/bebeklerde-emzik-kac-yasina-kadar-kullanilmali-2220177"/>
    <meta property="og:site_name" content="Posta"/>
    <meta property="article:published_time" content="2019-11-18T10:02:24+00:00"/>
    <meta property="og:title" content="Bebeklerde emzik kaç yaşına kadar kullanılmalı?"/>
    <meta property="og:description" content="Bebekler emme refleksi ile dünyaya gelirler. Bebeklerin doğduktan hemen sonra emme refleksinin gelişmesi için uzmanlar ve hemşireler anneye bebeği emzirmesi için sık sık uyarıda bulunur. Anneler sütlerinin gelmemesi gibi nedenlerle biberon veya bebeği yatıştırmak amacıyla emzik verebiliyor. Özellikle emziğin amaçsız alışkanlık oluşturup oluşturmadığı veya bebeğin beslenmesine engel olup olmadığı tartışılan konuların başında geliyor. Peki, Emzik bebeğin sağlığı açısından faydalı mı? Emzik kaç yaşına kadar kullanılmalı? Diş Hekimliği Uygulama ve Araştırma Merkezi Müdürü Prof. Dr. Elif Sepet emzikle ilgili bilinmeyenleri anlattı."/>
  </head>
  <body>
    <article>
      <h1>Bebeklerde emzik kaç yaşına kadar kullanılmalı?</h1>
      <address>
        <time datetime="2019-11-18T10:02:24+00:00">18 Nov 2019, 10:02</time>
      </address>
      <h3>Bebekler emme refleksi ile dünyaya gelirler. Bebeklerin doğduktan hemen sonra emme refleksinin gelişmesi için uzmanlar ve hemşireler anneye bebeği emzirmesi için sık sık uyarıda bulunur. Anneler sütlerinin gelmemesi gibi nedenlerle biberon veya bebeği yatıştırmak amacıyla emzik verebiliyor. Özellikle emziğin amaçsız alışkanlık oluşturup oluşturmadığı veya bebeğin beslenmesine engel olup olmadığı tartışılan konuların başında geliyor. Peki, Emzik bebeğin sağlığı açısından faydalı mı? Emzik kaç yaşına kadar kullanılmalı? Diş Hekimliği Uygulama ve Araştırma Merkezi Müdürü Prof. Dr. Elif Sepet emzikle ilgili bilinmeyenleri anlattı.</h3>
      <p>Emme yenidoğan bebeklerde normal bir refleksdir. Aslında, doğumdan önce bile başlar. Bebeğinizin memeden veya biberondan beslenmesini sağlamasına yardımcı olan bir davranıştır. Uzmanlar <a href="https://www.posta.com.tr/haberler/emzik">emzik </a>yerine genellikle sütü gelen bir annenin bebeği için bir emzirme rutini oluşturmasını öneriyor. Yeni doğmuş bebeğe ne kadar süre emzik vermeniz gerektiği konusunda merak edilenleri İstanbul Kent Üniversitesi Diş Hekimliği Uygulama ve Araştırma Merkezi Müdürü Prof. Dr. Elif Sepet anlattı.</p>
      <h3>Emzik kaç yaşına kadar kullanılmalı?</h3>
      <p>Emziğin bebeği sakinleştirmede bir araç olarak kullanılmaması gerektiğini söyleyen Prof. Dr. Elif Sepet, “Bebek uykuya daldığı anda emzik ağzından alınmalıdır. En geç 2 yaş sonunda emzik kullanımının tamamen bırakılması lazım” dedi.</p>
      <figure>
        <img src="https://i.pstimaj.com/img/75/640x0/5dd26bd0ae298beaa7793836"/>
      </figure>
      <h3>Emzik bebek için zararlı mı?</h3>
      <p>Çocuklarda en sık parmak emme, emzik veya uzun süreli biberon kullanma, dudak ve yanak ısırma, tırnak yeme, diş sıkma-gıcırdatma gibi ağız alışkanlıklarının görüldüğünü belirten Prof. Dr. Sepet, bu alışkanlıklarının belirli bir yaşta bırakılmadığı ya da önlenmediğinde hem süt hem de sürekli dişlerde sorun oluşturacağını söyledi.</p>
      <h3>Sürekli dişlere zarar veriyor</h3>
      <p>Ağız alışkanlıklarının birçok hastalığa da neden olabileceğini belirten Prof. Dr. Sepet, “Ağız alışkanlıklarının süresi, gün içinde uygulanma sıklığı ve şiddetine bağlı olarak dişlerde kapanış bozuklukları, ön dişlerin kapanmaması, diş eti hastalıkları, konuşma bozukluklarına neden olabilmektedir. Bu alışkanlıkların çoğu genellikle fark edilmemekte ya da anne-baba tarafından önemsiz olarak kabul edilmektedir. Klinik muayenede 3-5 yaşlar arasındaki çocuklarda ağız alışkanlıklarının saptanarak sürekli dişler sürmeden önce ortadan kaldırılması son derece önemlidir” diye konuştu.</p>
      <figure>
        <img src="https://i.pstimaj.com/img/75/640x0/5dd26bf366a97c80929a4a19"/>
      </figure>
      <h3>Yavaş yavaş azaltılmalı</h3>
      <p>Ağız diş sağlığını bozan alışkanlıkların önlenmesinde ailelere büyük rol düştüğünü ifade eden Prof. Dr. Sepet, “Ailelerin bu konuda bilgi sahibi olması gerekir. Bebeklerde emme içgüdüsünü tatmin eden ve bebeğe güvende olduğu hissini veren emziğin anatomik formda olması ve bebeğin ilk dişlerinin sürmesinden itibaren (6-8 ay) emzik kullanımının yavaş yavaş azaltılması gerekir” ifadelerini kullandı.</p>
      <h3>‘Uzun süren emzik alışkanlığı için psikolojik destek alınmalı’</h3>
      <p>Prof. Dr. Elif Sepet, “Çocuklarda ağız alışkanlıklarının önlenmesinde çocuğun istekli olmasının yanı sıra diş hekiminin ve ailenin çocuğa destek olması ve motive etmesi son derece önemlidir. Aileler bu alışkanlıkları olan çocuklarına sert tepkiler vermemeli, ceza ve kısıtlayıcı yöntemler uygulamamalıdır. Bazı durumlarda psikolojik destek alınması önerilmektedir. Çocukların iyi davranışlarının övülmesi ve ödüllendirilmesi kötü davranışları önlemek için iyi bir yöntemdir” dedi.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/mine-ozkan-bircok-unlu-ismi-dolandirdi-2220356">
          <img src="https://i.pstimaj.com/img/100/180x95/5dd38ce6ae298b1b5307a241"/>
        </a>
      </figure>
      <p>
        <a href="https://www.posta.com.tr/mine-ozkan-bircok-unlu-ismi-dolandirdi-2220356">1 Mine Özkan birçok ünlü ismi dolandırdı</a>
      </p>
      <figure>
        <a href="https://www.posta.com.tr/usta-sanatci-yildiz-kentere-veda-2220353">
          <img src="https://i.pstimaj.com/img/100/180x95/5dd3867c66a97caed1d5e38a"/>
        </a>
      </figure>
      <p>
        <a href="https://www.posta.com.tr/usta-sanatci-yildiz-kentere-veda-2220353">2 Usta sanatçı Yıldız Kenter'e veda</a>
      </p>
      <figure>
        <a href="https://www.posta.com.tr/sibel-tuzunun-eski-kocasi-basina-bela-oldu-2220349">
          <img src="https://i.pstimaj.com/img/100/180x95/5dd38319ae298b1b5307a232"/>
        </a>
      </figure>
      <p>
        <a href="https://www.posta.com.tr/sibel-tuzunun-eski-kocasi-basina-bela-oldu-2220349">3 Sibel Tüzün'ün eski kocası başına bela oldu</a>
      </p>
      <figure>
        <a href="https://www.posta.com.tr/ugandada-maymunlar-insanlarin-kabusu-oldu-2220347">
          <img src="https://i.pstimaj.com/img/100/180x95/5dd37edb66a97caed1d5e35f"/>
        </a>
      </figure>
      <p>
        <a href="https://www.posta.com.tr/ugandada-maymunlar-insanlarin-kabusu-oldu-2220347">4 Uganda'da maymunlar insanların kabusu oldu</a>
      </p>
      <figure>
        <a href="https://www.posta.com.tr/meltem-miraloglu-gercekleri-zamani-gelince-anlatacagim-2220348">
          <img src="https://i.pstimaj.com/img/100/180x95/5dd37d6eae298b1b5307a230"/>
        </a>
      </figure>
      <p>
        <a href="https://www.posta.com.tr/meltem-miraloglu-gercekleri-zamani-gelince-anlatacagim-2220348">5 Meltem Miraloğlu: Gerçekleri zamanı gelince anlatacağı...</a>
      </p>
      <figure>
        <a href="https://www.posta.com.tr/edisin-figuru-madame-tussauds-istanbulda-yer-alacak-2220346">
          <img src="https://i.pstimaj.com/img/100/180x95/5dd3773b66a97ca5a73add71"/>
        </a>
      </figure>
      <p>
        <a href="https://www.posta.com.tr/edisin-figuru-madame-tussauds-istanbulda-yer-alacak-2220346">6 Edis’in figürü Madame Tussauds İstanbul’da yer alacak</a>
      </p>
      <figure>
        <a href="https://www.posta.com.tr/madonnanin-genclesme-krizi-ucakta-sorun-cikardi-2220341">
          <img src="https://i.pstimaj.com/img/100/180x95/5dd3718c66a97ca5a6a9ae13"/>
        </a>
      </figure>
      <p>
        <a href="https://www.posta.com.tr/madonnanin-genclesme-krizi-ucakta-sorun-cikardi-2220341">7 Madonna'nın gençleşme krizi uçakta sorun çıkardı</a>
      </p>
      <figure>
        <a href="https://www.posta.com.tr/deniz-cakir-ile-guvenc-dagustun-aski-bitmis-2220338">
          <img src="https://i.pstimaj.com/img/100/180x95/5dd31bfb66a97c9c4973d17e"/>
        </a>
      </figure>
      <p>
        <a href="https://www.posta.com.tr/deniz-cakir-ile-guvenc-dagustun-aski-bitmis-2220338">8 Deniz Çakır ile Güvenç Dağüstün aşkı bitmiş</a>
      </p>
      <figure>
        <a href="https://www.posta.com.tr/nurgul-yesilcay-sihirli-formulunu-paylasti-2220337">
          <img src="https://i.pstimaj.com/img/100/180x95/5dd36e2966a97ca5a73add6d"/>
        </a>
      </figure>
      <p>
        <a href="https://www.posta.com.tr/nurgul-yesilcay-sihirli-formulunu-paylasti-2220337">9 Nurgül Yeşilçay sihirli formülünü paylaştı</a>
      </p>
      <figure>
        <a href="https://www.posta.com.tr/metroda-arya-soyleyen-hakan-aysev-ben-de-olsam-korkardim-2220336">
          <img src="https://i.pstimaj.com/img/100/180x95/5dd3172066a97c9c4973d17c"/>
        </a>
      </figure>
      <p>
        <a href="https://www.posta.com.tr/metroda-arya-soyleyen-hakan-aysev-ben-de-olsam-korkardim-2220336">10 Metroda arya söyleyen Hakan Aysev: Ben de olsam korkar...</a>
      </p>
      <figure>
        <img src="https://i.pstimaj.com/img/78/90x50/5dc7bbc166a97cbb795e576a"/>
      </figure>
      <p>SIRADAKİ HABER Ekranlar çocukların beyinini yavaşlatıyor</p>
    </article>
  </body>
</html>