<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/banche-e-reti/614195/banco-desio-un-poker-di-ingressi-per-la-crescita-della-rete"/>
    <meta property="og:site_name" content="bluerating"/>
    <meta property="article:published_time" content="2019-11-18T10:56:25+00:00"/>
    <meta property="og:title" content="Banco Desio, un poker di ingressi per la crescita della rete"/>
    <meta property="og:description" content="Banco Desio prosegue nello sviluppo della rete di consulenti finanziari abilitati all’offerta fuori sede. Negli ultimi mesi sono entrati a far parte della struttura quattro professionisti: a Citta’ di Castello Filippo Schiattelli proveniente dal gruppo Unipol, a Casale Monferrato Armando Barco con alle spalle una lunga esperienza in Iwbank, a Terni Franco D’Amico in arrivo"/>
  </head>
  <body>
    <article>
      <h1>Banco Desio, un poker di ingressi per la crescita della rete</h1>
      <address><time datetime="2019-11-18T10:56:25+00:00">18 Nov 2019, 10:56</time> by <a rel="author">Redazione</a></address>
      <p>Banco Desio prosegue nello sviluppo della rete di consulenti finanziari abilitati all’offerta fuori sede.</p>
      <p>Negli ultimi mesi sono entrati a far parte della struttura quattro professionisti: a Citta’ di Castello Filippo Schiattelli proveniente dal gruppo Unipol, a Casale Monferrato Armando Barco con alle spalle una lunga esperienza in Iwbank, a Terni Franco D’Amico in arrivo dal mondo bancario, a Voghera Cristina Lombardi proveniente da Iwbank.</p>
      <p>“Il riscontro che abbiamo sul territorio”, commenta Roberto Moretti responsabile della direzione private banking e consulenti Finanziari del Banco, “conferma come l’integrazione con la banca tradizionale, con tutte le sinergie ed efficienze che possono derivarne, viene molto apprezzata dai professionisti che incontriamo ogni giorno.<br/>Poter disporre dell’intero catalogo di prodotti e di servizi della banca rappresenta un valore per i consulenti che, grazie agli specialisti di settore presenti nelle filiali, possono garantire soluzioni qualificate e tempestive alla propria clientela.<br/>Scendendo nel dettaglio nella gestione dei risparmi i consulenti finanziari possono contare su accordi diretti con oltre 20 case di investimento nazionali ed internazionali in totale assenza di conflitti di interesse e su un servizio di gestioni patrimoniali completo direttamente realizzato da un qualificato team interno.<br/>I cambiamenti socio demografici e di mercato” prosegue Moretti “hanno acceso il faro anche sulla necessita’ di protezione del patrimonio accumulato e su uno degli asset più importanti da tutelare: la continuità di reddito famigliare; in questo contesto i consulenti possono disporre dell’intera gamma di coperture assicurative del gruppo Helvetia, compagnia svizzera leader nel ramo vita e danni.<br/>Il consulente finanziario in Banco Desio può anche contare su molto altro: l’intero mondo dei finanziamenti tradizionali o sostenuti da leggi speciali, i prestiti personali, il servizio di cessione del quinto, ed ora anche leasing e factoring (anche pro soluto), tutti servizi realizzati direttamente con proprie divisioni interne.<br/>I clienti con esigenze piu’ complesse, spesso legate ad eventi particolari del loro life cycle (acquisto o vendita dell’azienda, trasmissione dei patrimoni), vengono invece assistiti attraverso collaborazioni con strutture esterne che fanno della specializzazione la loro caratteristica principale in stile family office.<br/>La possibilità di accedere ad un’universo di prodotti e servizi così ampio mette il consulente che sceglie il banco nella condizione migliore per proporsi come un interlocutore completo in grado di rispondere ad ogni esigenza, sia attuale che futura, del cliente e del suo nucleo famigliare sia per la sfera personale che aziendale”.</p>
      <related>
        <a href="https://www.bluerating.com/banche-e-reti/612814/banco-desio-le-masse-crescono"/>
        <a href="https://www.bluerating.com/banche-e-reti/603395/banco-desio-spinta-digitale"/>
        <a href="https://www.bluerating.com/private/559666/desio-banca-di-famiglia"/>
      </related>
    </article>
  </body>
</html>