<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/ing-bank-muta-2000-de-angajati-in-noul-sediu-din-expo-business-park-18591815"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T10:55:00+00:00"/>
    <meta property="og:title" content="ING Bank mută 2000 de angajaţi în noul sediu din Expo Business Park"/>
    <meta property="og:description" content=",,"/>
  </head>
  <body>
    <article>
      <h1>ING Bank mută 2000 de angajaţi în noul sediu din Expo Business Park</h1>
      <address><time datetime="2019-11-18T10:55:00+00:00">18 Nov 2019, 10:55</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <slideshow>
        <figure>
          <img src="https://storage0.dms.mpinteractiv.ro/media/1/1481/22466/18591815/1/cladire.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/22466/18591815/2/birou-ceo-board.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/22466/18591815/3/chicineta-et-7.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/22466/18591815/4/chicineta-et-8.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/22466/18591815/5/communication-hub.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/22466/18591815/6/spatiu-colaborare-casute.jpg?width=620"/>
        </figure>
      </slideshow>
      <p>,,</p>
      <p>Aproape 2000 de angajaţi ai ING Bank s-au mutat în noul sediu central al băncii, în centrul Expo Business Park, cu o suprafaţă de 18.000 de metri pătraţi, acesta fiind al patrulea sediu din istoria băncii.</p>
      <p>Faţă de sediul anterior unde existau trei tipuri de spaţii (birouri, săli de meeting şi chicinete), noul sediu aduce nouă tipuri de spaţii şi o nouă organizare, conform politicilor de lucru Agile şi a celor dezvoltate de ING Group la nivel mondial. Cele nouă etaje cuprind spaţii de birouri, zone de colaborare, de concentrare şi de relaxare.</p>
      <p>Noile spaţii de lucru sunt flexibile, iar angajaţii au posibilitatea de a-şi alege locul în care doresc să lucreze în funcţie de activitatea desfăşurată, dar şi de ora la care ajung la birou. Angajaţii pot alege când doresc să îşi înceapă programul de lucru, între 7:30 şi 10:30, precum şi să lucreze de acasă sau din alt spaţiu.</p>
      <p>Spaţiile individuale sau birourile <i>„flexibile”</i> sunt în număr de 1346, mai puţine decât numărul actual de angajaţi luând în calcul fluxul zilnic influenţat de concedii sau zile de lucru „remote” (din afara biroului). Pe parcursul anului 2019, aproximativ 40% dintre angajati şi-au luat cel puţin o zi de lucru de acasă.</p>
      <p>La parterul clădirii se află un spaţiu de lucru comun în care poate veni oricine, şi din afara mediului ING, pentru a lucra.</p>
    </article>
  </body>
</html>