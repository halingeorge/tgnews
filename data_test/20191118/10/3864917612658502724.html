<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-technology/2820257-vceni-stvorili-gologrami-aki-mozna-vidcuti.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T10:08:00+00:00"/>
    <meta property="og:title" content="Вчені створили голограми, які можна «відчути»"/>
    <meta property="og:description" content="Дослідники з Великої Британії розробили технологію, яка дозволяє створювати реалістичні голограми у вигляді метелика, глобуса і смайлика."/>
  </head>
  <body>
    <article>
      <h1>Вчені створили голограми, які можна «відчути»</h1>
      <h2>Дослідники з Великої Британії розробили технологію, яка дозволяє створювати реалістичні голограми у вигляді метелика, глобуса і смайлика.</h2>
      <address>
        <time datetime="2019-11-18T10:08:00+00:00">18 Nov 2019, 10:08</time>
      </address>
      <p>Про це повідомляє портал <a href="https://naked-science.ru/article/hi-tech/uchenye-sozdali-gologrammy-kotorye-mozhno-pochuvstvovat">Naked Science</a>.</p>
      <p>"Дослідники з Великої Британії розробили технологію, яка дозволяє створювати реалістичні голограми у вигляді метелика, глобуса і смайлика: їх можна побачити неозброєним оком, почути і навіть відчути без систем візуальної реальності", - йдеться у повідомленні.</p>
      <p>Як повідомляє портал, нова технологія, запропонована англійськими дослідниками, називається MATD - мультимодальна акустична пастка для зображення.</p>
      <p>За словами розробників, вона «може одночасно доставляти візуальну, слухову і тактильну інформацію».</p>
      <p>Наголошується, що в основі цієї технології — явище під назвою «акустофорез»: при цьому звукові хвилі переміщують і маніпулюють об'єктом — у даному разі безліччю часток, — щоб сформувати зображення в невеликій ємності, яка містить велику кількість дуже маленьких динаміків.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2715453-u-nimeckomu-cirku-zamist-tvarin-vistupaut-gologrami.html">У німецькому цирку замість тварин виступають голограми</a>
      </blockquote>
      <p>Нова розробка вловлює невелику частку із спеціального легкого матеріалу звуковою хвилею і може утримувати її в потрібному положенні, а також освітлювати різними кольорами.</p>
      <p>Для передачі відчуттів учені використовували розроблену раніше <a href="https://www.ukrinform.ua/tag-tehnologii">технологію</a> ультразвукового впливу.</p>
      <p>Модифікувавши її, дослідники добилися можливості більш тонко відтворювати структуру об'єктів і поєднувати її з рухами голограми.</p>
      <p>
        <i>Фото: naked-science.ru</i>
      </p>
    </article>
  </body>
</html>