<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-gold-silver-price-decreased-latest-rate-2855776.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T10:59:20+00:00"/>
    <meta property="og:title" content="सोना-चांदी के भाव घटे, पढ़ें आज का रेट"/>
    <meta property="og:description" content="कमजोर वैश्विक रुख के बीच कारोबारियों द्वारा सौदों का आकार घटाने से सोमवार को सोने का वायदा भाव 82 रुपये टूटकर 37,912 रुपये प्रति दस ग्राम पर आ गया। मल्टी कमोडिटी एक्सचेंज में सोने का दिसंबर आपूर्ति..."/>
  </head>
  <body>
    <article>
      <h1>सोना-चांदी के भाव घटे, पढ़ें आज का रेट</h1>
      <address><time datetime="2019-11-18T10:59:20+00:00">18 Nov 2019, 10:59</time> by <a rel="author">एजेंसी,नई दिल्ली</a></address>
      <p>कमजोर वैश्विक रुख के बीच कारोबारियों द्वारा सौदों का आकार घटाने से सोमवार को सोने का वायदा भाव 82 रुपये टूटकर 37,912 रुपये प्रति दस ग्राम पर आ गया। मल्टी कमोडिटी एक्सचेंज में सोने का दिसंबर आपूर्ति का अनुबंध 82 रुपये या 0.22 प्रतिशत के नुकसान से 37,912 रुपये प्रति दस ग्राम रह गया। इसमें 1,557 लॉट का कारोबार हुआ।</p>
      <p>इसी तरह सोने का फरवरी आपूर्ति का अनुबंध 54 रुपये या 0.14 प्रतिशत के नुकसान से 37,931 रुपये प्रति दस ग्राम रह गया। इसमें 320 लॉट का कारोबार हुआ। विश्लेषकों ने कहा कि कमजोर वैश्विक रुख के बीच कारोबारियों द्वारा सौदे का आकार घटाने से सोने के वायदा भाव में गिरावट आई। वैश्विक स्तर पर न्यूयॉर्क में सोना 0.18 प्रतिशत के नुकसान से 1,465.90 डॉलर प्रति औंस पर चल रहा था।</p>
      <p>वहीं चांदी का वायदा भाव 305 रुपये टूटकर 44,140 रुपये प्रति किलोग्राम पर आ गया। मल्टी कमोडिटी एक्सचेंज में चांदी का दिसंबर आपूर्ति का अनुबंध 305 रुपये या 0.69 प्रतिशत टूटकर 44,140 रुपये प्रति किलोग्राम पर आ गया। इसमें 2,582 लॉट का कारोबार हुआ।</p>
      <p>इसी तरह चांदी का अगले साल मार्च महीने में आपूर्ति का अनुबंध 284 रुपये या 0.63 प्रतिशत के नुकसान से 44,800 रुपये प्रति किलोग्राम रह गया। इसमें 141 लॉट का कारोबार हुआ। अंतरराष्ट्रीय बाजार में, न्यूयॉर्क में चांदी 0.46 प्रतिशत के नुकसान से 16.87 डॉलर प्रति औंस पर कारोबार कर रही थी।</p>
    </article>
  </body>
</html>