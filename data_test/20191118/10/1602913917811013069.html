<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/mastercard-lanseaza-o-solutie-care-creste-securitatea-tranzactiilor-online-18591766"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T10:18:49+00:00"/>
    <meta property="og:title" content="Mastercard lansează o soluţie care creşte securitatea tranzacţiilor online"/>
    <meta property="og:description" content="Mastercard a dezvoltat o soluţie care sporeşte securitatea tranzacţiilor online, băncile emitente urmând să înlocuiască treptat actualul SecureCode cu programul Mastercard Identity Check în perioada următoare, în timp ce pe website-urile comercianţilor se va regăsi noua soluţie."/>
  </head>
  <body>
    <article>
      <h1>Mastercard lansează o soluţie care creşte securitatea tranzacţiilor online</h1>
      <address><time datetime="2019-11-18T10:18:49+00:00">18 Nov 2019, 10:18</time> by <a rel="author" href="https://www.zf.ro/autor/cristina-bellu" target="_blank">Cristina Bellu</a></address>
      <p>Mastercard a dezvoltat o soluţie care sporeşte securitatea tranzacţiilor online, băncile emitente urmând să înlocuiască treptat actualul SecureCode cu programul Mastercard Identity Check în perioada următoare, în timp ce pe website-urile comercianţilor se va regăsi noua soluţie.</p>
      <p>„Încrederea în lumea digitală a devenit moneda critică a economiei, dar şi a celei de-a patra revoluţii industriale. De aceea este imperios necesar ca şi procesul de plată să fie unul extrem de sigur, fără cusur şi care să rezulte într-o experienţă simplă şi plăcută pentru consumatori”, spune Roxana Turquin, Business Development Manager, Mastercard România.</p>
      <p>Noul sistem a fost dezvoltat pentru a deveni cea mai bună soluţie în combaterea fraudei plăţilor online, însă fără a afecta experienţa de cumpărături. Printre principalele îmbunătăţiri se numără sporirea securităţii pentru a combate tranzacţiile frauduloase, prin autentificarea în doi factori a consumatorilor, cu ajutorul biometriei, şi nu prin parole statice; compatibilitatea cu dispozitivele mobile, inclusiv cu aplicaţiile mobile, pentru a reflecta dezvoltarea accelerată a comerţului electronic de pe mobil; îmbunătăţirea Autentificării Bazate pe Risc prin analiza unui set mult mai extins de date referitoare la cumpărăturile efectuate precum şi îmbunătăţirea experienţei consumatorilor pentru a reduce rata de abandon din timpul cumpărăturilor.</p>
      <p>Înainte să fie lansat, Mastercard Identity Check a trecut printr-o etapă de testare, în urmă căreia a reieşit faptul că reduce nivelul fraudei şi al numărului tranzacţiilor declinate, şi îi permite consumatorului să se autentifice fără probleme</p>
    </article>
  </body>
</html>