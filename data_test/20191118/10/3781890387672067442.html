<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/742294"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T10:11:00+00:00"/>
    <meta property="og:title" content="สำนักงานสลากฯ พร้อมร่วมมือ คดีลอตเตอรี่6ล้าน"/>
    <meta property="og:description" content="สำนักงานสลากฯแจง พร้อมให้ความร่วมเจ้าหน้าที่สอบสวน คดีลอตเตอรี่รางวัลที่ 1 ชุลมุนเต็มที่"/>
  </head>
  <body>
    <article>
      <h1>สำนักงานสลากฯ พร้อมร่วมมือ คดีลอตเตอรี่6ล้าน</h1>
      <address>
        <time datetime="2019-11-18T10:11:00+00:00">18 Nov 2019, 10:11</time>
      </address>
      <p>
        <b>สำนักงานสลากฯแจง พร้อมให้ความร่วมเจ้าหน้าที่สอบสวน คดีลอตเตอรี่รางวัลที่ 1 ชุลมุนเต็มที่</b>
      </p>
      <p>พ.ต.อ.บุญส่ง จันทรีศรี ผู้อำนวยการ สำนักงานสลากกินแบ่งรัฐบาล เปิดเผยถึงกรณีมีหญิงสาวได้เข้าแจ้งความร้องทุกข์กับสถานีตำรวจว่าสภ.พระประแดง จ.สมุทรปราการ ถูกแฟนหนุ่ม เบี้ยวแบ่งเงินรางวัลจากการถูกลอตเตอรี่รางวัลที่ 1 จำนวน 6 ล้านบาทว่า  เรื่องนี้สำนักงานสลากฯ พร้อมให้ความร่วมมือในการสอบสวนดำเนินคดีกับเจ้าหน้าที่ตำรวจอย่างเต็มที่ อย่างไรก็ตาม ตามระเบียบสำนักงานสลากฯไม่สามารถเปิดเผยข้อมูลว่าผู้ถูกรางวัลมาขึ้นรางวัลเมื่อไร เพราะถือเป็นข้อมูลส่วนบุคคล<br/><br/>ผู้สื่อข่าวรายงานว่า ตามระเบียบการขึ้นรางวัลของสำนักงานสลากกินแบ่งรัฐบาล จะมีการจ่ายเงินรางวัลให้กับผู้ที่ถือลอตเตอรี่มา แม้จะมีการสลักชื่อหลังลอตเตอรี่ 2คนก็ตาม ดังนั้นหากแฟนหนุ่มมีการนำลอตเตอรี่มาขึ้นรางวัล สำนักงานสลากฯ ก็มีหน้าที่ต้องจ่ายรางวัลไปตามปกติ ไม่สามารถสั่งระงับหรืออายัดยกเว้นการจ่ายเงินรางวัลไว้ได้ ส่วนขั้นตอนหลังจากนั้นให้เป็นหน้าที่ของตำรวจในการสอบสอบในความถูกต้องของการได้มาของลอตเตอรี่ หรือการแบ่งรางวัลกันต่อไป  <br/> </p>
      <figure>
        <img src="https://www.dailynews.co.th/admin/upload/20191118/news_BuUrLCmGkS162310_533.jpg?v=20191119118?v=7373"/>
      </figure>
      <p> </p>
    </article>
  </body>
</html>