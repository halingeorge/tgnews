<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/18/pogljad/polityka/sluha-narodu-verxovnij-radi-chy-vtrachaye-partiya-monolitnist"/>
    <meta property="og:site_name" content="Слово і Діло"/>
    <meta property="article:published_time" content="2019-11-18T10:55:19+00:00"/>
    <meta property="og:title" content="«Слуга народу» у Верховній раді: чи втрачає партія монолітність"/>
    <meta property="og:description" content="Президент України Володимир Зеленський заявив, що за рік розпустить парламент, якщо в партії Слуга народу триватиме внутрішній процес розколу."/>
  </head>
  <body>
    <article>
      <h1>«Слуга народу» у Верховній раді: чи втрачає партія монолітність</h1>
      <address><time datetime="2019-11-18T10:55:19+00:00">18 Nov 2019, 10:55</time> by <a rel="author">Тарас Загородній, Олексій Якубін</a></address>
      <p>
        <b>Де-факто, можливо, всередині «Слуги народу» відбуваються розломи. Однак депутатів все одно скріплює рейтинг президента України Володимира Зеленського. Всі члени СН пройшли до парламенту завдяки рейтингу президента. Таку точку зору в коментарі «Слово і Діло» озвучив політтехнолог Тарас Загородній.</b>
      </p>
      <p>На думку експерта, поки у президента України Володимира Зеленського високий рейтинг, фракція навіть на папері нікуди рухатися не буде. Найнебезпечнішим буде вихід групи депутатів, припустимо, близько 30 осіб, зауважив експерт.</p>
      <p>«<i>У разі виходу групи депутатів із СН потрібна буде нова коаліція. При цьому коаліція з цими ж депутатами, які вийшли</i>», – констатував політтехнолог.</p>
      <p>Однак, на його погляд, поки сценарій виходу групи депутатів з фракції мало реалістичний, незважаючи на розбіжності та суперечки всередині фракції.</p>
      <p>«<i>Депутати можуть поводитися по-різному, але в ОПУ є важелі для того, щоб забезпечувати потрібні голосування. В цілому в конфліктних ситуаціях позиція така, мовляв, ми –демократична партія, готові слухати різні думки</i>», – прокоментував Тарас Загородній.</p>
      <p>Водночас, на думку політолога Олексія Якубіна, різні групи впливу, які є в партії «Слуга народу», починаючи від групи Пінчука і закінчуючи групою Коломойського, дедалі більше викристалізовуються.</p>
      <p>Якубін припустив, що проблеми у фракції почнуться тоді, коли у влади почне падати рейтинг.</p>
      <related>
        <a href="https://www.slovoidilo.ua/2019/11/08/infografika/polityka/rejtynhy-doviry-prezydentiv-ukrayiny"/>
      </related>
      <p>«<i>Якщо трапиться, що рейтинг знизиться до 20%, ми побачимо спробу різних груп відокремитися. Монолітність буде, поки буде рейтинг</i>», – зауважив Якубін.</p>
      <p>Він не виключив, що якщо до кінця року Кабмін не зможе працювати на збільшення довіри, йомовірні кадрові перестановки.</p>
      <p>«<i>Здається, що Зеленський до цього готовий. Можливо, навіть попередив ключових гравців, щоб вони розуміли, що зараз вони використовують його капітал довіри, але вічно паразитувати на ньому не зможуть. Є тимчасові рамки, щоб встигнути показати ефект</i>», – прокоментував Олексій Якубін.</p>
      <p>Чи вдавалося хоча б одному президенту України зберегти свій рейтинг до кінця каденції – за <a href="https://www.slovoidilo.ua/2019/11/08/infografika/polityka/rejtynhy-doviry-prezydentiv-ukrayiny">посиланням.</a></p>
      <p>Також пропонуємо згадати,<a href="https://www.slovoidilo.ua/2019/07/29/infografika/polityka/piarnyky-fotohrafy-zhurnalisty-profesiyi-ta-osvita-novoobranyx-nardepiv"> хто за професією і освітою новообрані народні депутати.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/15/novyna/polityka/sluzi-narodu-nazvaly-prychynu-vyklyuchennya-skoroxod-polyakova"/>
      </related>
    </article>
  </body>
</html>