<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/avocatul-familiei-macesanu-declaratie-soc-gheorghe-dinca-ar-putea-fi-eliberat-in-ianuarie-20095118"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T10:14:59+00:00"/>
    <meta property="og:title" content="Avocatul familiei Măceșanu, declarație-șoc: ”Gheorghe Dincă ar putea fi eliberat în ianuarie!”"/>
    <meta property="og:description" content="Ancheta în cazul Caracal este departe de a fi încheiată. Gheorghe Dincă se află în arest, iar anchetatorii încearcă să afle și alte detalii esențiale"/>
  </head>
  <body>
    <article>
      <h1>Avocatul familiei Măceșanu, declarație-șoc: ”Gheorghe Dincă ar putea fi eliberat în ianuarie!”</h1>
      <address><time datetime="2019-11-18T10:14:59+00:00">18 Nov 2019, 10:14</time> by <a rel="author">Cristian Lisandru</a></address>
      <p>
        <b>Ancheta în cazul Caracal este departe de a fi încheiată. Gheorghe Dincă se află în arest, iar anchetatorii încearcă să afle și alte detalii esențiale legate de Alexandra Măceșanu și Luiza Melencu. Dacă, în cazul Alexandrei, specialiștii au descoperit ADN-ul adolescentei în urma expertizării rămășițelor umane ridicate din cuptorul improvizat de Dincă, în ceea ce privește soarta Luizei Melencu – după ce aceasta a fost luată la ocazie de ”Monstrul din Caracal” – există foarte puține informații, iar familia fetei speră, în continuare, că este în viață.</b>
      </p>
      <p>Avocatul familiei Măceșanu a făcut declarații șocante, referindu-se la intervalul de timp în care Gheorghe Dincă a stat în arest și la ceea ce se poate întâmpla în viitorul apropiat.</p>
      <p><i><b>”În ianuarie se fac 180 de zile de când Gheorghe Dincă se află în arest preventiv, iar acesta ar putea fi pus în libertate, a spus avocatul. „Se poate pune în libertate. Nu poate continua sub nicio formă dacă dosarul nu este trimis în judecată pentru a se menține această măsură preventivă. În mod obligatoriu, organul de urmărire penală trebuie cumva să facă, ori să soluționeze dosarul, ori să-l pună în libertate. Gheorghe Dincă ar putea să ajungă să fie liber, să umble din nou pe stradă”</b></i>, a declarat avocatul familiei Măceșanu.</p>
      <h3>”Ca infracțiuni s-au reținut două omoruri”</h3>
      <p>Deocamdată, Gheorghe Dincă este acuzat de două omoruri, precizează Aurel Moldovanu, avocatul familiei Măceșanu. Nu se pune, însă, absolut nimic despre infracțiunea de trafic de persoane, ceea ce ridică semne de întrebare.</p>
      <p><i><b>„DIICOT este obligat să soluționeze cumva această cauză. Bine sau rău, vom vedea. În sarcina lui Dincă, ca infracțiuni s-au reținut două omoruri. Oare care e infracțiunea de trafic? Sunt destul de multe probe care conduc spre vinovăția lui Dincă, a familiei lui Dincă și a celorlalți membri din lumea interlopă”</b></i>, a mai spus avocatul Aurel Moldovanu, conform <a href="https://www.antena3.ro/actualitate/avocatul-familiei-macesanu-declaratii-socante-in-ianuarie-gheorghe-dinca-ar-putea-fi-pus-in-546386.html">antena3.ro</a>.</p>
    </article>
  </body>
</html>