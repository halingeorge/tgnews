<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/lobbista-dalik-uspel-se-zadosti-o-propusteni-odpykal-si-pulku-petileteho-trestu-20191118.html"/>
    <meta property="og:site_name" content="Deník.cz"/>
    <meta property="article:published_time" content="2019-11-18T10:19:00+00:00"/>
    <meta property="og:title" content="Lobbistu Dalíka propustí po polovině trestu. Choval se vzorně, tvrdí obhájce"/>
    <meta property="og:description" content="Polovinu pětiletého trestu si ve znojemské věznici odpykal lobbista Marek Dalík. V pondělí 18. listopadu Dalíka Okresní soud ve Znojmě podmíněně propustil z vězení. Podmínečný trest soud udělil s trváním pěti let."/>
  </head>
  <body>
    <article>
      <h1>Lobbistu Dalíka propustí po polovině trestu. Choval se vzorně, tvrdí obhájce</h1>
      <address><time datetime="2019-11-18T10:19:00+00:00">18 Nov 2019, 10:19</time> by <a rel="author">Dalibor Krutiš</a></address>
      <p>Proti rozsudku se v pondělí u soudu nikdo neodvolal. „Splnil všechny zákonné podmínky, za této situace jsme vycházeli ze soudních návrhů a bylo rozhodnuto o podmíněném propuštění,“ řekl předseda senátu Miroslav Nahodil.</p>
      <p>Do vězení se bývalý poradce Mirka Topolánka dostal za kauzu obrněných vozů Pandur, kdy si měl říct o půlmiliardový úplatek.</p>
      <figure>
        <img src="https://g.denik.cz/1/e8/lobbista-marcel-dalik-01-01_denik-150-3x2.jpg"/>
      </figure>
      <aside>
        <a href="https://www.denik.cz/krimi/dalik-neuspel-nejvyssi-soud-odmitl-jeho-dovolani-v-kauze-pandur-20180307.html">Dalík neuspěl. Nejvyšší soud odmítl jeho dovolání v kauze Pandur Přečíst článek ›</a>
      </aside>
      <p>Podle brněnského advokáta Martina Klima se Dalík po celou dobu výkonu trestu choval vzorně. „Nedopustil se žádných kázeňských přestupků, jeho chování bylo stabilně na vysoké úrovni po celou dobu výkonu trestu,“ uvedl v žádosti o propuštění Klimo.</p>
      <p>„Jsem si jist, že dosavadní výkon trestu příznivě ovlivnil jeho chování natolik, aby pokračoval v řádném způsobu života,“ dodal podle serveru iRozhlas obhájce.</p>
      <figure>
        <img src="https://g.denik.cz/69/fa/znojmo-17-listopad-vzpominka-shromazdeni_denik-150-3x2.jpg"/>
      </figure>
      <aside>
        <a href="https://znojemsky.denik.cz/zpravy_region/take-ve-znojme-lide-slavili-tricetilete-vyroci-sametove-revoluce-20191117.html">Také ve Znojmě lidé slavili třicetileté výročí sametové revoluce Přečíst článek ›</a>
      </aside>
      <p>Doplnil, že jeho klient také zaplatil uložený peněžitý trest, tedy čtyři miliony korun.</p>
    </article>
  </body>
</html>