<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/cyberpunk-2077-gioco-piu-atteso/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T10:04:00+00:00"/>
    <meta property="og:title" content="Cyberpunk 2077 vince nella categoria &quot;gioco più atteso&quot; ai Golden Joystick Awards | Game Division"/>
    <meta property="og:description" content="Durante i Golden Joystick Awards 2019, Cyberpunk 2077 vince il premio come &quot;gioco più atteso&quot; battendo titoli come DOOM Eternal ed Elden Ring."/>
  </head>
  <body>
    <article>
      <h1>Cyberpunk 2077 vince nella categoria "gioco più atteso" ai Golden Joystick Awards | Game Division</h1>
      <address>
        <time datetime="2019-11-18T10:04:00+00:00">18 Nov 2019, 10:04</time>
      </address>
      <p><b>Cyberpunk 2077</b> è sicuramente uno dei titoli più attesi del prossimo anno, e le attenzioni dei giocatori nei confronti della nuova opera di CD Projekt RED destano continuamente una forte curiosità per ogni singolo aspetto di questa prossima produzione dalle tematiche e atmosfere Cyberpunk.</p>
      <p>La conferma del grande interesse che il gioco sta attraendo arriva dai Golden Joystick Awards 2019, dove <b>Il nuovo titolo sviluppato da CD Projekt RED ha vinto il premio per il videogioco più atteso</b>. Quest’anno il gioco di ruolo in prima persona si è mostrato moltissimo al pubblico tramite dei trailers e dei dettagli, oltre che a ricevere una data di uscita ufficiale. Anche l’inclusione di un noto attore come Keanu Reeves, che interpreterà il personaggio di Johnny Silverhand, ha aiutato parecchio a creare questa grande aura di attesa intorno a Cyberpunk 2077.</p>
      <figure>
        <img src="https://www.tomshw.it/images/images/2019/06/cyberpunk-2077-keanu-reeves-36854.768x432.jpg"/>
      </figure>
      <p>Leggi anche: <a href="https://www.tomshw.it/videogioco/fortnite-2-stagione-1/">Fortnite 2: ecco quando potrebbe finire la stagione 1</a></p>
      <p>Quest’anno la competizione nella categoria del “gioco più atteso” è stata <b>particolarmente combattuta</b> dato che Cyberpunk 2077 ha dovuto giocarsi la vittoria contro altrettanti titoli attesissimi quali: DOOM Eternal, Dying Light 2, Halo Infinite, Elden Ring, Watch Dogs Legion e The Last of Us Parte 2.</p>
      <p>Subito dopo la premiazione; Michael Nowakowski, membro del consiglio direttivo di CD Projekt Red, ha affermato<i> “Ora abbiamo fissato una data d’uscita e ogni giorno siamo più vicini al momento in cui renderemo effettivamente il gioco disponibile per i giocatori. Come ho detto su quel palco, spero che lo amiate tutti”.<b> </b></i><b>Cosa pensate della vittoria di Cyberpunk 2077 come gioco più atteso?</b> Diteci la vostra nella sezione dedicata ai commenti.</p>
      <blockquote>Cyberpunk 2077 vince il premio per il gioco più atteso ai Golden Joystick Awards 2019. Preordina ora il titolo su Amazon a <a href="https://toms.it/McrQx">questo indirizzo</a>.</blockquote>
    </article>
  </body>
</html>