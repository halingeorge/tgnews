<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_a-bachu-zbirnu-ukrayini-v-trijci-najkraschih-komand-evropi-sabo/938627"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T10:29:00+00:00"/>
    <meta property="og:title" content="&quot;Я бачу збірну України в трійці найкращих команд Європи&quot;- Сабо"/>
    <meta property="og:description" content="Колишній наставник збірної України Йожеф Сабо прокоментував гру проти Сербії та з оптимізмом чекає виступу підопічних Андрія Шевченка на Євро-2020. &quot;Серби боялися українців, оскільки після своїх забитих м'ячів сідали в оборону, але це не заважало &quot;синьо-жовтим&quot; створювати моменти. Вважаю, ..."/>
  </head>
  <body>
    <article>
      <h1>"Я бачу збірну України в трійці найкращих команд Європи"- Сабо</h1>
      <address><time datetime="2019-11-18T10:29:00+00:00">18 Nov 2019, 10:29</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938627_w_300.jpg?v=0"/>
        <figcaption>Йожеф Сабо високо оцінює роботу Андрія Шевченка в збірній України. Фото: з відкритих джерел</figcaption>
      </figure>
      <p>Колишній наставник збірної України <b>Йожеф Сабо</b> прокоментував гру проти Сербії та з оптимізмом чекає виступу підопічних Андрія Шевченка на Євро-2020.</p>
      <p>"Серби боялися українців, оскільки після своїх забитих м'ячів сідали в оборону, але це не заважало "синьо-жовтим" створювати моменти. Вважаю, що господарям не вистачало свіжості, яка була у суперника. Гол у компенсований час є тому підтвердженням. Підопічні<b> Андрія Шевченка</b> не відходили від свого плану, пресингували суперника. Команда грає в сучасний футбол.</p>
      <p>Так, ми у топ-групі при жеребкуванні. Але фінальна частина, це далеко не відбірний турнір, тут все набагато серйозніше. Чи не буде сенсацією, якщо хтось з третього кошика обіграє, здавалося б, фаворита... Я не візьмуся сказати, в якому стані збірна України підійде до континентальної першості, але на сьогодні я бачу її в трійці найкращих європейських команд", – цитує Сабо<a href="http://zbirna.com/2019/11/18/jozhef-sabo-na-90-j-minute-ya-skazal-drugu-chto-ukraina-zabet/"> "Команда 1".</a></p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_vse-otrimayete-pryamo-na-poli-bratci-rosijskij-komentator-pro-mozhlivij-match-proti-ukrayini/938582"/>
      </related>
      <blockquote>Збірна України<a href="https://gazeta.ua/articles/sport/_vistoyali-yak-ukrayina-zmagalasya-u-belgradi/938574"> зіграла у нічию в останньому турі</a> кваліфікації до Євро-2020 та тепер буде у першому кошику під час жеребкування фінальної частини Євро.</blockquote>
    </article>
  </body>
</html>