<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-crimea/2820268-vms-pidtverdzue-peredacu-rosieu-zahoplenih-ukrainskih-korabliv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T10:16:00+00:00"/>
    <meta property="og:title" content="ВМС підтверджує передачу Росією захоплених українських кораблів"/>
    <meta property="og:description" content="Українські катери “Нікополь” і “Бердянськ” та буксир “Яни Капу”, передані Росією Україні, розпочали рух у напрямку материкової України."/>
  </head>
  <body>
    <article>
      <h1>ВМС підтверджує передачу Росією захоплених українських кораблів</h1>
      <h2>Українські катери “Нікополь” і “Бердянськ” та буксир “Яни Капу”, передані Росією Україні, розпочали рух у напрямку материкової України.</h2>
      <address>
        <time datetime="2019-11-18T10:16:00+00:00">18 Nov 2019, 10:16</time>
      </address>
      <p>Про це повідомляється на сторінці ВМС України у <a href="https://www.facebook.com/navy.mil.gov.ua/photos/a.226985707504707/1345672048969395/?type=3&amp;__xts__%5B0%5D=68.ARB_cSfsFAnKn_gXKH5LCkInQLcmQuW2zauXE1FDX4gWX0REvE7wTLyHVdrjeKYNziZVTJK-gzH1hxOCjEUBEfOxi0y6cP1mq2ygkjK4ZsbZpUEBqgN6d_UePfwpvJKnVpqlEqQr8ijIGHkYwMJ7ckOXiR2YAq4P23FjoXAalUSa2KD0GlKjvwltsV6_UzZyX8YjvgorH7641JZwQhbb3iQtxWpdTqPITVg-wKUsLxnEd_e-GPb1hrmhrpotwgE3bTkIqrK0WvvpFsm_MNw3eJQrqYx8A7_RHrqkXbX5PRQbBbNQY8RQAikIs5T-TyPMnHYC3F9FRCQ5_-Wttzf9fljOSg&amp;__tn__=-R">Facebook</a>.</p>
      <p>"Сьогодні, 18 листопада в акваторії Чорного Моря розпочато процес, щодо повернення українських катерів «Нікополь», «Бердянськ» та буксира «Яни Капу». Наразі українські буксири «Тітан», «Гайдамаки» та пошуково-рятувальне судно «Сапфір» разом з катерами та буксиром розпочали рух в напрямку материкової України", - йдеться у пості.</p>
      <p>Раніше МЗС РФ заявило про передачу українській стороні трьох кораблів Військово-морських сил України, захоплених у районі Керченської протоки в листопаді 2018 року.</p>
      <p>Як повідомлялося, 25 листопада 2018 року російські силовики біля берегів анексованого Криму обстріляли й захопили три кораблі Військово-морських сил України: катери "Бердянськ" і "Нікополь" і буксир "Яни Капу", які прямували з Одеси до Маріуполя. У полон потрапили 24 українці, троє з них дістали поранення.</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2819909-ukrainski-korabli-pisla-peredaci-rf-jtimut-do-odesi-ne-mens-ak-43-godini-eksperti.html">Українські кораблі після передачі Росією йтимуть до Одеси не менш як 43 години — експерти</a>
      </blockquote>
      <p>Міжнародний трибунал з морського права 25 травня зобов'язав Росію негайно звільнити всіх моряків і дати їм можливість повернутися в Україну, а також повернути кораблі.</p>
      <p>7 вересня між Україною і Росією відбувся обмін у форматі 35 на 35, в рамках якого, зокрема, були звільнені 24 полонені моряки.</p>
      <p>4 листопада МЗС України направило Росії ноту з проханням повідомити, де і коли українські військові можуть забрати захоплені в Керченській протоці кораблі.</p>
    </article>
  </body>
</html>