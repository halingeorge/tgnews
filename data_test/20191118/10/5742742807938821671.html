<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/xiaomi-si-patentovalo-ohebny-smartphone-ve-stylu-vecka-39452"/>
    <meta property="og:site_name" content="mobilenet.cz"/>
    <meta property="article:published_time" content="2019-11-18T10:00:00+00:00"/>
    <meta property="og:title" content="Xiaomi si patentovalo ohebný smartphone ve stylu véčka"/>
    <meta property="og:description" content="Xiaomi si nechalo patentovat ohebný telefon Vzhled by měl připomínat telefony véčkové konstrukce"/>
  </head>
  <body>
    <article>
      <h1>Xiaomi si patentovalo ohebný smartphone ve stylu véčka</h1>
      <address><time datetime="2019-11-18T10:00:00+00:00">18 Nov 2019, 10:00</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Xiaomi si nechalo patentovat ohebný telefon <br/>   •  Vzhled by měl připomínat telefony véčkové konstrukce</b>
      </p>
      <p>Xiaomi patří mezi největší světové výrobce mobilních telefonů, a proto není divu, že se snaží udávat i trendy do let následujících. V letošním roce například překvapilo svým konceptem <a href="https://mobilenet.cz/katalog/xiaomi-mi-mix-alpha">Mi MIX Alpha</a> s displejem kolem celého zařízení. Výrobce však zřejmě chystá i telefon s ohebným displejem, což naznačuje <a href="https://www.tigermobiles.com/blog/leaked-devices/">patent</a> podaný k institutu CNIPA (Čínská národní správa duševního vlastnictví).</p>
      <slideshow>
        <figure>
          <img src="https://cdn.24net.cz/1/obrazek/xiaomi---ohebny-telefon-309024/281w"/>
        </figure>
        <figure>
          <img src="https://cdn.24net.cz/1/obrazek/xiaomi---ohebny-telefon-309025/348w"/>
        </figure>
      </slideshow>
      <p>Z obrázků je patrné, že případný telefon by se rozevíral ve stylu véčkových zařízení a mohl by připomínat nedávno představenou <a href="https://mobilenet.cz/katalog/motorola-razr-">Motorolu Razr</a>. V zavřeném stavu by Xiaomi mělo tvar čtverce, po otevření by se objevil velmi protáhlý displej. Z vnější strany je vidět duální fotoaparát.</p>
      <related>
        <h4>Přečtěte si také</h4>
        <a href="https://mobilenet.cz/clanky/motorola-razr-2019-oficialne-z-teto-ziletky-vam-spadne-brada-39433"/>
      </related>
      <p>V tuto chvíli není jasné, zda se takového zařízení vůbec dočkáme. Důvodem je i fakt, že ačkoliv se patent na veřejnost dostal až nyní, byl původně podán již v září 2018, tedy před více než rokem.</p>
      <p> </p>
      <related>
        <h4>Související články</h4>
        <a href="https://mobilenet.cz/clanky/samsung-si-patentoval-ohebny-telefon-spodlouhlym-displejem-a-masivnim-kloubem-38701"/>
        <a href="https://mobilenet.cz/clanky/original-nebo-fake-na-internet-uniklo-nove-video-ohebneho-smartphonu-od-xiaomi-36846"/>
        <a href="https://mobilenet.cz/clanky/galaxy-fold-2-tentokrat-neuhlidal-sam-samsung-39458"/>
        <a href="https://mobilenet.cz/clanky/zastupci-tcl-nam-potvrdili-prichod-ohebneho-telefonu-v-unoru-2020-39432"/>
        <a href="https://mobilenet.cz/clanky/samsung-predvedl-67palcovy-ohebny-smartphone-la-vecko-39310"/>
        <a href="https://mobilenet.cz/clanky/uz-jste-videli-ohebne-leporelo-od-tcl-ma-10-displej-a-sklada-se-na-tretiny-39277"/>
      </related>
    </article>
  </body>
</html>