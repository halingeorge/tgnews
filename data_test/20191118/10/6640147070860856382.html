<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/xiaomi-ebook-mi-reader/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T10:24:00+00:00"/>
    <meta property="og:title" content="Xiaomi sfida Amazon Kindle: ecco l’eBook Mi Reader | MobileLabs"/>
    <meta property="og:description" content="Si chiama Xiaomi Mi Reader e dispone di un display HD con tecnologia e-Ink, una batteria da 1.800 mAh con porta Type-C per la ricarica e 16 GB di memoria interna."/>
  </head>
  <body>
    <article>
      <h1>Xiaomi sfida Amazon Kindle: ecco l’eBook Mi Reader | MobileLabs</h1>
      <address>
        <time datetime="2019-11-18T10:24:00+00:00">18 Nov 2019, 10:24</time>
      </address>
      <p><b>Xiaomi eBook Mi Reader è ufficiale</b>. Con questo nuovo dispositivo, il produttore cinese si fa strada nel mondo della lettura digitale sfidando direttamente Amazon Kindle. L’eBook Reader arriva a marchio Mijia, lo stesso di molti dei dispositivi e accessori smart di Xiaomi. Scopriamo le caratteristiche tecniche.</p>
      <p>Mi Reader presenta un <b>display con risoluzione HD</b> (212 ppi) con tecnologia e-Ink. Sotto il pannello c’è una retroilluminazione a LED con 24 impostazioni di luminosità. Xiaomi afferma che il display viene illuminato in modo uniforme fino al 90% per un maggiore comfort anche durante la lettura notturna. Il peso è di 178 grammi.</p>
      <figure>
        <img src="https://www.tomshw.it/images/images/2019/11/xiaomi-mi-reader-63608.768x432.jpg"/>
      </figure>
      <p>La piattaforma hardware si compone di un processore quad-core (Allwinner B300) abbinato a 1 GB di RAM e <b>16 GB di memoria interna</b> che potrebbe ospitare un grande numero di e-book. Sono diversi i formati supportati, tra cui <b>PDF, TXT, EPUB e tanti altri</b>. È presente anche il supporto per i documenti di Office, grazie alla partnership con WPS Office. È possibile, inoltre, importare i file PDF dallo smartphone Xiaomi al Mi Reader oltre a offrire la possibilità di regolare la dimensione del carattere e il contrasto.</p>
      <p>Sotto la scocca, una batteria da 1.800 mAh ricaricabile tramite una porta Type-C, un vantaggio rispetto ai Kindle di Amazon dotati di micro-USB. L’azienda dichiara un’autonomia di diverse settimane con una singola ricarica. <b>Mi Reader sarà disponibile in crowdfunding dal 27 novembre in Cina al 579 yuan (74 euro circa). </b>Chissà se prima o poi Xiaomi deciderà di commercializzare fuori dai confini nazionali anche <a href="https://www.tomshw.it/smartphone/xiaomi-prodotti-disponibili-italia/">questa tipologia di dispositivi</a>.</p>
      <blockquote>Xiaomi Mi 9T è disponibile all’acquisto su Amazon a meno di 300 euro. Lo trovate a <a href="https://toms.it/M7pac">questo link. </a></blockquote>
    </article>
  </body>
</html>