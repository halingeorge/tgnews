<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1562080/giannis-rwtas-kraygi-apelpisias-apo-ton-adelfo-toy-stathi-psalti-me-xechasan-oloi"/>
    <meta property="og:site_name" content="NOOZ."/>
    <meta property="article:published_time" content="2019-11-18T10:51:00+00:00"/>
    <meta property="og:title" content="Γιάννης Ρώτας: Κραυγή απελπισίας από τον αδελφό του Στάθη Ψάλτη- “ Με ξέχασαν όλοι”"/>
    <meta property="og:description" content="Η απώλεια του λατρεμένου του αδελφού του είναι κάτι που δεν μπορεί να ξεπεράσει αφού μαζί με τον Στάθη Ψάλτη, πέθανε κι αυτός."/>
  </head>
  <body>
    <article>
      <h1>Γιάννης Ρώτας: Κραυγή απελπισίας από τον αδελφό του Στάθη Ψάλτη- “ Με ξέχασαν όλοι”</h1>
      <address>
        <time datetime="2019-11-18T10:51:00+00:00">18 Nov 2019, 10:51</time>
      </address>
      <p>
        <b>Η απώλεια του λατρεμένου του αδελφού του είναι κάτι που δεν μπορεί να ξεπεράσει αφού μαζί με τον Στάθη Ψάλτη, πέθανε κι αυτός.</b>
      </p>
      <p>Δύσκολες στιγμές περνάει ο αδερφός του αείμνηστου Στάθη Ψάλτη που είναι άρρωστος και εγκαταλελειμμένος στο Γηροκομείο Αθηνών.Η απώλεια του λατρεμένου του αδελφού είναι κάτι που δεν μπορεί να ξεπεράσει αφού, όπως λέει συγκινημένος, μαζί του πέθανε κι αυτός.</p>
      <p>Δεν είναι η πρώτη φορά που ο, επίσης ηθοποιός, Γιάννης Ρώτας, μιλά για τα οικονομικά του προβλήματα και τις δύσκολες ώρες που περνάει μέσα στο γηροκομείο Αθηνών όπου βρίσκεται αφού κανείς δεν τον επισκέπτεται.</p>
      <p>“ Με ξέχασαν όλοι. Δεν πατάει κανείς εδώ. Και είμαι σαν φυλακισμένος γιατί δεν μπορώ ούτε έξω να βγω. Δεν έχω την πολυτέλεια της ελευθερίας. Πρέπει να έχω συνοδό και δεν έρχεται κανείς. Μόνο δυο παιδιά, δυο ηθοποιοί που ούτε καλά-καλά τους γνώριζα, μόνο αυτοί ήρθαν να με δουν και με βοήθησαν και οικονομικά. Να είναι καλά!”.<br/>“Υπάρχουν κάποιοι άνθρωποι που προσπαθούν να μου βγάλουν μια συνταξούλα, αλλά είναι δύσκολο πολύ. Δεν έχω πόρους από πουθενά. Τα έχασα όλα. Κάθομαι εδώ στο δωμάτιό μου και ακολουθώ σιωπηλά το πρόγραμμα που μου έχουν βάλει για να ζω αξιοπρεπώς”.</p>
      <p>Ο μόνος συγγενής που του έχει απομείνει είναι η κόρη του Στάθη, η ανιψιά του η Μαρία Ψάλτη η οποία επειδή εργάζεται και έχει δυο μικρά παιδιά δεν μπορεί να τον επισκέπτεται συχνά, ενώ άνθρωποι που δήλωναν φίλοι και είχαν ευεργετηθεί από τον ίδιο αλλά κυρίως από τον αδικοχαμένο αδελφό του, δεν τον παίρνουν ούτε ένα τηλέφωνο να δουν να ζει ή εάν πέθανε. <br/> </p>
    </article>
  </body>
</html>