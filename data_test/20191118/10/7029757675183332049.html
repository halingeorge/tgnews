<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/health/otsenyavat-po-10-kriteriya-kak-bolnitsite-se-grizhat-za-patsienta.html"/>
    <meta property="og:site_name" content="News.bg"/>
    <meta property="article:published_time" content="2019-11-18T10:16:28+00:00"/>
    <meta property="og:title" content="Оценяват по 10 критерия как болниците се грижат за пациента"/>
    <meta property="og:description" content="Отговарящите на всички изисквания ще получат 5 звезди"/>
  </head>
  <body>
    <article>
      <h1>Оценяват по 10 критерия как болниците се грижат за пациента</h1>
      <address><time datetime="2019-11-18T10:16:28+00:00">18 Nov 2019, 10:16</time> by <a rel="author" href="https://news.bg/author/antoniya-choreva" target="_blank">Антония Чорева</a></address>
      <p><b>Сертификати на болниците ще правят няколко пациентски организации,</b> сред които Центърът за защита правата в здравеопазването, Пациентски органзиации "Заедно с теб", Сдружение за развитие на българското здравеопазване и Дара хелп.</p>
      <p><b>Те са разработили онлайн платформа,</b> която днес бе представена в пресклуба на БТА.</p>
      <p>Тя се казва<b> googhospital.bg</b> и се нарича проект "Добра болница". В нея са заложени 1<b>0 критерия, според които болниците ще се оценяват. </b>Ще се преглеждат болниците в цялата страна и<b> според това на какви критерии отговарят, те ще получават звезди.</b> Ако една болница отговаря на всички критерии, тя ще получава 5 звезди.</p>
      <p>Критериите не са медицински, а такива, които да информират пациента за услугите и спокойствието, което може да получи в едно здравно заведение, обясни д-р Стойчо Кацаров, председател на центъра за защита на правата ма българското здравеопазване.</p>
      <p>Той представи и<b> критериите, на които трябва да отговарят болниците.</b></p>
      <p>- Има ли болницата <b>интернет сайт и wi-fi.</b> Има такива болници, за които няма никаква информация за болниците в интернет, освен в регистъра на Министерство на здравеопазването</p>
      <p>- Дали са публикувани имената на лекарите, които работят там.</p>
      <p>- Има ли ги <b>цените на медицинските услуги на сайта.</b></p>
      <p>- Дали са фигурират образци на информирано съгласие, които е редно да бъдат предварително публикувани.</p>
      <p>- Всяка болница трябва да изработи жалби и информация</p>
      <p>- Дали има публикувана <b>процедура за борба с болката.</b></p>
      <p>- Болницата да публикува <b>данни за смъртността</b> през последната година</p>
      <p>- Дали има данни за <b>вътреболнични инфекции</b></p>
      <p>- Има ли данни за непланирани повторни операции</p>
      <p>Още днес пациентските организации ще предложат на всички болници да попълнят тези данни. След като получат отговорите, <b>в определен срок ще се оценят кои болници покриват тези критерии.</b></p>
      <p><b>5 звезди ще получат болниците, които отговарят на всички критерии и те ще бъдат сертифицирани като добра болница</b>. Сертификатът ще има валидност една година. Тази оценка е за пациентите, а не е насочена срещу болниците.</p>
      <p>Пенка Георгиева от пациентска организация "Заедно с теб" коментира, че от години се наблюдава как <b>хората се питат в интернет коя болница и кой лекар да изберат.</b></p>
    </article>
  </body>
</html>