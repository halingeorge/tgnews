<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/kraken-ultimate-e-kraken-x-usb-le-nuove-cuffie-gaming-di-razer/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T10:30:00+00:00"/>
    <meta property="og:title" content="Kraken Ultimate e Kraken X USB, le nuove cuffie gaming di Razer | Tom's Hardware"/>
    <meta property="og:description" content="Novità in casa Razer: arrivano le Kraken Ultimate, con THX Spatial Audio e cuscinetti con infusione di gel rinfrescante, e le nuove Kraken X USB, più basilari e dal peso contenuto."/>
  </head>
  <body>
    <article>
      <h1>Kraken Ultimate e Kraken X USB, le nuove cuffie gaming di Razer | Tom's Hardware</h1>
      <address>
        <time datetime="2019-11-18T10:30:00+00:00">18 Nov 2019, 10:30</time>
      </address>
      <p>Razer ha ampliato la sua linea di cuffie con due nuovi modelli chiamati <b>Kraken Ultimate</b> e <b>Kraken X USB</b>. Le Kraken Ultimate giungono con a bordo la tecnologia <b>THX Spatial Audio</b> che assicura un <b>audio posizionale</b> più dettagliato rispetto al surround 7.1 emulato digitalmente presente su altri modelli della stessa Razer. Il THX Spatial Audio resta comunque un surround emulato ma è progettato e sviluppato meglio, offrendo un’esperienza di ascolto più naturale e di alta qualità.</p>
      <p>Secondo Razer consente ai giocatori in alcuni tipi di gioco, come ad esempio gli <b>FPS</b>, di trarre effettivo vantaggio dalla <b>riproduzione dei suoni tridimensionali, </b>riuscendo a captare l’origine del suono nello spazio prima e in maniera più precisa, per un tempo di reazione migliore.</p>
      <slideshow>
        <figure>
          <img src="https://www.tomshw.it/images/images/2019/11/razer-kraken-ultimate-e-kraken-x-usb-63535.768x432.jpg"/>
        </figure>
        <figure>
          <img src="https://www.tomshw.it/images/images/2019/11/razer-kraken-ultimate-e-kraken-x-usb-63533.768x432.jpg"/>
        </figure>
      </slideshow>
      <p>Non manca un<b> nuovo microfono con cancellazione attiva del rumore certificata Discord</b>, per garantire agli utenti in chiamata una voce chiara e cristallina senza alcun tipo di interferenza ambientale. Il design di queste Ultimate resta fedele al sempreverde design classico delle Kraken, ma apporta comunque delle gradite migliorie tecniche.</p>
      <p>Il <b>telaio</b> è<b> in alluminio</b> e i cuscinetti con infusione di gel rinfrescante per ridurre l’accumulo di calore, garantendo così leggerezza alla struttura e il massimo comfort anche dopo sessioni di gioco prolungate o nei periodi più caldi dell’anno. L’<b>archetto</b> è come sempre <b>imbottito</b> con telaio in bauxite, resistente e duraturo. I padiglioni auricolari presentano anche una piccola scanalatura per le stanghette degli occhiali, dettaglio sempre apprezzato.</p>
      <p>La novità estetica più vistosa è sicuramente la retroilluminazione <b>Razer Chroma</b> ben visibile sui padiglioni: nel corso degli anni ci eravamo abituati a vedere il logo Razer del padiglione retroilluminato, questa volta invece è l’intero padiglione ad illuminarsi col sistema di illuminazione di casa Razer con i suoi 16,8 milioni di colori ed una serie di effetti luminosi controllati come sempre tramite il software <b>Razer Synapse 3</b>. Le possibilità di illuminazione sono pressoché illimitate.</p>
      <slideshow>
        <figure>
          <img src="https://www.tomshw.it/images/images/2019/11/razer-kraken-ultimate-e-kraken-x-usb-63537.768x432.jpg"/>
        </figure>
        <figure>
          <img src="https://www.tomshw.it/images/images/2019/11/razer-kraken-ultimate-e-kraken-x-usb-63536.768x432.jpg"/>
        </figure>
      </slideshow>
      <p>Insieme alle Kraken Ultimate giunge anche l’ultimo arrivo nella famiglia Kraken X, si chiamano<b> Kraken X USB</b> e non sono altro che la versione con connessione USB delle già disponibili Kraken X. Offrono <b>padiglioni con logo Razer retroilluminato in verde</b>, <b>suono</b> <b>surround 7.1</b> (come sempre emulato), il tutto in un <b>design leggero con un peso complessivo di 275 grammi</b>.</p>
      <p>Razer Kraken Ultimate e Kraken X USB sono disponibili rispettivamente a<b> 149,99</b> e <b>69,99</b> <b>euro</b> e presso i rivenditori autorizzati. Al momento <a href="https://toms.it/nTjaS">rintracciamo su Amazon</a> solo il modello Kraken X USB.</p>
    </article>
  </body>
</html>