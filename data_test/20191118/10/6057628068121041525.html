<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/wasanni/20191118-ronaldo-ya-ci-wa-kasarsa-kwallo-ta-99"/>
    <meta property="og:site_name" content="RFI"/>
    <meta property="article:published_time" content="2019-11-18T10:08:53+00:00"/>
    <meta property="og:title" content="Ronaldo ya ci wa kasarsa kwallo ta 99"/>
    <meta property="og:description" content="Cristiano Ronaldo ya ci wa kasarsa ta Portugal kwallo ta 99, yayin wasan da suka lallasa Luxemborg da 2-0, nasarar da ta basu tikitin cancantar halartar gasar cin kofin kasashen nahiyar Turai da za a yi cikin watan Yunin shekara mai kamawa."/>
  </head>
  <body>
    <article>
      <h1>Ronaldo ya ci wa kasarsa kwallo ta 99</h1>
      <address><time datetime="2019-11-18T10:08:53+00:00">18 Nov 2019, 10:08</time> by <a rel="author">Nura Ado Suleiman</a></address>
      <p>
        <b>Cristiano Ronaldo ya ci wa kasarsa ta Portugal kwallo ta 99, yayin wasan da suka lallasa Luxemborg da 2-0, nasarar da ta basu tikitin cancantar halartar gasar cin kofin kasashen nahiyar Turai da za a yi cikin watan Yunin shekara mai kamawa.</b>
      </p>
      <p>Bruno Fernandez ya soma ciwa Portugal din kwallo ta farko, kafin Ronaldo ya kara, abinda ya sa Portugal komawa matsayi na 2 a rukunin B da take, wanda kasar Ukraine ke jagoranta, bayan da a jiya ta tashi 2-2 tsakaninta da Serbia.</p>
      <p>A bangaren Cristiano Ronaldo kuwa, ya kama hanyar kafa tarihin zama dan wasan da ya fi kowanne ci wa kasarsa kwallaye inda a yanzu yake da kwallaye 99, bayan da a ranar Alhamis din data gabata, ya ci uku daga cikin kwallaye 6-0 da Portugal ta lallasa Lithuania da su yayin wasan neman cancantar shiga gasar cin kofin kasashen Turai.</p>
      <p>Har yanzu dai dan wasan gaba na Iran Ali Daei ne ke rike da kambin adadin kwallaye mafi yawa da ya ci wa kasarsa, bayanda a tsakanin shekarun 1993 zuwa 2006 ya ci kwallayen 109.</p>
    </article>
  </body>
</html>