<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-in-shiv-sena-new-swipe-at-bjp-over-govt-formation-says-governor-is-the-raja-2855745.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T10:19:45+00:00"/>
    <meta property="og:title" content="महाराष्ट्र में सरकार गठन को लेकर शिवसेना का बीजेपी पर निशाना, राज्यपाल को बताया 'राजा'"/>
    <meta property="og:description" content="शिवसेना ने सोमवार को भारतीय जनता पार्टी और महाराष्ट्र के राज्यपाल पर एक साथ निशाना साधा। शिवसेने ने राज्य में बारिश के चलते किसानों की स्थिति का मुद्दा उठाते हुए महाराष्ट्र में सरकार गठन की प्रक्रिया..."/>
  </head>
  <body>
    <article>
      <h1>महाराष्ट्र में सरकार गठन को लेकर शिवसेना का बीजेपी पर निशाना, राज्यपाल को बताया 'राजा'</h1>
      <address><time datetime="2019-11-18T10:19:45+00:00">18 Nov 2019, 10:19</time> by <a rel="author">स्वपनिल रावल,नई दिल्ली</a></address>
      <p>शिवसेना ने सोमवार को भारतीय जनता पार्टी और महाराष्ट्र के राज्यपाल पर एक साथ निशाना साधा। शिवसेने ने राज्य में बारिश के चलते किसानों की स्थिति का मुद्दा उठाते हुए महाराष्ट्र में सरकार गठन की प्रक्रिया पर टिप्पणी की। बता दें कि अक्टूबर में एक साथ विधानसभा चुनाव लड़ने वाले बीजेपी और शिवसेना के बीच मुख्यमंत्री पद को लेकर विवाद छिड़ा रहा। शिवसेना ढाई ढाई साल के मुख्यमंत्री पद की मांग करती रही।</p>
      <p>ऐसे में शिवसेना ने अपने मुखपत्र सामना में बीजेपी पर हमला करते हुए कहा कि केंद्र को प्रतिशोध की राजनीति से बचना चाहिए और उन्हें वोट न देने वाले किसानों को टारगेट नहीं करना चाहिए। साथ ही शिवसेना ने कोशियारी पर भी हमला किया।  सामना में शिवसेना ने कहा कि राज्य में बीजेपी को न जिताने के बदला केंद्र किसानों से न ले। साथ ही इस लेख में राज्यपाल को राजा बताते कहा गया कि उन्होंने महाराष्ट्र में सरकार नहीं बनने दी। किसानों को उनसे बहुत उम्मीदें थी लेकिन उन्हें कुछ नहीं मिला। शिवसेना ने केंद्र की ओर से किसानों के लिए 25000 रुपये प्रति हेक्टेयर की राहत की मांग की है। </p>
      <p>वहीं अधिकारियों के अनुसार कोशियारी ने शनिवार को कृषि खरीफ फसलों के लिए दो हेक्टेयर तक लगभग 8,000 रुपये और बागवानी या बारहमासी फसलों के लिए प्रति हेक्टेयर 18,000 रुपये की राहत की घोषणा की है। <br/> </p>
    </article>
  </body>
</html>