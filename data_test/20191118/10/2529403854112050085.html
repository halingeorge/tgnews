<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/nessuna-criticit%C3%A0-piave-gli-abitanti-della-golena-tirano-un-sospiro-di-sollievo-219452"/>
    <meta property="og:site_name" content="Oggi Treviso"/>
    <meta property="article:published_time" content="2019-11-18T10:39:09+00:00"/>
    <meta property="og:title" content="Nessuna criticità per il Piave: gli abitanti della golena tirano un sospiro di sollievo"/>
    <meta property="og:description" content="PONTE DI PIAVE - L'incremento del flusso d'acqua nell'alveo del Piave collegato alle recenti precipitazioni è stato sensibilmente inferiore a quello rilevato lo scorso anno"/>
  </head>
  <body>
    <article>
      <h1>Nessuna criticità per il Piave: gli abitanti della golena tirano un sospiro di sollievo</h1>
      <h2>L'unica questione ancora irrisolta è quella della permanenza di unità abitative nell'area golenale fra Ponte di Piave e Salgareda</h2>
      <address>
        <time datetime="2019-11-18T10:39:09+00:00">18 Nov 2019, 10:39</time>
      </address>
      <p>Foto del Piave ieri pomeriggio a Ponte<br/><br/> <br/><br/><b>PONTE DI PIAVE -</b> L'incremento del flusso d'acqua nell'alveo del Piave collegato alle recenti precipitazioni <b>è stato sensibilmente inferiore</b> a quello rilevato lo scorso anno, in occasione delle avversità meteorologiche che avevano colpito il Bellunese, e nel Trevigiano la Protezione Civile fino ad ora <b>non ha rilevato alcuna criticità</b>.<br/><br/> <br/><br/>Lo confermano gli stessi vertici del Corpo evidenziando come l'unica questione ancora irrisolta, in senso generale, sia quella della <b>permanenza di unità abitative nell'area golenale</b> fra Ponte di Piave e Salgareda. Un incontro di aggiornamento è stato convocato per le 13 di oggi in Prefettura.</p>
    </article>
  </body>
</html>