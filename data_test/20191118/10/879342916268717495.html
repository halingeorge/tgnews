<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/18/novyna/polityka/avakov-joho-zastupnyky-otrymaly-premiyi-zhovtni"/>
    <meta property="og:site_name" content="Слово і Діло"/>
    <meta property="article:published_time" content="2019-11-18T10:38:41+00:00"/>
    <meta property="og:title" content="Аваков і його заступники отримали премії в жовтні"/>
    <meta property="og:description" content="Міністр внутрішніх справ Арсен Аваков і його заступники отримали в жовтні премії в розмірі від 18 до 49 тисяч гривень."/>
  </head>
  <body>
    <article>
      <h1>Аваков і його заступники отримали премії в жовтні</h1>
      <address>
        <time datetime="2019-11-18T10:38:41+00:00">18 Nov 2019, 10:38</time>
      </address>
      <p>
        <b>Міністр внутрішніх справ <a href="https://www.slovoidilo.ua/persony/avakov-arsen-borysovych">Арсен Аваков</a> та його заступники отримали минулого місяця великі премії.</b>
      </p>
      <p>Про це йдеться у відповіді МВС на запит «Слово і Діло».</p>
      <p>Зарплата Авакова склала 59 тис. 265,10 грн (з урахуванням податків і зборів 47 тис. 708,40 грн), премія – 18 тис. 359,30 грн. Оклад голови МВС – 15 тис. 272,73 грн, за вислугу років – 5 тис. 040 грн, за інтенсивність роботи – 30 тис. 510,83 грн, за роботу з секретними документами – 3 тис. 054,55 грн (стільки ж за виконання функцій експерта з питань таємниці), зарплата за час відпустки – 1 тис. 638,93 грн, індексація – 693,51 грн.</p>
      <p>Перший заступник міністра Сергій Яровий заробив 43 тис. 476,53 грн (отримав 34 тис. 998,60 грн), йому виплатили премію в розмірі 40 тис. 587,58 грн. Оклад Ярового склав 15 тис. грн (стільки ж за інтенсивність), за вислугу років – 7,5 тис. грн, за роботу з секретними документами – 2 тис. 250 грн, надбавка експерту з питань таємниць – 3 тис. грн, індексація – 726,53 грн.</p>
      <related>
        <a href="https://www.slovoidilo.ua/2019/10/31/dajdzhest/polityka/druhyj-misyacz-roboty-kabminu-yak-ministry-vykonuyut-obicyanky"/>
      </related>
      <p>Тетяна Ковальчук заробила 32 тис. 926,53 грн (отримала 26 тис. 505,86 грн): оклад – 14 тис. грн (стільки ж за інтенсивність), за вислугу років – 2,1 тис. грн (стільки ж за роботу з секретними документами), індексація – 726,53 грн. Також їй виплатили 46 тис. 079,76 грн премії.</p>
      <p>Зарплата Катерини Павличенко за жовтень склала 42 тис. 055,84 грн (фактично отримала 41 тис. 425 грн), премія – 38 тис. 193,12 грн. Оклад заступника міністра – 16,8 тис. грн, оклад за спеціальним званням – 1 тис. 920 грн, за вислугу років – 1 тис. 872 грн, за специфічні умови проходження служби – 20 тис. 592 грн, індексація – 871,84 грн.</p>
      <p>Сергій Гончаров заробив 34 тис. 186,53 грн (фактично отримав 27 тис. 520,16 грн), його премія склала 45 тис. 065,45 грн. Оклад Гончарова – 14 тис. грн (стільки ж за інтенсивність, за вислугу років – 3 тис. 360 грн, за роботу з державної таємниці – 2,1 тис. грн, індексація – 426,53 грн.</p>
      <p>Зарплата Антона Геращенка з 25 вересня до 31 жовтня склала 38 тис. 259,87 грн (отримав 23 тис. 037,79 грн): оклад – 16 тис. 666,67 грн (стільки ж за інтенсивність роботи), за вислугу років – 4 , 2 тис. грн, індексація – 726,53 грн. Він теж встиг отримати премію – 34 тис. 467,66 грн.</p>
      <p>Олександр Гогілашвілі заробив минулого місяця 32 тис. 830,32 грн (отримав 26 тис. 428,41 грн): оклад – 16 тис. грн (стільки ж за інтенсивність роботи), індексація – 830,32 грн. Йому виплатили 49 тис. 459,52 грн премії.</p>
      <p>Нагадаємо, президент Володимир Зеленський заявив, що <a href="https://www.slovoidilo.ua/2019/10/10/novyna/polityka/avakov-perebuvaye-kincya-roku-vyprobuvalnomu-termini-prezydent">міністр внутрішніх справ Арсен Аваков перебуває на випробувальному терміні</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/22/novyna/polityka/stala-vidoma-zarplata-avakova-veresen"/>
        <a href="https://www.slovoidilo.ua/2019/10/17/infografika/polityka/zarplaty-kabmini-skilky-ministry-otrymaly-pershyj-misyacz-roboty"/>
        <a href="https://www.slovoidilo.ua/2019/10/25/novyna/polityka/avakov-vystupyv-zaxyst-azova"/>
      </related>
    </article>
  </body>
</html>