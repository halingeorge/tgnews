<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/arrimadas-es-postula-per-liderar-ciutadans-estic-forta-i-valenta/noticia/2964150/"/>
    <meta property="og:site_name" content="CCMA"/>
    <meta property="article:published_time" content="2019-11-18T10:01:00+00:00"/>
    <meta property="og:title" content="Arrimadas es postula per liderar Ciutadans: &quot;Estic forta i valenta&quot;"/>
    <meta property="og:description" content="La portaveu de la formació al Congrés assegura que té el suport majoritari del partit i que sempre que s'ha trobat amb una situació difícil ha fet un pas endavant"/>
  </head>
  <body>
    <article>
      <h1>Arrimadas es postula per liderar Ciutadans: "Estic forta i valenta"</h1>
      <h2>La portaveu de la formació al Congrés assegura que té el suport majoritari del partit i que sempre que s'ha trobat amb una situació difícil ha fet un pas endavant</h2>
      <address><time datetime="2019-11-18T10:01:00+00:00">18 Nov 2019, 10:01</time> by <a rel="author">Redacció 324</a></address>
      <p>Inés Arrimadas es veu preparada per fer un pas endavant i assumir el lideratge de Ciutadans, <a href="https://www.ccma.cat/324/albert-rivera-presenta-la-dimissio-davant-lexecutiva-de-ciutadans/noticia/2962465/">després de la dimissió d'Albert Rivera</a>, ara fa una setmana. <b>Arrimadas considera que té "un suport majoritari absolut" dins del partit</b>.<a href="https://www.antena3.com/programas/espejo-publico/noticias/ines-arrimadas-confirma-su-candidatura-a-lider-de-ciudadanos-sere-fuerte-y-estare-a-la-altura_201911185dd262bc0cf2c8d2dbb5c2e2.html"> Ho ha dit en una entrevista a Antena 3</a>.</p>
      <p>La portaveu de Ciutadans al Congrés diu que <b>es veu "forta, valenta i a l'altura de les circumstàncies"</b> per assumir el lideratge del partit, però encara no presenta la seva candidatura, ha explicat, perquè hi ha uns terminis que cal complir.</p>
      <p>Falten 10 dies per al Consell General de Ciutadans del 30 de novembre, que ha de marcar la data del Congrés Extraordinari que ha d'escollir el nou líder del partit.</p>
      <blockquote>"Vull deixar clar a tothom que estic forta, estic valenta, que estaré a l'altura de les circumstàncies i <b>com sempre a la meva vida, sempre que hi ha hagut una situació difícil, he fet un pas endavant</b> i seré valenta".</blockquote>
      <p> </p>
      <figure>
        <img src="https://www.ccma.cat/multimedia/jpg/9/8/1574070849389.jpg"/>
      </figure>
      <p> </p>
      <p>Després de la patacada electoral que va desembocar en la dimissió de Rivera, Arrinadas diu que té la valentia i la força necessàries per <b>"assumir el repte en una situació difícil"</b>: "Soc aquí amb els companys i aixecarem el partit". Amb tot, ha deixat clar que li agradaria que es fessin canvis a al formació.</p>
      <p>Arrimadas ha defensar l'estratègia d'Albert Rivera durant els últims mesos. El partit va perdre 47 escons i 2 milions i mig de vots a les eleccions del 10 de novembre.</p>
    </article>
  </body>
</html>