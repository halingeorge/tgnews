<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/134766/erdoganin-eyt-aciklamasina-sendikalardan-ortak-tepki"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-18T10:12:00+00:00"/>
    <meta property="og:title" content="Erdoğan’ın 'EYT' açıklamasına sendikalardan ortak tepki"/>
    <meta property="og:description" content="Cumhurbaşkanı’nın EYT’de bir düzenlemeye gidilmeyeceğini açıklamasının ardından tepkiler gelmeye devam ediyor. Sendikaların tamamı emeklilerin açlık sınırının altında yaşadığını ifade ediyor."/>
  </head>
  <body>
    <article>
      <h1>Erdoğan’ın 'EYT' açıklamasına sendikalardan ortak tepki</h1>
      <h2>Cumhurbaşkanı’nın EYT’de bir düzenlemeye gidilmeyeceğini açıklamasının ardından tepkiler gelmeye devam ediyor. Sendikaların tamamı emeklilerin açlık sınırının altında yaşadığını ifade ediyor.</h2>
      <address>
        <time datetime="2019-11-18T10:12:00+00:00">18 Nov 2019, 10:12</time>
      </address>
      <p>Cumhurbaşkanı’nın EYT’de bir düzenlemeye gidilmeyeceğini açıklamasının ardından tepkiler gelmeye devam ediyor. Sendikaların tamamı emeklilerin açlık sınırının altında yaşadığını ifade ediyor.</p>
      <p>Cumhurbaşkanı Erdoğan’ın cumartesi günü Sosyal Güvenlik Kurumu (SGK) Topkapı Kampüsü’nde yaptığı konuşmada EYT’de bir düzenlemeye gidilmeyeceğini açıklamasının ardından, milyonlarca kişinin erken emeklilik hayali son buldu.</p>
      <p><b>Tarafsız Haber Ajansı'ndan Mehtap Gökdemir'in</b> haberine göre, Emekli sendikaları, mevcut ekonomik durumda emeklilerin geçinmesinin çok zor olduğunu, emeklilerin açlık sınırlarının altında yaşadığını belirtiyor.</p>
      <p>Yeni Emekli Bir-Sen (Yeni Emekliler Birliği Sendikası) Genel Başkanı İsrafil Odabaş, emeklilerin durumuna ilişkin şunları söyledi:</p>
      <p>“Emekliler arasındaki ücret dengesizliği had safhadadır. Emeklilerin geçim sıkıntısı had safhadadır. Yüzde 4 artış yapıyorlar bin lira alana 40 lira… Bugün asgari ücretin altında yaşayan emeklilerimizin yaklaşık 13 milyon emeklinin yüzde 60-70’i açlık sınırında, asgari ücretin altında maaş alarak yaşamını sürdürmeye çalışıyor.</p>
      <h3>“HER EMEKLİNİN CEBİNDE 6,7,10 KREDİ KARTI VAR”</h3>
      <p>İş bulan çalışıp bu açığını öyle kapatıyor. ‘Ekonomimiz düzgündür’ derken ‘enflasyona ezdirmiyorum’ derken neyi kastediyorlar? Her emeklinin cebinde 6, 7, 10 kredi kartı var.  Ondan alıp ona artık o da bitti. Gidecek kapıda kalmadı. Emeklilerin durumu çok vahim.</p>
      <h3>“EMEKLİ OLANLARIN İKRAMİYELERİ BIRAKIN EV ALMAYI EVİN ODASINI ALMAYA BİLE GÜCÜ YETMİYOR”</h3>
      <p>Eskiden aldığımız ikramiyeyle bir ev alıyorduk şimdi verilen ikramiyeyle yeni emekli olanların adlıkları ikramiyeleri bırakın ev almayı evin odasını almaya bile gücü yetmiyor.</p>
      <p>Yüzde 4 zam verdi, doğalgaza gelen zamma bak, elektriğe gelen zamma baktığın zaman yüzde 4 zam gırgır geçer, kafa bulur gibi… 2 bin lira, 2 bin 500 lira alan bir insana 80 lira zam yapmakla adamla gırgır geçer alay eder bir durumdur. Borç altında sıkıntı yaşayan emeklimiz çok.</p>
      <h3>EMEKLİ NE İSTİYOR?</h3>
      <p>Emeklinin istediği hükümetten bugün bir devlet memurunu işe başlattığı zaman 3 bin 850 lira bugün işe başlayan bir lise mezununa veriyor. En düşük emeklinin bugün işe başlattığı devlet memurunun maaşını verirse insan onuruna yakışır bir yaşam olur. Bugün işe başlayana 4 milyona yakın maaş vereceksin 30-40 sene emek etmiş emekli olan insana da diyeceksin ki 1200 lira, 1500 lira, 2000 lira, bu gerçekten çok vahimdir. Emekliler arasında ki ücret dengesizliği son derece yanlış.</p>
      <h3>“PAZARLARDA AKŞAM SAATLERİNDE EMEKLİYİ GÖRÜRSÜNÜZ”</h3>
      <p>Dostları görmeden aralardan sokaklardan en ucuz ne bulurum onun peşinde koşuyor. Pazarlarda gece akşam saatlerinden sonra pazarcı döktüğü ne varsa, geç saatte gidiyor, pazarcı artık topluyor, ne bulursa pazarcı da elinden çıkarmaya çalışıyor, emekli de ondan faydalanıyor. Pazarlarda akşam saatlerinde pazarcının toplayacağı saatlerde git ne kadar emekli varsa hepsini görürsünüz. Kasap masap lüks geliyor.</p>
      <p>Et yiyor mu, ayda eğer 100-200 gram diyorsanız olabilir. Emeklinin durumu sıkıntılı. Tatil hepten lüks. Tatil emekliye lüks.”</p>
      <h3>“ARTIK BIÇAK KEMİĞE DAYANDI”</h3>
      <p>Emekli-Sen Genel Başkanı Cengiz Yavuz da şunları söyledi:</p>
      <h3>“ASGARİ ÜCRETİN ALTINDA HİÇBİR EMEKLİMİZİN ÜCRET ALMAMASINI TALEP EDİYORUZ”</h3>
      <p>“Artık bıçak kemiğe dayandı. Biz sadece enflasyona dayalı ya da bir toplu sözleşme sonucunu ya da zam verilmesini doğru bulmuyoruz. Asgari ücretin altında hiçbir emeklimizin ücret almamasını talep ediyoruz. İkinci olay, 98’deki Yasa’dan sonra 2000’den sonra yürürlüğe giren Yasa’dan sonra emekliler arasında da ciddi bir ücret makası büyüdü dolayısıyla bir intibak yasasının da tekrar gündeme alınması ve hayata geçirilmesi gerekir. Dolayısıyla yüzdelik bir zamla yüzde 3, yüzde 5 veya gibi bir zamla ya da hedeflenen enflasyon üzerinden bir zamla sorunlarımız çözülebilecek gibi görünmüyor.</p>
      <h3>“AÇLIK SINIRINDA ÜCRET ALAN EMEKLİLER VAR”</h3>
      <p>Sayın Cumhurbaşkanımız olsun ilgili bakanlar olsun sürekli olarak bugün ekonomideki kritik gidişatın sorumlusu olarak emeklileri ve muhtemel EYT’lileri görüyorlar ama tabi ki öyle değil. Evet, bizim arkadaşlarımızın üyelerimizin büyük bir kısmı ikinci bir işte çalışıyor, çünkü çalışmak zorunda. Dolayısıyla çok isteyerek çalışmıyorlar kaldı ki zaten emekli olup da ikinci işte çalışan emekliler kölelik pozisyonunda çalışıyorlar, köle gibi çalışmak zorunda kalıyorlar. İşverenler de onların mağduriyetlerini kullanıyor.</p>
      <h3>“HEPSİ KREDİ KARTI BORÇLUSU BİRÇOĞU İCRALIK DURUMDA”</h3>
      <p>Gerek sosyal medyada gerek sokaklarda icralık emeklilere kredi verilir gibi bir sektör türedi, neden türedi bu sektör, artık emekliler kredi de alamıyorlar çünkü hepsi kredi kartı borçlusu birçoğu icralık durumda dolayısıyla artık bankalardan kredi alıp kredi kartı kullanma lüksleri de kalmadı bu insanların. Geldiğimiz nokta gerçekten vahim bir nokta. Artık tefecilerin eline düşecek emekliler. İntiharları yaşıyoruz. Artık ailecek intihar etmeye başladı insanlar.</p>
      <h3>“EMEKLİLERİN EN MUTSUZ OLDUĞU ÜÇÜNCÜ ÜLKEYİZ”</h3>
      <p>Emeklilerin en mutsuz olduğu üçüncü ülkeyiz.  Maalesef o noktadayız. Şu anda dünyada bir memnuniyet anketi yapıldığında Türkiye’deki emekliler en mutsuz 3. ülke.</p>
      <h3>“EMEKLİLERİN BİRÇOĞU DIŞARIDA ÇAY İÇMEMENİN PROGRAMINI YAPIYOR”</h3>
      <p>Sosyal yaşamın tamamıyla dışına itilmiş durumdayız. Biz çok tatile gidiyormuşuz gibi tatil vergisi de çıkardılar. Zaten çok tatile gidiyormuşuz gibi bir de onu çıkardılar. Biz bırakın tatile gitmeyi artık emeklilerin birçoğu dışarıda çay içmemenin programını yapıyor. Ona dahi bütçe ayıramıyor.</p>
      <h3>“ÇOK YAKINDA BİZ SOKAKLARI ISITMAYA KARARLIYIZ”</h3>
      <p>Biz bunun altında kalmamaya da kararlıyız. Emekli-Sen olarak bunun mücadelesini mutlaka sokaklarda alanlarda meydanlarda artık sesimizi yükselteceğiz. Bekliyoruz konfederasyonumuzun DİSK ile birlikte çok yakında biz sokakları ısıtmaya kararlıyız. Çalışmaları göreceğiz. Çok yakında bu görüşmelerin sonuçlarını alalım ondan sonra kendi sesimizi daha çok duyuracağız.”</p>
      <related>
        <h4>Bağlantılı Haberler</h4>
        <a href="https://www.gercekgundem.com/ekonomi/134975/eytsydd-baskani-ozupak-asla-pes-etmek-yok"/>
        <a href="https://www.gercekgundem.com/guncel/134966/akp-kapiyi-kapatti-ama-eytliler-yilmiyor"/>
        <a href="https://www.gercekgundem.com/siyaset/134941/mhpli-vekilden-akpyi-kizdiracak-eyt-yorumu"/>
        <a href="https://www.gercekgundem.com/guncel/134926/akp-sozcusu-celik-acikladi-eytye-son-nokta-konuldu-mu"/>
        <a href="https://www.gercekgundem.com/guncel/134892/hukumetin-veremedigi-eytli-sayisini-acikladi"/>
        <a href="https://www.gercekgundem.com/siyaset/134883/chpden-erdogana-eyt-yaniti-bu-kaynagi-bulamiyorsaniz-susacaksiniz"/>
        <a href="https://www.gercekgundem.com/ekonomi/134848/chpden-eyt-aciklamasi"/>
        <a href="https://www.gercekgundem.com/guncel/134592/eytlilerden-erdogana-yanit-son-sozu-eyt-soyleyecek"/>
        <a href="https://www.gercekgundem.com/siyaset/134587/kilicdaroglundan-erdoganin-eyt-aciklamasina-ilk-yorum"/>
        <a href="https://www.gercekgundem.com/guncel/134484/erdogana-eyt-tepkisi-hangi-iskandinav-ulkesi-batti"/>
      </related>
    </article>
  </body>
</html>