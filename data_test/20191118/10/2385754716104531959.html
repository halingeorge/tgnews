<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/market-news/597868/to-ballantines-lansarei-ti-syllogi-the-clubs-collection"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T10:19:00+00:00"/>
    <meta property="og:title" content="Το Ballantine’s λανσάρει τη συλλογή «Τhe Clubs Collection»"/>
    <meta property="og:description" content="Το σκωτσέζικο ουίσκι Ballantine’s λανσάρει τη συλλεκτική συλλογή «The Clubs Collection», που αποτελείται από μία περιορισμένη έκδοση μπουκαλιών, στο πλαίσιο..."/>
  </head>
  <body>
    <article>
      <h1>Το Ballantine’s λανσάρει τη συλλογή «Τhe Clubs Collection»</h1>
      <address><time datetime="2019-11-18T10:19:00+00:00">18 Nov 2019, 10:19</time> by <a rel="author">Sigmalive</a></address>
      <p>Το σκωτσέζικο ουίσκι Ballantine’s λανσάρει τη συλλεκτική συλλογή «The Clubs Collection», που αποτελείται από μία περιορισμένη έκδοση μπουκαλιών, στο πλαίσιο τού True Music Series, και έχει ως στόχο να αποτίσει φόρο τιμής στο πνευματικό σπίτι των True Music, που δεν είναι άλλο από τα νυχτερινά κέντρα και clubs.</p>
      <p>Σε συνεργασία με <b>τέσσερα</b> από τα <b>πιο </b><b>θρυλικά</b> <b>clubs</b> του κόσμου, τα μπουκάλια που θα κυκλοφορήσουν σε περιορισμένη έκδοση, περιλαμβάνουν έργα τέχνης που ενσωματώνουν οπτικά τον εικονικό ήχο, το πνεύμα και την ιστορία για το κάθε ένα ξεχωριστά. Η συλλογή περιλαμβάνει: το μακροβιότερο underground club στον κόσμο, το <b>Sub</b> <b>Club</b> στη Γλασκόβη, το παραλιακό <b>The</b> <b>G</b><b>ä</b><b>rten</b> στη Βηρυτό, με το μοναδικό neon φωτισμό σε σχήμα πυραμίδας, το νυχτερινό club techno και house μουσικής, <b>Apolo</b> <b>x</b> <b>Nitsa</b>, που στεγάζεται σ’ ένα παλιό θέατρο στην καρδιά της Βαρκελώνης και το club <b>Output</b> του Μπρούκλιν, στη Νέα Υόρκη, που για πολλούς θεωρείται το σπίτι τής techno μουσικής.</p>
      <p>Η συλλογή [The Clubs Collection», ανακοινώθηκε πριν από λίγες μέρες στο Amsterdam Dance Event (ADE), που αποτελεί ένα από τα μεγαλύτερα φεστιβάλ ηλεκτρονικής μουσικής στον κόσμο και κάθε χρόνο συγκεντρώνει χιλιάδες φαν, αλλά και επαγγελματίες του είδους. Επιπρόσθετα, στο Ballantine’s House, φιλοξενήθηκαν αρκετοί καλλιτέχνες και ομιλητές, οι οποίοι έκαναν αναφορά, μεταξύ άλλων, και στα μυστικά που κρύβονται πίσω από την επιτυχία τους.</p>
      <p>Ο Head of Music του Ballantine’s, Tom Elton, μιλώντας για το <b>«</b>The Clubs Collection<b>»</b> ανέφερε ότι: «Τα νυχτερινά κέντρα και γενικά τα clubs είναι αναπόσπαστα συνδεδεμένα με τις κοινότητες και την κουλτούρα σε ολόκληρο τον κόσμο, επηρεάζουν τον πολιτισμό, δημιουργούν συνδέσεις και ενθαρρύνουν την άνθηση της δημιουργικότητας. Επιπλέον, για να μπορέσουμε να αφηγηθούμε την ιστορία τους θα πρέπει να εξηγήσουμε την ιστορία μίας ολόκληρης πόλης ή κοινότητας. Με τη συλλογή «The Clubs Collection», θέλουμε να γιορτάσουμε και ταυτόχρονα να αποτίσουμε φόρο τιμής σε τέσσερα από τα πιο iconic clubs εναλλακτικής μουσικής στον κόσμο. Έχουμε την τιμή να συνεργαζόμαστε με το Sub Club, το The Gärten, το Apolo x Nitsa και το Output, και γνωρίζουμε πολύ καλά την απήχηση που είχαν όχι μόνο στην πόλη τους, αλλά και στην κουλτούρα των νυχτερινών clubs παγκοσμίως».</p>
      <p>Το <b>«</b>The Clubs Collection<b>»</b>, αποτελεί μέρος της δέσμευσης του Ballantine’s απέναντι στην αληθινή μουσική που έχει ως στόχο να την προστατεύσει και παράλληλα να την προωθήσει μέσα από τα σωστά Μέσα. Η συλλογή αποτελεί μέρος της ετήσιας σειράς περιορισμένων εκδόσεων τού Βallantine’s, που δημιουργείται κάθε χρόνο, σε συνεργασία με κορυφαίους μουσικούς, καλλιτέχνες και υποστηρικτές μουσικών κοινοτήτων σε όλο τον κόσμο.</p>
    </article>
  </body>
</html>