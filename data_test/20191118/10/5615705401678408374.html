<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/publications/20201902-prodala-kvartiru-zaradi-pidjomu-na-everest-yak-tetyana-yalovchak-rozvivae-biznes-na-ekstrimi-ta-motivac"/>
    <meta property="og:site_name" content="Mind UA"/>
    <meta property="article:published_time" content="2019-11-18T10:00:00+00:00"/>
    <meta property="og:title" content="Продала квартиру заради підйому на Еверест: як Тетяна Яловчак розвиває бізнес на екстримі та мотивації"/>
    <meta property="og:description" content="Альпіністка, яка підкорила сім вершин на семи континентах, – про те, скільки можна заробити, якщо тобі не сидиться на місці"/>
  </head>
  <body>
    <article>
      <h1>Продала квартиру заради підйому на Еверест: як Тетяна Яловчак розвиває бізнес на екстримі та мотивації</h1>
      <h2>Альпіністка, яка підкорила сім вершин на семи континентах, – про те, скільки можна заробити, якщо тобі не сидиться на місці</h2>
      <address><time datetime="2019-11-18T10:00:00+00:00">18 Nov 2019, 10:00</time> by <a rel="author" href="https://mind.ua/author/602-viktoriya-vlasenko" target="_blank">Вікторія Власенко</a></address>
      <p>
        <i><b>Mind</b> разом з компанією <b>Motorola Solutions</b> розповідає історії українців, для яких подорожі – не просто стаття витрат, а частина бізнесу та сенс життя. У попередньому матеріалі своїми підприємницькими секретами <a href="https://mind.ua/publications/20201871-podorozhi-ta-samorozvitok-yak-orest-zub-navchivsya-zaroblyati-na-tomu-shcho-lyubit">ділився мандрівник Орест Зуб</a>. А тепер про те, як перетворити своє екстремальне хобі на бізнес, розповідає альпіністка <b>Тетяна Яловчак</b>.</i>
      </p>
      <h3>Характер пізнається... в 11 років</h3>
      <p>Тетяна Яловчак провела своє дитинство в Донецькій області. «Ми жили бідно, доводилося доношувати речі старшого брата. Про подорожі не було й мови», – згадує вона. Але долю змінив випадок: їй, 11-річній школярці, запропонували поїхати на конференцію до Москви. Для дитини з провінції це звучало майже як фантастика. Тетяна прибігла додому і розповіла мамі, а та сказала запитати дозволу на поїздку в тата. «Яке було моє здивування, коли почула від нього тверде «Ні!». Я була дуже засмучена, але не впала у відчай, вирішила почекати і спробувати ще раз», – розповідає вона. Декілька спроб не увінчалися успіхом, батько був категоричний. І тоді Тетяна зважилася запитати востаннє – батько вже вийшов з дому на сходовий майданчик. Почувши чергове «Ні!», вона набралася сміливості та викрикнула йому вслід: «А я все одно поїду!», грюкнувши дверима. Притулила вухо до дверей і почула: «А, роби що хочеш». «Тобто вже тоді я показала характер і домоглася свого. Це та риса, яка залишилася зі мною по життю», – говорить вона.</p>
      <figure>
        <img src="https://s.mind.ua/img/forall/i/2019/1568205020.jpg"/>
      </figure>
      <p>Мандрівка до великого міста стала для неї відкриттям: яскраві вітрини, кольорові хустки, парфуми... І після цього закрутилося: пристрасть до подорожей більше не відпускала Тетяну.</p>
      <p>До 2014 року вона жила в Донецьку, а з початком бойових дій переїхала до Києва. «До Донецька я більше не повернулася. Але твердо вирішила: треба зробити щось масштабне. Наприклад, підкорити Еверест і розгорнути на вершині український рушник», – згадує вона. Тетяна знала, що досі жодна жінка з України туди не піднімалася. І вирішила стати першою.</p>
      <h3>Як мрія про Еверест стала розчаруванням і початком нової мрії</h3>
      <p>Тетяна Яловчак загорілася ідеєю підкорити Еверест і розраховувала, що знайде спонсора, який підтримає її патріотичний вчинок. Вартість підйому – $60 000. Ця сума включає офіційний дозвіл від влади Непалу, супровід шерпів – представників народності зі Східного Непалу. Окремо на екіпіровку і переліт потрібно близько $10 000. Тобто загалом $70 000.</p>
      <p>Незважаючи на ентузіазм альпіністки, спонсор так і не знайшовся. І тоді вона зважилася продати свою квартиру в Донецьку, а на виручені гроші здійснити мрію. «У мене навіть не було думки, щоб замість цього купити квартиру в Києві. Або ще щось. Я знала, що мені потрібно на Еверест. Це була інвестиція в себе і можливість проявити характер», – розповідає вона.</p>
      <figure>
        <img src="https://s.mind.ua/img/forall/i/2019/1568205334.jpg"/>
      </figure>
      <p>Для Тетяни Яловчак було важливо стати першою жінкою, яка зробить це. Але буквально за день до підйому вона дізналася, що в паралельній групі йде Ірина Галай, і та може прийти першою. Щоб через конкуренцію і поспіх у горах не сталося трагедії, Тетяна прийняла важке для себе рішення: поступитися. І піднялася на Евересті другою.</p>
      <p>Втім, бажання зробити щось велике і досі небачене нікуди не поділося. І незабаром Тетяна визначила собі нову мету: стати першою українкою, яка підкорить сім вершин на семи континентах. На цей грандіозний задум було потрібно ще більше грошей: близько $250 000. Але цього разу спонсор знайшовся, ним став київський Інститут клітинної терапії.</p>
      <p>18 грудня 2017 року альпіністка піднялася на пік Вінсон у Антарктиді – там вона завершила програму «7 вершин» і здійснила велику мрію. Саме Антарктида з усіх її сходжень запам'яталася Тетяні найбільше. «Погода була така, що висовуєш голову на вулицю – і не бачиш яскраво-червоний намет, що стоїть поруч. Бо сніг безперервно летить з вершини, і ти тільки чуєш гул вітру», – згадує Яловчак. Ще одне дуже сильне враження – це Аляска, куди вони збиралися на тиждень, але через погану погоду провели 18 днів. «Сани збираємо – сани розбираємо. Намет збираємо – намет розбираємо. І так постійно. Якщо на Еверест їх супроводжували шерпи, які несли спорядження, то тут все довелося робити самій. «Хочеш води – розтопи сніг, хочеш спати – постав намет», – згадує Тетяна. Тому вона вважає, що її становлення як альпініста сталося саме на Алясці.</p>
      <figure>
        <img src="https://s.mind.ua/img/forall/i/2019/1568205269.jpg"/>
      </figure>
      <hr/>
      <p>
        <b>Як не залишитися без зв'язку в екстремальних умовах*</b>
      </p>
      <p>Рація Motorola Talkabout T82 Extreme – це можливість залишатися на зв'язку навіть у найекстремальніших умовах. Дальність її дії – до 10 км. Вона підтримує 16 каналів і 121 код (підканал), може працювати до 18 годин без підзарядки зі стандартною батареєю у 800 mAг і до 26 годин із батареєю підвищеної ємності в 1300 mAг. Клас захисту IPx4 гарантує, що дощ або бризки з усіх боків не вплинуть на її роботу.</p>
      <p>В Україні модель продається в трьох варіантах комплектації:</p>
      <ul>
        <li><a href="https://prostomoto.com.ua/catalog/t82ex.html">2 рації з гарнітурою з завушним кріпленням</a> обійдуться в 3684 грн;</li>
        <li>ціна <a href="https://prostomoto.com.ua/catalog/t82ex-rsm.html">2 рацій з маніпуляторами RSM (</a><a href="https://prostomoto.com.ua/catalog/t82ex-rsm.html">Виносний Динамік Мікрофон)</a> складе 3972 грн;</li>
        <li><a href="https://prostomoto.com.ua/catalog/t82ex-quad.html">комплект з 4 рацій </a><a href="https://prostomoto.com.ua/catalog/t82ex-quad.html">та приладдя до них</a> коштуватиме 6804 грн.</li>
      </ul>
      <p>Ліцензія на покупку і використання Motorola Talkabout T82 Extreme не потрібна.</p>
      <p>*На правах реклами.</p>
      <hr/>
      <h3>Як заробити на своєму досвіді, якщо ти альпініст</h3>
      <p>Історія Тетяни Яловчак стала показовою для багатьох. І альпіністку почали кликати на свої заходи як мотиваційного спікера такі бренди, як Nestlé, Danon, «Ельдорадо», фармацевтичні компанії. Мотивація стала її основним заробітком. За словами Тетяни, у неї є агент, але зазвичай компанії самі її знаходять і запрошують.</p>
      <p>Скільки в Україні можна заробити, якщо ти мотиваційний спікер? Залежить від рівня. Є ті, хто просто красиво переказують книги і загальновідомі кейси. Є ті, хто, як Тетяна Яловчак, розповідають про власний досвід – тоді вартість одного виступу може становити $3000-5000.</p>
      <p>Зараз альпіністка також пише книгу. Зазвичай для спортсменів це суто іміджевий крок. Але Яловчак хоче, щоб її книга стала комерційно успішною. Своїй аудиторії вона завжди каже: «Я не закликаю вас йти в гори підкорювати Еверест. Я закликаю вас ставити масштабні цілі, такі як Еверест». І сама теж дотримується цього правила.</p>
      <figure>
        <img src="https://s.mind.ua/img/forall/i/2019/1568205162.jpg"/>
      </figure>
      <p><b>Якщо ви дочитали цей матеріал до кінця</b>, ми сподіваємось, що це значить, що він був корисним для вас.</p>
      <p>Ми запрошуємо вас стати частиною Mind Club. Для цього потрібно оформити підписку за $7 на місяць.</p>
      <p>Нам дуже важлива ваша підтримка!</p>
      <p>
        <b>Чому ми впроваджуємо платну підписку?</b>
      </p>
      <p>Справжня якісна та незалежна журналістика потребує багато часу, зусиль та витрат, це дійсно недешево. Але ми віримо в перспективи ділової журналістики в Україні, тому що віримо в перспективу України.</p>
      <p>Саме тому ми створюємо можливість платної щомісячної підписки – Mind Club.</p>
      <p>Якщо ви читаєте нас, якщо вам подобається та ви цінуєте те, що ми робимо, – пропонуємо вам вступити до спільноти Mind.</p>
      <p>Ми плануємо розвивати Mind Club: обсяг матеріалів і доступних сервісів і проектів. Уже сьогодні всі члени клубу:</p>
      <ul>
        <li>Допомагають створювати та розвивати якісну незалежну ділову журналістику. Ми зможемо і надалі розвиватись та підвищувати якість наших матеріалів.</li>
        <li>Отримують вільний від банерної реклами сайт.</li>
        <li>Отримують доступ до «закритих» матеріалів Mind (до щомісячного випуску, в якому ми досліджуємо та аналізуємо, як працюють цілі галузі; до щотижневих аналітичних підсумків).</li>
        <li>Вільний доступ до івентів Mind для підписників та спеціальні умови на інші події Mind.</li>
        <li>Smart Power. Власники бізнесу, що стануть підписниками Mind, отримають доступ до агрегатора системних порушень від аналітиків Mind та партнерів «Cкажи.uа». Якщо у вашого бізнесу виникли проблеми з непорядними чиновниками чи конкурентами – ми проаналізуємо, чи є їхня поведінка системною, і разом зможемо вирішити цю проблему.</li>
        <li>Ми і надалі розвиватимемо Mind та додаватимемо корисні журналістські рубрики і сервіси для вашого бізнесу.</li>
      </ul>
      <p>Ми працюємо над тим, аби наша журналістська та аналітична робота була якісною, і прагнемо виконувати її максимально компетентно. Це вимагає і фінансової незалежності. Підтримайте нас за 196 грн на місяць.</p>
      <p>Щомісячна підтримка у 196 грн Допомогти проекту одноразово</p>
      <footer>
        <a href="https://prostomoto.com.ua/">Матеріал у партнерстві з Motorola</a>
      </footer>
      <related>
        <h4>Також читайте</h4>
        <a href="https://mind.ua/news/20204703-pumb-ta-ingo-ukrayina-vipustili-strahovku-dlya-lizhnikiv-lyubiteliv"/>
        <a href="https://mind.ua/news/20203789-turisti-v-turechchini-budut-splachuvati-novij-podatok"/>
        <a href="https://mind.ua/news/20202734-turistichnij-sezon-na-kanarah-opinivsya-pid-zagrozoyu-cherez-bankrutstvo-thomas-cook"/>
      </related>
    </article>
  </body>
</html>