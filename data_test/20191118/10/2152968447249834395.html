<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/18/avtoinstruktori-na-protest-zaradi-novite-pravila.429959"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T10:05:00+00:00"/>
    <meta property="og:title" content="Автоинструктори на протест заради новите правила"/>
    <meta property="og:description" content="Часовете за кормуване се увеличават от 31 на 42 | Dnes.bg"/>
  </head>
  <body>
    <article>
      <h1>Автоинструктори на протест заради новите правила</h1>
      <h2>Часовете за кормуване се увеличават от 31 на 42</h2>
      <address><time datetime="2019-11-18T10:05:00+00:00">18 Nov 2019, 10:05</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Автоинструктори и собственици на школи за шофьорски курсове излизат на протест заради новите правила за шофьорите. Те вече са готови и съгласувани между институциите, предаде <a href="https://www.bgonair.bg/"><b>Bulgaria ON AIR</b></a>. <br/><br/>Часовете за кормуване се увеличават от 31 на 42. За първи път се предвижда нощно шофиране, както и кормуване в силен трафик, на магистрала и в мъгла. Не се въвежда обаче задължението за кормуване на полигон. <br/><br/>Преди всеки час практика ще се прави селфи между курсист и инструктор, което ще става след сдвояване на двата смартфона чрез специалното мобилно приложение. <br/><br/>Снимките ще доведат до отлив на инструктори, предупреждават от Съюза на преподавателите по авто-мото подготовка. Според тях тази мярка ги третира като престъпници.</p>
    </article>
  </body>
</html>