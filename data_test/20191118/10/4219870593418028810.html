<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:830888-Uhapsena-kriminalna-grupa-anticke-dragocenosti-prodavali-u-inostranstvu-U-toku-privodjenja-i-pretresi-na-vise-lokacija-u-Srbiji"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T10:38:00+00:00"/>
    <meta property="og:title" content="Uhapšena kriminalna grupa, antičke dragocenosti prodavali u inostranstvu: U toku privođenja i pretresi na više lokacija u Srbiji"/>
    <meta property="og:description" content="Reč je o starom rimskom novcu koji potiče iz perioda do Trećeg veka nove ere, gemama, fibulama i drugim vrednim antikvitetima"/>
  </head>
  <body>
    <article>
      <h1>Uhapšena kriminalna grupa, antičke dragocenosti prodavali u inostranstvu: U toku privođenja i pretresi na više lokacija u Srbiji</h1>
      <address><time datetime="2019-11-18T10:38:00+00:00">18 Nov 2019, 10:38</time> by <a rel="author">Tanjug</a></address>
      <p>
        <b>Reč je o starom rimskom novcu koji potiče iz perioda do Trećeg veka nove ere, gemama, fibulama i drugim vrednim antikvitetima</b>
      </p>
      <p>BEOGRAD - Po nalogu tužilaštva za organizovani kriminal u saradnji sa pravosudnim organima Italije uhapšeno je 13 osimnjičenih za nezakonito pribavljanje i prodaju starog rimskog novca koji se smatra kulturnim dobrom Srbije.</p>
      <p>U toku su privođenja lica i pretresi stanova na više lokacija na teritoriji Srbije, saopšteno je iz tužilaštva.</p>
      <p>Precizira se da je nakon višemesečnog operativnog rada i primena posebnih dokaznih radnji u saradnji sa Službom za borbu protiv organzovanog kriminala utvrđeno je da postoje osnovi sumnje da se radi o organizovanoj kriminalnoj grupi koja je u periodu od 25. decembra 2018. do danas na različitim lokalitetima Srbije pomoću metal detektora pronalazila i oduzimala stvari koje predstavljaju kulturna dobra, odnosno dobra koja uživaju prethodnu zaštitu Republike Srbije shodno Zakonu o kulturnim dobrima Republike Srbije, a koja su u njenom vlasništvu.</p>
      <p>Sumnja se da je ova kriminalna grupa, pomoću alata za kopanje najpre detektovala u zemljištu takve stvari potom iste iskopavala, skrivala na unapred određenim lokacijama, zatim vršila procenu autentičnosti i procenu tržišne vrednosti, a onda prodavala kupcima u zemlji i inostranstvu.</p>
      <related>
        <a href="http://www.novosti.rs/vesti/naslovna/republika_srpska/aktuelno.655.html:813992-Otac-i-sin-trgovali-dragocenostima-na-internetu"/>
      </related>
      <p>Reč je o starom rimskom novcu koji potiče iz perioda do Trećeg veka nove ere, gemama, fibulama i drugom, čijim pribavljanjem odnosno prodajom je ova organzovana kriminalna grupa ostvarila višemilionsku protivpravnu imovinsku korist, navodi se u saopštenju tužilaštva.</p>
      <p>Osumnjičenima se stavlja na teret izvršenje krivičnih dela udruživanje radi vršenja krivičnih dela, teška krađa i prikrivanje.</p>
      <p>Tužilac za organizovani kriminal će nakon što policijski službenici uz krivičnu prijavu sprovedu u Tužilaštvo ovu 13-članu grupu, saslušati privedena lica i odlučiti o daljem toku krivičnog postupka.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:825736-ZAPLENA-NA-CARINI-Na-aerodromu-zaustavljeni-Beogradjanin-i-Bugarka-sa-oko-40-umetnickih-predmeta"/>
        <a href="http://www.novosti.rs/vesti/naslovna/republika_srpska/aktuelno.655.html:813992-Otac-i-sin-trgovali-dragocenostima-na-internetu"/>
        <a href="http://www.novosti.rs/vesti/naslovna/hronika/aktuelno.291.html:794214-BALKANSKA-RUTA-UKRADENIH-UMETNINA-Svercom-kroz-Srbiju-finansiraju-teroriste"/>
        <a href="http://www.novosti.rs/vesti/naslovna/hronika/aktuelno.291.html:723713-U-postanskoj-posiljci-iz-Vranja-za-SAD-17-starih-novcica"/>
        <a href="http://www.novosti.rs/vesti/planeta.299.html:628577-Razbijena-banda-koja-je-krijumcarila-grcke-antikvitete"/>
      </related>
    </article>
  </body>
</html>