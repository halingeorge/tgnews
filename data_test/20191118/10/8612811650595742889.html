<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/other-punjab/news/man-killed-girl-and-than-killed-himself-in-batala-262467"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-18T10:12:40+00:00"/>
    <meta property="og:title" content="बटालाः घर में घुसकर युवती को गोली मारकर खुद भी की आत्महत्या, फैली सनसनी"/>
    <meta property="og:description" content="बटालाः देर रात बटाला में उस समय सनसनी फैल गई जब बटाला के मुर्गी मोहल्ला में एक किराए के घर में रह रही युवती पर एक नौजवान ने 12 बोर राइफल से गोलियां बरसाते हुए हमला बोल कर युवती को गोली मार दी। इस दौरान युवक ने खुद को भी गोली मार ली। युवक की मौके पर ही मौत हो गई जबकि जख्मी युवती को सिविल अस्पताल बटाला ले जाया गया।  जहां उसकी हालत गंभीर देखते हुए सिविल हॉस्पिटल के डॉक्टरों ने उसे तुरंत अमृतसर रेफर कर दिया।  घटना की सूचना मिलते ही डीएसपी सिटी बालकिशन सिंगला पुलिस बल समेत मौका ए वारदात पर पहुंच कर जांच शुरू कर दी।"/>
  </head>
  <body>
    <article>
      <h1>बटालाः घर में घुसकर युवती को गोली मारकर खुद भी की आत्महत्या, फैली सनसनी</h1>
      <address><time datetime="2019-11-18T10:12:40+00:00">18 Nov 2019, 10:12</time> by <a rel="author">manpreet</a></address>
      <p>बटालाः देर रात बटाला में उस समय सनसनी फैल गई जब बटाला के मुर्गी मोहल्ला में एक किराए के घर में रह रही युवती पर एक नौजवान ने 12 बोर राइफल से गोलियां बरसाते हुए हमला बोल कर युवती को गोली मार दी। इस दौरान युवक ने खुद को भी गोली मार ली। युवक की मौके पर ही मौत हो गई जबकि जख्मी युवती को सिविल अस्पताल बटाला ले जाया गया।  जहां उसकी हालत गंभीर देखते हुए सिविल हॉस्पिटल के डॉक्टरों ने उसे तुरंत अमृतसर रेफर कर दिया।  घटना की सूचना मिलते ही डीएसपी सिटी बालकिशन सिंगला पुलिस बल समेत मौका ए वारदात पर पहुंच कर जांच शुरू कर दी।</p>
      <p>वह घटना की जानकारी देते हुए मकान मालिकन रणजीत कौर निवासी मुर्गी मोहल्ला गली नंबर 1 ने बताया के अपने बेटे सुखविंदर सिंह के साथ अपने घर में रहती है और इन्होंने 4 महीने पहले रुपिंदर कौर उर्फ़ मीना को अपना ऊपर का मकान किराए पर दिया था। लड़की ब्यूटी पार्लर का काम देखती है और बीते दिवाली को उसका मामा मेजर सिंह आया था। जिसके बाद आज उसका मामा मेजर देर शाम अचानक अपने हाथ एक राइफल लेकर आया है और अचानक से सीढ़ियों के रास्ते छत पर चढ़ गया और जाकर रुपिंदर कौर उर्फ मीना को गोली मार दी।  जिसके बाद उसने खुद को भी गोली मार ली उन्होंने तुरंत इसकी सूचना पुलिस को दी। </p>
      <p>जिसके बाद पुलिस ने आकर मेजर सिंह निवासी महेश डोगर को मृत पाया जिसके बाद उसके शव को पुलिस ने तुरंत सिविल हॉस्पिटल भेजवा दिया और गम्भीर ज़ख्मी रुपिंदर कौर उर्फ मीना को को भी इलाज के लिए अस्पताल में भेजवा दिया।</p>
      <p>वहीं घटना स्थल पर पुलिस बल समेत पहुंचे डी एस पी बालकिशन सिंगला ने बताया के घटना की इतलाह मिली थी कि जांच के दौरान पता चला कि मेजर नामक युवक जिसकी उम्र करीब 35 वर्ष उसने मकान में किराए पर रह रही युवती मीना उम्र 30 वर्ष को घर मे घुस कर 12 बोर रायफल से गोली मार दी और खुद को भी गोली मार ली।  युवती गांव दाबावाली की रहने वाली थी।  पुलिस का कहना है कि केस दर्ज कर जांच शुरू कर दी गई है बनती कानूनी कार्यवाई की जाएगी।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> man killed girl and than killed himself in batala</p>
    </article>
  </body>
</html>