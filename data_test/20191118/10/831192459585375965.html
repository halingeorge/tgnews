<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/nees-anatrichiastikes-apokalypseis-gia-tin-tragodia-stin-katerini-atychima-i-tragiki-apofasi-aytos-einai-o-logos-poy-i-mana-pire-mazi-tis-ston-thanato-tin-17chroni-kori-tis/"/>
    <meta property="og:site_name" content="europost.gr"/>
    <meta property="article:published_time" content="2019-11-18T10:15:51+00:00"/>
    <meta property="og:title" content="Νέες ανατριχιαστικές αποκαλυψεις για την τραγωδία στην Κατερίνη: Ατύχημα, ή τραγική απόφαση?… Αυτός είναι ο λόγος που η μάνα πήρε μαζί της στον θάνατο την 17χρονη κόρη της?…"/>
    <meta property="og:description" content="Σοκαρισμένο είναι το Πανελλήνιο από την τραγική κατάληξη που είχε η εξαφάνιση της 17χρονης κοπέλας στην Κατερίνη και της μητέρας της! Τις απαντήσεις σε δεκάδες «γιατί» περιμένει ο πατέρας της 17χρονης Σβέτα και σύζυγος της μητέρας"/>
  </head>
  <body>
    <article>
      <h1>Νέες ανατριχιαστικές αποκαλυψεις για την τραγωδία στην Κατερίνη: Ατύχημα, ή τραγική απόφαση?… Αυτός είναι ο λόγος που η μάνα πήρε μαζί της στον θάνατο την 17χρονη κόρη της?…</h1>
      <address>
        <time datetime="2019-11-18T10:15:51+00:00">18 Nov 2019, 10:15</time>
      </address>
      <p>Σοκαρισμένο είναι το Πανελλήνιο από την τραγική κατάληξη που είχε η εξαφάνιση της 17χρονης κοπέλας στην Κατερίνη και της μητέρας της!</p>
      <p>Τις απαντήσεις σε δεκάδες «γιατί» περιμένει ο πατέρας της 17χρονης Σβέτα και σύζυγος της μητέρας από την Κατερίνη, οι οποίες εντοπίστηκαν νεκρές σε χαράδρα δεκάδων μέτρων με το αυτοκίνητο τους.</p>
      <p>Ο πατέρας, που ζει μία πραγματική τραγωδία, προσπαθεί να συνειδητοποιήσει τι έχει συμβεί και ότι τα δύο πιο αγαπημένα του πρόσωπα δεν βρίσκονται πλέον στη ζωή. Τα ερωτήματα είναι πολλά. Η πτώση του οχήματος στη χαράδρα ήταν προϊόν ατυχήματος, ή η μητέρα έλαβε την απόφαση να βάλει τέρμα στη ζωή της και στη ζωή του κοριτσιού της που έπασχε από μία πολύ σοβαρή κινητική πάθηση;</p>
      <p>Μητέρα και κόρη είχαν εξαφανιστεί από τις 8 Νοεμβρίου. Είχαν ξεκινήσει με το αυτοκίνητο από το σπίτι. Από τότε χάθηκαν τα ίχνη τους.</p>
      <p>Συντετριμμένος ο πατέρας της 17χρονης από την Κατερίνη, «ανέβασε» τπν πόνο του στο Facebook: «Η ακριβή μου Σβέτα και η μοναδική μου Μαρία δεν υπάρχουν πια».</p>
      <figure>
        <img src="https://europost.gr/wp-content/uploads/2019/11/man-300x197.jpg"/>
      </figure>
      <p>Εννέα ημέρες μετά, μητέρα και κόρη βρέθηκαν νεκρές έξω από το το αυτοκίνητο. Η 17χρονη Μαρία Ιωάννα Δεληγιάννη και η 45χρονη μητέρα της, άφησαν την τελευταία τους πνοή εκεί στη χαράδρα. Το αυτοκίνητο εντοπίστηκε από drone που πέταξε πάνω από την ευρύτερη περιοχή του Αγίου Δημητρίου. Οι έρευνες επικεντρώθηκαν στη συγκεκριμένη περιοχή, στο 26ο χιλιόμετρο της εθνικής οδού Κατερίνης – Ελασσόνας από τη στιγμή που κάτοικος εντόπισε τον προφυλακτήρα του αυτοκινήτου.</p>
      <p>Η 17χρονη Μαρία – Ιωάννα αντιμετώπιζε σοβαρά κινητικά προβλήματα. Είχε εξαφανισθεί μαζί με την μητέρα της, στις 8 Νοεμβρίου, από το σπίτι τους στην Κατερίνη. Την ημέρα της εξαφάνισης το κορίτσι γιόρταζε τα γενέθλιά του και η οικογένεια, όπως έχει δηλώσει η γιαγιά του κοριτσιού, ετοίμαζε πάρτι. Τίποτα δεν προμήνυε όσα θα ακολουθούσαν.</p>
      <p>Συγγενείς είχαν αποκάλυψαν τις προηγούμενες ημέρες ότι η μητέρα βρισκόταν σε άσχημη ψυχολογική κατάσταση και είχε ξεκινήσει με την κόρη της, στην οποία είχε αφιερώσει τη ζωή της, για μια βόλτα. Μόλις 26 χιλιόμετρα μακριά από την Κατερίνη, στο δρόμο προς την Ελασσόνα, το μπλε αυτοκίνητο που οδηγούσε η 45χρονη μάνα, βρέθηκε κάτω από άγνωστες συνθήκες στη χαράδρα, σε βάθος περίπου 120 μέτρων.</p>
      <p>Για την αναζήτηση της Μαρίας – Ιωάννας είχε εκδοθεί ambert allert. Ωστόσο όσο περνούσαν οι μέρες οι ελπίδες στέρευαν, αφού καμία πληροφορία δεν είχε δοθεί. Το γεγονός είχε επισημάνει μιλώντας στον ΘΕΜΑ 104,6 ο πρόεδρος του «Χαμόγελου του Παιδιού» Κώστας Γιαννόπουλος.</p>
      <figure>
        <img src="https://europost.gr/wp-content/uploads/2019/11/207ba3_kori-300x169.jpg"/>
      </figure>
      <p>Ο πατέρας είχε υποψιαστεί την τραγωδία<br/>Ο πατέρας της 17χρονης Μαρίας-Ιωάννας Δεληγιάννη και σύζυγος της 45χρονης μίλησε στην εκπομπή της Αγγελικής Νικολούλη και ανέφερε ένα περιστατικό που συνέβη πριν εξαφανιστούν. Γείτονάς τους καβγάδισε άγρια με τη σύζυγο και μητέρα του παιδιού του και εκείνη πήρε το αυτοκίνητο του και την Μαρία – Ιωάννα, ενώ ήταν εκνευρισμένη. Γιατί είχαν καυγαδίσει; Τι συνέβη και κατέληξε σε αυτήν την τραγωδία; «Φοβόμαστε μήπως συνέβη κάποιο ατύχημα γιατί από εκείνη την ώρα και μετά το κινητό της συζύγου μου έκλεισε, ενώ η Μαρία – Ιωάννα το δικό της το είχε αφήσει στο σπίτι. Δεν πήραν μαζί τους ρούχα, ούτε χρήματα. Ψάξαμε σε φίλους και γνωστούς μήπως ζήτησαν βοήθεια, χωρίς όμως αποτέλεσμα» είπε στο «Τούνελ».</p>
      <p>Πριν την εξαφάνιση…<br/>Η γιαγιά της 17χρονης μίλησε στο κεντρικό δελτίο ειδήσεων του Star και περιέγραψε όλα όσα συνέβαιναν. «Εγώ φεύγω και δεν ξαναγυρίζω. Θα πάω να αυτοκτονήσω, δεν αντέχω. Είπε η γυναίκα δεν αντέχω» ανέφερε η γιαγιά της ανήλικης. Η δήλωση της ηλικιωμένης γυναίκας αφήνει ανοιχτό το ενδεχόμενο της αυτοκτονίας. Όμως έγινε έτσι;</p>
      <p>Ένα τηλεφώνημα στον σύζυγό της ήταν το τελευταίο σημείο ζωής που έδωσε η μητέρα της 17χρονης Μαρίας Ιωάννας. Το κορίτσι αντιμετώπιζε κινητικά προβλήματα και κυκλοφορούσε υποβασταζόμενη από μπλε περιπατητήρα. Μάλιστα σύμφωνα με τον πατέρα της, η μητέρα της ανήλικης ήταν φορτισμένη λόγω της κατάστασης της υγείας της, την οποία βίωνε καθημερινά.</p>
      <p>«Η γυναίκα δεν είναι καλά, θέλει βοήθεια και συμπαράσταση. Η Μαρία γεννήθηκε μία χαρά. Κατά τον 6ο μήνα διαγνώστηκε με εγκεφαλική αιμορραγία, τετραπληγία» δήλωσε η γιαγιά της. Από τότε όπως λένε οι γείτονες, η μητέρα της ήταν πάντα ο φύλακας άγγελός της, σύμφωνα με το Star.</p>
      <p>Η ιατροδικαστική εξέταση αναμένεται να προσφέρει χρήσιμες πληροφορίες. Όμως είναι άδηλο αν θα δώσει τις απαντήσεις που θέλει ο πατέρας. Ήταν ένα τραγικό ατύχημα, μία κακιά ώρα, ή αυτοκτονία; Ίσως στις επόμενες ημέρες να προκύψουν νέα στοιχεία, που να αποδεικνύουν κάποιο από τα σενάρια. Σε κάθε περίπτωση, η τραγωδία της οικογένειας από την Κατερίνη είναι ένα γεγονός και ο πατέρας καλείται να παλέψει, ώστε να σταθεί όρθιος και να τιμήσει τη μνήμη της κόρης και της συζύγου του.</p>
    </article>
  </body>
</html>