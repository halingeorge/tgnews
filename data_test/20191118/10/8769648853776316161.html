<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/cup-es-reunira-aquesta-setmana-jxcat-erc-ehbildu-bng-i-anticapitalistes"/>
    <meta property="og:site_name" content="Diari La Veu"/>
    <meta property="article:published_time" content="2019-11-18T10:03:00+00:00"/>
    <meta property="og:title" content="La CUP es reunirà aquesta setmana amb JxCat, ERC, EH Bildu, el BNG i Anticapitalistes"/>
    <meta property="og:description" content="Els cupaires van emplaçar dijous els republicans, JxCat i els comuns, a més d'altres forces sobiranistes i independentistes de l'Estat, a formular un front."/>
  </head>
  <body>
    <article>
      <h1>La CUP es reunirà aquesta setmana amb JxCat, ERC, EH Bildu, el BNG i Anticapitalistes</h1>
      <h2>La formació rebutja investir Pedro Sánchez i reclama que s'establisca l'amnistia i el dret d'autodeterminació</h2>
      <address><time datetime="2019-11-18T10:03:00+00:00">18 Nov 2019, 10:03</time> by <a rel="author">DLV</a></address>
      <p>BARCELONA (ACN). La CUP ha anunciat aquest dilluns que durant aquesta setmana es reunirà amb <a href="https://www.diarilaveu.com/pdecat-declaracio-de-pedralbes-primer-pas-investidura-de-sanchez">JxCat</a>, ERC, EH Bildu, <a href="https://www.diarilaveu.com/el-bng-condiciona-el-suport-a-sanchez-al-reconeixement-de-les-nacions-dins-de-lestat-i-a-lagenda-gallega">el BNG</a> i Anticapitalistes –corrent integrat en Podem– en el marc de la ronda de contactes que va anunciar de cara a la investidura del pròxim president del govern espanyol. <br/><br/>Els cupaires van emplaçar dijous els republicans, JxCat i els comuns, a més d'altres forces sobiranistes i independentistes de l'Estat, a formular un front per a no facilitar la investidura del secretari general del PSOE, Pedro Sánchez. Reclamen, en canvi, establir l'amnistia, el dret d'autodeterminació i la defensa dels drets socials en el centre de la seua acció política "com una clara voluntat destituient del règim del 78".<br/><br/>En un comunicat, la formació ha insistit que la solució a la situació política catalana "exigeix necessàriament per una resolució sobirana i democràtica del conflicte" i que això obliga al reconeixement del dret a l'autodeterminació i per l'amnistia "de totes les represaliades polítiques".</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/video/733/els-15-accents-diacritics-del-valencia-explicats-en-3-minuts"/>
        <a href="https://www.diarilaveu.com/podem-preguntara-bases-pacte-psoe-23-i-26-de-novembre"/>
        <a href="https://www.diarilaveu.com/el-secretari-general-de-podem-antonio-estan-dimiteix-i-deixa-el-partit-en-mans-duna-gestora"/>
        <a href="https://www.diarilaveu.com/presidencia-rescata-oblit-trenta-compositores-valencianes-exposicio-palau-llibre"/>
        <a href="https://www.diarilaveu.com/projecte-viu-la-bici-barris-de-valencia-parquings-europa-nordica"/>
      </related>
    </article>
  </body>
</html>