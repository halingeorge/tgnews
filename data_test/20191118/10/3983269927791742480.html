<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/sesfondra-un-pont-a-tolosa-amb-diversos-vehicles-i-causa-almenys-un-mort/noticia/2964134/"/>
    <meta property="og:site_name" content="CCMA"/>
    <meta property="article:published_time" content="2019-11-18T10:57:00+00:00"/>
    <meta property="og:title" content="Dues persones mortes en l'enfonsament d'un pont penjant a Tolosa de Llenguadoc"/>
    <meta property="og:description" content="Han mort un jove de 15 anys que anava en un cotxe que ha caigut al riu Tarn i el conductor d'un camió"/>
  </head>
  <body>
    <article>
      <h1>Dues persones mortes en l'enfonsament d'un pont penjant a Tolosa de Llenguadoc</h1>
      <h2>Han mort un jove de 15 anys que anava en un cotxe que ha caigut al riu Tarn i el conductor d'un camió</h2>
      <address><time datetime="2019-11-18T10:57:00+00:00">18 Nov 2019, 10:57</time> by <a rel="author">Redacció</a></address>
      <p>Un <b>pont penjant</b> s'ha enfonsat aquest dilluns a la localitat de Mirepoix-sur-Tarn, a prop de Tolosa, al sud de França. Un camió, un cotxe i una furgoneta s'hi han vist implicats i han caigut al riu Tarn; han mort dues persones i hi ha diversos ferits.</p>
      <p>La fiscal Karline Bouisset ha confimat <b>la mort d'un jove de 15 anys que viatjava en un cotxe que ha caigut al riu</b> amb la seva mare, que ha pogut ser rescatada.</p>
      <p>Al vespre, la cadena BFM TV ha confirmat la mort d'una segona víctima, el <b>conductor del camió</b> que travessava el pont en el moment que s'ha desplomat.</p>
      <figure>
        <iframe data-src="https://twitter.com/sdis31officiel/status/1196357778547363840?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>Entre els ferits hi ha<b> persones que han intentat ajudar les víctimes</b> dels vehicles que han caigut al riu.</p>
      <figure>
        <iframe data-src="https://twitter.com/FranceNews24/status/1196368409195417601?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>
        <b>L'excés del pes permès, possible causa del sinistre</b>
      </p>
      <p>El camió implicat en la caiguda del pont penjat a Mirepoix-sur-Tarn <b>pesava més de 40 tones, més del doble del pes màxim permès</b>, segons ha explicat Éric Oget, alcalde del municipi.</p>
      <p>El pont suportava una pes màxim de 19 tones,<b> com indicava un cartell a l'entrada d'accés dels vehicles.</b></p>
      <figure>
        <img src="https://www.ccma.cat/multimedia/jpg/2/0/1574156403802.jpg"/>
      </figure>
      <p> </p>
      <p>L'alcade també ha explicat que estava sorprès ja que el camioner mort en el sinistre era veí del municipi i coneixia el pont.</p>
      <p><b>Oget</b> ha explicat que es tractava d'un pont de "gran circulació", pel qual passaven moltes persones per anar a treballar i molts autobusos.</p>
      <blockquote>"Hi havia revisions regulars, el pont no presentava cap problema concret."</blockquote>
      <p>El pont metàl·lic, que connectava Mirepoix-sur-Tarn i Besiers, va ser construït l'any 1930 i permetia el pas de dos vehicles a la vegada. Feia 150 metres de llarg i 5 metres d'amplada, i<b> l'havien renovat l'any 2003</b>.</p>
    </article>
  </body>
</html>