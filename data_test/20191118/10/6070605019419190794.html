<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/estils/Arriba-Nadal-mes-kitsch-atrevit_0_2346365410.html"/>
    <meta property="og:site_name" content="Ara.cat"/>
    <meta property="article:published_time" content="2019-11-18T10:51:05+00:00"/>
    <meta property="og:title" content="Arriba un Nadal més 'kitsch' i atrevit"/>
    <meta property="og:description" content="Les tendències en decoració apunten a un ressorgiment del color i el barroquisme aquestes festes"/>
  </head>
  <body>
    <article>
      <h1>Arriba un Nadal més 'kitsch' i atrevit</h1>
      <h2>Les tendències en decoració apunten a un ressorgiment del color i el barroquisme aquestes festes</h2>
      <address>
        <time datetime="2019-11-18T10:51:05+00:00">18 Nov 2019, 10:51</time>
      </address>
      <p>Els amants de la decoració nadalenca excessiva i barroca estan de sort. Aquest any les decoracions de les festes arriben amb més colors, més llums i més excessos que altres anys, un estil pensat per fer les delícies d'aquells que gaudeixen convertint casa seva en un mercat tradicional nadalenc.</p>
      <p>Tot això s'ha pogut veure a les demostracions que s'han fet aquest diumenge a Mercabarna Flor, en què han participat 2.500 floristes i decoradors d'arreu de l'Estat. Enguany, els que vulguin sortir de la decoració més tradicional tenen tres estils ben diferenciats: el <i>kitsch</i>, el luxós urbà i el funcional. El primer proposa colors cridaners, abundància de materials i elements <i>vintage</i>. És un estil divertit i extravagant que vol trencar els convencionalismes de les festes i que s'atreveix amb barreges de colors aparentment impossibles. En aquesta tendència, una de les més fortes d'aquest any, es poden sumar materials, estils i ornaments. Tot s'hi val.</p>
      <figure>
        <a href="https://www.ara.cat/2019/11/18/estils/Colors-ornaments-barrejats_2346375454_67466223_1500x1000.jpg">
          <img src="https://www.ara.cat/2019/11/18/estils/Colors-ornaments-barrejats_2346375454_67466223_1500x1000.jpg"/>
        </a>
        <figcaption>Colors i ornaments barrejats / GETTY</figcaption>
      </figure>
      <p>L'altra gran tendència de l'any és el luxós urbà, que també aposta per una abundància de materials de qualitat i un ús important del color daurat. És una tendència recarregada i un punt més clàssica en què les flors i el verd també tenen protagonisme, decorats amb daurats i vermells, amb velluts i guarniments brillants.</p>
      <p>Finalment, els amants de l'estil més sobri poden optar per la decoració funcional, una altra tendència d'enguany que proposta un Nadal més minimalista amb pocs colors, ornaments amb tons metàl·lics combinats amb fustes o teles de colors càlids.</p>
      <figure>
        <a href="https://www.ara.cat/2019/11/18/estils/Tambe-pot-optar-decoracions-monocolor_2346375455_67466301_1500x1000.jpg">
          <img src="https://www.ara.cat/2019/11/18/estils/Tambe-pot-optar-decoracions-monocolor_2346375455_67466301_1500x1000.jpg"/>
        </a>
        <figcaption>També es pot optar per decoracions monocolor / GETTY</figcaption>
      </figure>
    </article>
  </body>
</html>