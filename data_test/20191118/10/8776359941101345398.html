<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140099-advokati_vidstoyuvatimut_prava_gromadyan_na_profesiynu_pravn.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-18T10:18:00+00:00"/>
    <meta property="og:title" content="Адвокати відстоюватимуть права громадян на професійну правничу допомогу до кінця — РАУ"/>
    <meta property="og:description" content="Тільки консолідована і виважена позиція може зупинити процес звуження прав громадян, що пропонує влада законопроектом №1013 щодо скасування адвокатської монополії."/>
  </head>
  <body>
    <article>
      <h1>Адвокати відстоюватимуть права громадян на професійну правничу допомогу до кінця — РАУ</h1>
      <address>
        <time datetime="2019-11-18T10:18:00+00:00">18 Nov 2019, 10:18</time>
      </address>
      <p>
        <i>
          <b>Тільки консолідована і виважена позиція може зупинити процес звуження прав громадян, що пропонує влада законопроектом №1013 щодо скасування адвокатської монополії.</b>
        </i>
      </p>
      <p>На цьому наголосила Голова РАУ, НААУ <b>Лідія Ізовітова</b> під час чергового засідання Ради адвокатів України, яке проходило 15 листопада у Києві, передає <a href="https://zib.com.ua/ua/../../">«ЗіБ»</a>.</p>
      <p>Як повідомили в прес-службі НААУ, Асоціація активно відстоює збереження виключного права адвокатів на представництво осіб у судах, адже це, на думку адвокатів, звужує права громадян.</p>
      <p>Наразі НААУ підготувала чергову спільну позицію, яку планує знову скерувати до парламенту і вкотре представити аргументи на користь збереження адвокатської монополії.</p>
      <p>Голова РАУ, НААУ також розповіла, що підтримують українську адвокатуру у боротьбі за збереження виключного права на представництво у судах і професійні міжнародні організації.</p>
      <p><i>«Нещодавно ми повернулися з Тбілісі, де одним із питань було озвучено стандарти адвокатури в усіх країнах світу. По-перше, має діяти єдина асоціація адвокатів з обов’язковим членством, вона має бути незалежною, самостійною і самофінансованою, а не жити за рахунок бюджетних і донорських коштів, в адвокатурі не повинні призначатися Міністерством юстиції кандидати на керівні посади і не повинні мати доступ до професії на підставі ліцензії Міністерства юстиції, а доступ до професії має здійснюватися самою адвокатурою. Коли ми почали звіряти, що у нас є і чого немає, то виявилося, що саме в українській адвокатурі діють абсолютно ті стандарти, які озвучило керівництво CCB. Тому ми прагнемо до того, щоб наш парламент і уряд, вирішуючи будь-які питання в адвокатурі, погоджували їх з адвокатами, бо це також є відповідний європейський і світовий стандарт»</i>, — розповіла Л. Ізовітова.</p>
      <p>Голова РАУ, НААУ підкреслила, що адвокатська спільнота не має наміру здаватися та намагатиметься зупинити процес звуження прав громадян, що пропонує влада законопроектом №1013.</p>
      <related>
        <h4>Матеріали за темою</h4>
        <a href="https://zib.com.ua/ua/140067-balans_interesiv_storin_kriminalnogo_provadzhennya_v_procesi.html"/>
        <a href="https://zib.com.ua/ua/issue/684/"/>
        <a href="https://zib.com.ua/ua/140052-naau_podala_v_sud_na_ofis_ombudsmena.html"/>
        <a href="https://zib.com.ua/ua/139960-naau_predstavila_spilni_pozicii_schodo_reformuvannya_pravosu.html"/>
        <a href="https://zib.com.ua/ua/139876-aau_zaklikala_vaks_ne_tisnuti_na_zahisnikiv_i_uzgodzhuvati_g.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139867-ks_vkazav_scho_dlya_predstavnictva_osobi_v_sudi_pravnicha_do.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/139861-ksu_pereviriv_zakonnist_zakonoproektu_pro_skasuvannya_advoka.html"/>
        <a href="https://zib.com.ua/ua/139859-chomu_zakonoproekt_2303_ne_varto_rozglyadati_poyasniv_advoka.html"/>
        <a href="https://zib.com.ua/ua/139776-u_ks_virishuyut_scho_porushit_skasuvannya_advokatskoi_monopo.html"/>
        <a href="https://zib.com.ua/ua/issue/681/"/>
        <a href="https://zib.com.ua/ua/139819-chinovnikam_dozvolyat_pidroblyati_advokatami_a_rau_pozbavlya.html"/>
        <a href="https://zib.com.ua/ua/139784-advokati_zayavili_pro_tisk_zi_storoni_vaks_.html"/>
        <a href="https://zib.com.ua/ua/139680-chomu_ksu_ne_shvalit_zakonoproekt_pro_skasuvannya_advokatsko.html"/>
        <a href="https://zib.com.ua/ua/139550-advokat_mozhe_otrimati_order_na_pravovu_dopomogu_lishe_v_kon.html"/>
        <a href="https://zib.com.ua/ua/issue/679/"/>
        <a href="https://zib.com.ua/ua/139542-u_razi_uhvalennya_proektu_1013_derzhava_ne_zmozhe_garantuvat.html"/>
        <a href="https://zib.com.ua/ua/139543-schodo_vidpovidnosti_proektu_zakonu__1013_pro_skasuvannya_ad.html"/>
        <a href="https://zib.com.ua/ua/139172-advokati_hochut_nadati_propozicii_schodo_reformuvannya_pravo.html"/>
        <a href="https://zib.com.ua/ua/139145-advokati_zasteregli_parlamentariv_vid_reformatorskih_pomilok.html"/>
        <a href="https://zib.com.ua/ua/issue/675/"/>
        <a href="https://zib.com.ua/ua/139138-advokati_spivpracyuvatimut_z_penitenciarnoyu_sluzhboyu.html"/>
        <a href="https://zib.com.ua/ua/139065-skasuvannya_advokatskoi_monopolii_pogodila_vr.html"/>
        <a href="https://zib.com.ua/ua/139064-zakonoproekt_1013_mozhe_znischiti_sistemu_pravosuddya__naau.html"/>
        <a href="https://zib.com.ua/ua/139035-advokativ_pozbavlyat_monopolii_na_zamozhnih_klientiv.html"/>
        <a href="https://zib.com.ua/ua/issue/673/"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>