<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/a8329d54ce1568bb/presedintele-ape-catre-noii-guvernanti-cand-veti-face-spagatul-intre-est-si-vest-atentie-mare-la-pantaloni.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-18T10:59:06+00:00"/>
    <meta property="og:title" content="Președintele APE, către noii guvernanți: Când veți face „șpagatul” între Est și Vest, atenție mare la pantaloni"/>
    <meta property="og:description" content="Președintele Asociației de Politică Externă vine cu mai multe întrebări către noua guvernare, în special către noul ministru de Externe, Aurel Ciocoi."/>
  </head>
  <body>
    <article>
      <h1>Președintele APE, către noii guvernanți: Când veți face „șpagatul” între Est și Vest, atenție mare la pantaloni</h1>
      <address><time datetime="2019-11-18T10:59:06+00:00">18 Nov 2019, 10:59</time> by <a rel="author">Jurnal.md</a></address>
      <p>
        <b>Președintele Asociației de Politică Externă vine cu mai multe întrebări către noua guvernare, în special către noul ministru de Externe, Aurel Ciocoi.</b>
      </p>
      <blockquote>„Domnilor guvernanți, când veți face „șpagatul” între Est și Vest, atenție mare la pantaloni...</blockquote>
      <blockquote>Domnule ministru de externe Aurel Ciocoi, când ați acceptat umil actuala funcție, v-ați asumat să promovați o „politică externă echilibrată” sub bagheta șefului dumneavoastră cu stea în frunte.</blockquote>
      <blockquote>După cum bine știți, nu sunteți primul și, cu regret, nici ultimul ministru care își propune să realizeze o atare minune sisifică... De fiecare dată însă „echilibrul” s-a dovedit a fi un banal eufemism pentru o politică externă eminamente lașă și duplicitară destinată să torpileze orice efort, acțiune și politică de integrare în spatiul euro-atlantic.</blockquote>
      <blockquote>Probabil, șeful dumneavoastră consideră că aveți o experiență deosebită și capacitați nebănuite acumulate la Berlin, Pekin, Washington și în alte părți neștiute de noi, care vă vor ajuta să realizați această mare operă echilibristică.</blockquote>
      <blockquote>Poate dumneavoastră aveți, totuși, o soluție nemaivăzută și nemaiauzită care va permite acestei guvernări să sugă simultan nestingherit de la două pulpe.., astfel încât și lupul să fie sătul și capra nevătămată... Personal, am mari dubii și sunt convins că veți eșua lamentabil. Sper, cel puțin, că daunile aduse țării noastre vor minime.</blockquote>
      <blockquote>Dacă vreți să ne convingeți că ceea ce vă propuneți e realizabil, mai ales în condițiile când 10% din teritoriul țării se află sub ocupație militară (vezi Hotărârea Nr. 14 a CC din 02.05.2017), fiți bun și răspundeți la următoarele întrebări:</blockquote>
      <blockquote>1. Veți cere Rusiei să-și retragă imediat și necondiționat trupele staționate ilegal pe teritoriul R. Moldova?</blockquote>
      <blockquote>2. Veți cere Rusiei și comunității internationale transformarea “misiunii de pacificare” într-o misiune de observatori civili europeni cu mandat international?</blockquote>
      <blockquote>3. Veți cere Rusiei să înceteze aplicațiile militare, tot mai agresive, desfășurate în zona de securitate?</blockquote>
      <blockquote>4. Veți continua să implementați parteneriatul strategic de integrare europeană cu România?</blockquote>
      <blockquote>5. Sunteți gata să recunoașteți fără echivocuri ocuparea Crimeii, precum și a regiunilor Donbas și Lugansk de către Rusia, fără de care nu veți reuși să relansați relațiile noastre cu Ucraina?</blockquote>
      <blockquote>Lista de întrebări ar putea continua, mă voi limita, însă, la aceste cinci, suficiente pentru a înțelege ce fel de politică externă veți promova.</blockquote>
      <blockquote>Închei expunerea mea cu în sfat banal pentru toți guvernanții: Când veți face “șpagatul” între Est și Vest, atenție mare la pantaloni, nu de alta, dar riscați săr ămâneți cu fundul gol în văzul lumii...”</blockquote>
      <figure>
        <img src="http://static.cdn.jurnaltv.md/superdesk/20191118121156/e092bc197a6474db49509b1af70b8900111f9435f318e6d00498eb75d49e161f.png"/>
        <figcaption>Victor Chirilă</figcaption>
      </figure>
    </article>
  </body>
</html>