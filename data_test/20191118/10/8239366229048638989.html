<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/20_lystopada_u_lvovi_zavyyut_syreny_330986.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T10:32:00+00:00"/>
    <meta property="og:title" content="20 листопада у Львові завиють сирени"/>
    <meta property="og:description" content="З метою перевірки готовності територіальної системи централізованого оповіщення 20 листопада 2019 року в період з 14:50 год. до 15:00 год. департаментом з питань цивільного захисту Львівської ОДА проводитиметься навчальне оповіщення населення м. Львова та області сигналами цивільного захисту. Будуть увімкнені електросирени."/>
  </head>
  <body>
    <article>
      <h1>20 листопада у Львові завиють сирени</h1>
      <h2>З метою перевірки готовності територіальної системи централізованого оповіщення 20 листопада 2019 року в період з 14:50 год. до 15:00 год. департаментом з питань цивільного захисту Львівської ОДА проводитиметься навчальне оповіщення населення м. Львова та області сигналами цивільного захисту. Будуть увімкнені електросирени.</h2>
      <address>
        <time datetime="2019-11-18T10:32:00+00:00">18 Nov 2019, 10:32</time>
      </address>
      <figure>
        <img src="https://galinfo.com.ua/media/gallery/intxt/s/y/syrena_4f299.jpg"/>
      </figure>
      <p>Уривчасте звучання електричних сирен означає "УВАГА ВСІМ!". Почувши зазначений сигнал негайно увімкніть радіоточки проводового радіомовлення, налаштуйте радіоприймачі в ФМ діапазоні на частоту 103,3 МГц, а телеприймачі перемкніть на канали:</p>
      <p>- ефірного телебачення "Перший Західний" (57 канал);<br/>- ефірного телебачення "UA: Львів",<br/>та прослухайте подальше повідомлення департаменту з питань цивільного захисту облдержадміністрації.</p>
      <p>У зв’язку з тим, що мета увімкнення технічних засобів оповіщення навчальна, практичні заходи відпрацьовувати не потрібно. Просимо зберігати спокій.</p>
      <p>Також, для визначення рівня озвучення електросиренами території міст обласного значення та районних центрів проводитиметься електронне опитування мешканців області: просимо перейти за посиланням та відповісти на декілька нескладних запитань. За результатами опитування буде опрацьована карта покриття звуковими сигналами цивільного захисту.</p>
      <p>Звертаємо увагу, що доступ за посиланням для опитування буде актуальним у період з 15:00 год. 20 листопада до 24:00 год. 30 листопада поточного року.</p>
      <p>
        <a href="https://docs.google.com/forms/d/e/1FAIpQLSf28ptJ5bJm1s-y-7bWsn2HObkqPr7-3MBc-BqdouAJxtBoVg/closedform">Запрошуємо усіх долучитись до перевірки!</a>
      </p>
      <p>Нагадаємо, що у Новояворівську <a href="https://galinfo.com.ua/news/u_novoyavorivsku_sklykayut_pozachergovu_sesiyu_cherez_naftogaz_teplo_330985.html">скликають позачергову сесію</a> через "Нафтогаз Тепло".</p>
    </article>
  </body>
</html>