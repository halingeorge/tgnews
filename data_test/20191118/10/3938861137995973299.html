<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/regions/_orkestr-insolviv-dast-19-koncertiv-u-niderlandah/938624"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T10:54:00+00:00"/>
    <meta property="og:title" content="Оркестр INSO-Львів дасть 19 концертів у Нідерландах"/>
    <meta property="og:description" content="У листопаді симфонічний оркестр Львівської національної філармонії INSO-Львів відправився у гастрольний тур Нідерландами. Впродовж 8-25 листопада спільно із Національною заслуженою академічною капелою &quot;Думка&quot; та диригентом Раймондом Янссеном виступить у восьми містах Королівства.Із ним ..."/>
  </head>
  <body>
    <article>
      <h1>Оркестр INSO-Львів дасть 19 концертів у Нідерландах</h1>
      <address><time datetime="2019-11-18T10:54:00+00:00">18 Nov 2019, 10:54</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938624_w_300.jpg?v=1"/>
        <figcaption>В INSO-Львів гастролі Нідерландами. Фото: Александр Шамов</figcaption>
      </figure>
      <p>У листопаді симфонічний оркестр Львівської національної філармонії INSO-Львів відправився у гастрольний тур Нідерландами.</p>
      <p>Впродовж 8-25 листопада спільно із Національною заслуженою академічною капелою "Думка" та диригентом<b> Раймондом Янссеном</b> виступить у восьми містах Королівства.<br/>Із ним оркестр здійснює співпрацю з нідерландським диригентом Раймондом Янссеном, засновником і директором агенції Cadenza European Art Productions.</p>
      <p>Місія - пошук партнерів та встановлення співпраці між музикантами, творчими колективами зі Східної Європи та концертними майданчиками у країнах Західної Європи, яка ґрунтується на переконанні, що Східна Європа має надзвичайний потенціал зумовлений багатою традицією. Через діяльність агенції Раймонд Янссен хоче презентувати ці традиції, що формувалась впродовж століть, в країнах Західної Європи. Найголовнішим пріоритетом агенції Cadenza European Art Productions є якість, тому вона залучає провідні оркестри та вокалістів. Одним з напрямків цієї співпраці є концертні тури містами Нідерландів.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/regions/_v-centri-lvova-vidkrili-dlya-vidviduvachiv-budivlyu-xvi-stolittya/938376"/>
      </related>
      <p>В рамках туру оркестру відбудуться 19 концертів в таких містах, як Амстердам, Роттердам, Ейндговен, Гаага, Гронінген, Арнем, Оденбош, Апелдорн. В програмі концертів – відомі твори європейських та українських композиторів. Зокрема, Мирослава Скорика і Миколи Лисенка. Соло на скрипці виконує концертмейстер оркестру Євген Крук.</p>
      <p>Після завершення туру, на запрошення Посольства України в Королівстві Нідерланди в особі Надзвичайного та повноважного посла Всеволода Ченцова, оркестр дасть концерт в рамках 24-ї конференції країн-партнерів Організації із заборони хімічної зброї, що відбудеться в конгрес-центрі World Forum в Гаазі.</p>
      <blockquote>19 листопада у Львовській філармонії <a href="https://gazeta.ua/articles/regions/_projde-galakoncert-festivalyu-imeni-nazariya-aremchuka/936897">відбудеться гала-концерт </a>фестивалю імені Назарія Яремчука "Пісня буде поміж нас". У програмі концерту - золоті хіти, відомі шляґери і малознані пісні з репертуару Назарія Яремчука та презентація книжки Віри Середи (Юрик) "Пісня Назарія – як море широка".</blockquote>
    </article>
  </body>
</html>