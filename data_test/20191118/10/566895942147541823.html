<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2576519/privatbank-povertae-50-vartosti-poizdki-u-miskomu-transporti"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-18T10:10:00+00:00"/>
    <meta property="og:title" content="ПриватБанк повертає 50% вартості поїздки у міському транспорті"/>
    <meta property="og:description" content="З 1 листопада до 31 грудня 2019 року включно ПриватБанк повертатиме 50% вартості поїздки клієнтам."/>
  </head>
  <body>
    <article>
      <h1>ПриватБанк повертає 50% вартості поїздки у міському транспорті</h1>
      <address><time datetime="2019-11-18T10:10:00+00:00">18 Nov 2019, 10:10</time> by <a rel="author">Ірина Герман</a></address>
      <p>
        <i>З 1 листопада до 31 грудня 2019 року включно ПриватБанк повертатиме 50% вартості поїздки клієнтам, які зареєструються в акції та оплачуватимуть проїзд безконтактно карткою Visa в усіх видах міського транспорту, обладнаного терміналами для безготівкових розрахунків. Акція проводиться на території таких міст: Житомир, Івано-Франківськ, Краматорськ, Кривий Ріг, Тернопіль, Чернігів, Чернівці.</i>
      </p>
      <p>Оплатити безконтактно з Visa можна за допомогою:- платіжної картки Visa payWave;- смартфону, на якому встановлено спеціальний платіжний додаток з цифровою карткою Visa;- будь-якого іншого платіжного інструменту з безконтактною технологією Visa.</p>
      <p>Як повідомляє прес-служба фінансової установи, учасником акції можуть стати клієнти ПриватБанку – держателі платіжних засобів Visa від ПриватБанку, які досягли 18 років. На учасників акції чекає подарунок - гарантоване повернення грошових коштів у сумі 50% від вартості поїздки на основний картковий рахунок. Максимальна сума відшкодування за весь період акції становить не більше ніж 250 грн на одного клієнта.</p>
      <p>Безготівковою оплатою за проїзд у транспорті при підтримці ПриватБанку сьогодні вже успішно користуються Сумська, Полтавська, Черкаська, Дніпропетровська, Донецька, Одеська, Львівська, Закарпатська області. У багатьох містах України вже впроваджено "Транспортне рішення" від ПриватБанку для установки в електротранспорті та в маршрутних таксі міських маршрутів спеціальних пристроїв, що використовуються для оплати за допомогою банківської картки будь-якого банку або пристроїв з підтримкою безконтактної оплати (NFC). Вартість проїзду програмується, і, при здійсненні операції, пасажиру достатньо провести платіжну картку через термінал. Ідентифікація факту оплати відбувається по відображенню на екрані терміналу “смайла”: зелений – оплата успішна, червоний – відмова. Дане технічне рішення реалізовано без друку паперового чека з терміналу – чек при оплаті формується в електронному вигляді і доступний в меню Приват24 клієнта. На відміну від інших приватних компаній, банк не лише встановлює валідатори безкоштовно, а й обслуговує їх за власний рахунок.</p>
      <p>Більше інформації про інновації ПриватБанку - на <a href="https://privatbank.ua/">сайті</a> та у <a href="https://www.facebook.com/privatbank/?fref=ts">соціальній мережі</a>, про акції - на <a href="https://promos.privatbank.ua/ua">сайті</a>.</p>
    </article>
  </body>
</html>