<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742296"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T10:25:00+00:00"/>
    <meta property="og:title" content="เปิด4ชื่อนั่งกมธ.แก้รัฐธรรมนูญสัดส่วนรัฐบาล"/>
    <meta property="og:description" content="เคาะแล้ว!! โผกมธ.แก้รธน.สัดส่วนรัฐบาล “จรุงวิทย์-ไพบูลย์-สมชาย-สมเจตน์” ร่วมนั่ง  “วิษณุ” เตรียมรายงานครม.พรุ่งนี้"/>
  </head>
  <body>
    <article>
      <h1>เปิด4ชื่อนั่งกมธ.แก้รัฐธรรมนูญสัดส่วนรัฐบาล</h1>
      <address>
        <time datetime="2019-11-18T10:25:00+00:00">18 Nov 2019, 10:25</time>
      </address>
      <figure>
        <img src="https://www.dailynews.co.th/admin/upload/20191118/news_UtPxzDiWRl163557_533.jpg?v=201911190710"/>
      </figure>
      <p>
        <b>เคาะแล้ว!! โผกมธ.แก้รธน.สัดส่วนรัฐบาล “จรุงวิทย์-ไพบูลย์-สมชาย-สมเจตน์” ร่วมนั่ง  “วิษณุ” เตรียมรายงานครม.พรุ่งนี้</b>
      </p>
      <p>เมื่อวันที่ 18 พ.ย. แหล่งข่​าวจากทำเนียบรัฐบาล  เปิดเผยถึงความคืบหน้าในการคั​ดสรรบุคคลไปดำรงตำแหน่​งคณะกรรมาธิการ (กมธ.) วิสามัญศึกษาปั​ญหาและแนวทางการแก้ไขรัฐธรรมนูญ ในสัดส่วนของคณะรัฐมนตรี (ครม.) จำนวน 6 คน ประกอบด้วย พ.ต.อ.จรุงวิทย์ ภุมมา เลขาธิ​การคณะกรรมการการเลือกตั้ง  (กกต.) นายไพบูลย์ นิติตะวัน ส.ส.บัญชีรายชื่อ พรรคพลังประชารัฐ (พปชร.) นายสมชาย แสวงการ และพล.อ.สมเจตน์ บุญถนอม สมาชิกวุฒิสภา (ส.ว.)  ส่วนอีก 2 รายชื่อนั้น กำลังดำเนินการคัดเลือก เนื่องจากบุคคลที่ทาบทามติ​ดภารกิจ ไม่สามารถร่วมเป็นกรรมาธิการได้  โดยในวันที่ 19 พ.ย.ก่อนการประชุมครม.นายวิษณุ เครืองาม รองนายกรัฐมนตรี และนายเทวัญ ลิปตพัลลภ รมต.ประจำสำนักนายกรัฐมนตรี จะหารือร่วมกัน เพื่อพิจารณา 2 รายชื่อที่เหลือ ก่อนจะนำรายชื่อทั้งหมด 6 คนรายงานในที่ประชุมครม.<br/> <br/> <br/> <br/> </p>
    </article>
  </body>
</html>