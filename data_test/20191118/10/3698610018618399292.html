<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/pershoyu-metoyu-zbirnoyi-ukrayini-na-yevro-2020-stane-vihid-z-grupi-konoplyanka-329996_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T10:04:00+00:00"/>
    <meta property="og:title" content="Першою метою збірної України на Євро-2020 стане вихід з групи - Коноплянка"/>
    <meta property="og:description" content="Вінгер збірної України назвав головне завдання команди на майбутньому турнірі."/>
  </head>
  <body>
    <article>
      <h1>Першою метою збірної України на Євро-2020 стане вихід з групи - Коноплянка</h1>
      <h2>Вінгер збірної України назвав головне завдання команди на майбутньому турнірі.</h2>
      <address>
        <time datetime="2019-11-18T10:04:00+00:00">18 Nov 2019, 10:04</time>
      </address>
      <p>Півзахисник<b> <a href="https://dt.ua/SPORT/zadovoleniy-scho-zbirniy-ukrayini-vdalosya-provesti-rik-bez-porazok-shevchenko-329976_.html">збірної України</a></b> Євген Коноплянка поділився очікуваннями від майбутнього виступу команди на чемпіонаті Європи-2020 наступного літа.</p>
      <p>"Потрібно ставити мету по максимуму і добиватися. Вийти з групи на Євро - це перша мета. Дай бог це станеться - тоді будемо ставити таку мету. Ми можемо говорити, що хотіли б грати у фіналі, всі хочуть грати у фіналі, виграти Євро. Але давайте не забігати далеко. Почнемо з простого - вийти з групи.</p>
      <p>Питання про секрет успіху збірної давайте задамо Андрію Миколайовичу Шевченку. З Сербією нам пощастило - завтра все може бути навпаки. Це непогано. Я не проти, щоб до кінця моєї кар'єри був такий фарт як у матчі з Сербією, щоб ми забивали останніми", - зазначив Коноплянка в ефірі програми "Профутбол".</p>
      <p>Нагадаємо, збірна України виграла свою відбіркову групу кваліфікації Євро-2020 і наступного літа зіграє у фінальній частині турніру.</p>
      <p>Чемпіонат Європи пройде з 12 червня по 12 липня наступного року.</p>
      <p><b><a href="https://dt.ua/SPORT/serbiya-ukrayina-onlayn-translyaciya-matchu-329922_.html">Сербія - Україна 2:2: ключові моменти матчу, відео голів</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>