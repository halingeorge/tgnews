<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/severna-koreya-otryaza-tramp-ne-se-interesuvala-ot-bezplodni-sreshti.html"/>
    <meta property="og:site_name" content="News.bg"/>
    <meta property="article:published_time" content="2019-11-18T10:08:15+00:00"/>
    <meta property="og:title" content="Северна Корея отряза Тръмп, не се интересувала от &quot;безплодни&quot; срещи"/>
    <meta property="og:description" content="Северна Корея очаква Вашингтон да изостави &quot;враждебната си политика&quot;"/>
  </head>
  <body>
    <article>
      <h1>Северна Корея отряза Тръмп, не се интересувала от "безплодни" срещи</h1>
      <address>
        <time datetime="2019-11-18T10:08:15+00:00">18 Nov 2019, 10:08</time>
      </address>
      <p><b>Северна Корея не се интересува от "безплодни" срещи</b> между държавните ръководители, които ще дадат причини на президента на САЩ Доналд Тръмп да се "похвали" с постиженията си на Корейския полуостров, съобщава официалната севернокорейска новинарска агенция, позовавайки се на думи на съветник в Министерството на външните работи в Пхенян.</p>
      <p>Съветникът добавил: "Трябва да получим <b>справедливата цена за това, което президентът Тръмп се хвали като свои постижения</b>."</p>
      <p>Той отбеляза също така, че Северна Корея очаква <b>Вашингтон да изостави "враждебната си политика</b>" към нея, за да може диалогът между страните да продължи."</p>
      <p>Коментарите на Северна Корея идват в отговор на публикация в "Туитър" на Тръмп за комунистическата държава, в която той защити своя политически опонент бившия вицепрезидент Джо Байдън, след като <b><a href="https://news.bg/int-politics/kndr-baydan-e-byasno-kuche-tryabva-da-se-bie-s-prachka-do-smart-dokato-ne-e-kasno.html">Северна Корея го нарече "бясно куче</a></b>". В туита Тръмп също каза на Пхенян, че той бил единственият, който може да постигне споразумение с тях.</p>
    </article>
  </body>
</html>