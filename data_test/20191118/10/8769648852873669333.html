<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/plataforma-dignitat-llaurador-campanya-promocio-taronja-proximitat"/>
    <meta property="og:site_name" content="Diari La Veu"/>
    <meta property="article:published_time" content="2019-11-18T10:38:00+00:00"/>
    <meta property="og:title" content="La Plataforma per la Dignitat del Llaurador presenta una campanya per a promocionar els cítrics de proximitat"/>
    <meta property="og:description" content="La Plataforma per la Dignitat del Llaurador es va crear després del Congrés de Citricultura celebrat a Nules al gener del 2017, i aglutina tot el sector citrícola de la demarcació de Castelló."/>
  </head>
  <body>
    <article>
      <h1>La Plataforma per la Dignitat del Llaurador presenta una campanya per a promocionar els cítrics de proximitat</h1>
      <h2>'Mengem taronja valenciana' és el lema amb què es tracta de fomentar el consum d'una fruita "sana, lliure de plagues i que compleix les normatives"</h2>
      <address><time datetime="2019-11-18T10:38:00+00:00">18 Nov 2019, 10:38</time> by <a rel="author">DLV</a></address>
      <p>VALÈNCIA. La Plataforma per la Dignitat del Llaurador reprén la seua activitat reivindicativa i <a href="https://www.diarilaveu.com/vora-30000-persones-manifesten-reclamar-solucions-crisi-citricola">posa en marxa noves accions</a>. La primera, una campanya per a promocionar el consum de taronja de proximitat que ha presentat aquest dilluns a l'edifici de l'antiga Cambra Agrària de Nules, lloc on té la seu aquesta plataforma. 'Mengem taronja valenciana: és sana, lliure de plagues, compleix les normatives, és la nostra, la millor' és el lema amb què es vol conscienciar el consumidor; una campanya amb què es busca a més la diferenciació davant altres taronges que hi ha al mercat.<br/><br/>Des de la Plataforma per la Dignitat del Llaurador assenyalen: "Ens trobem ja en campanya citrícola i hem de conscienciar primer el nostre consumidor per a arribar després a l'europeu". "Amb aquesta campanya, la Plataforma fa un pas més des de la unió de tots els actors del sector representats en la Plataforma per la Dignitat del Llaurador", indica el seu portaveu, César Estañol.<br/><br/>Cadascun dels 17 municipis representants en la Plataforma per la Dignitat del Llaurador promocionarà aquesta campanya entre el seu veïnat penjant cartelleria en diferents llocs públics, comerç local, grans superfícies, magatzems de taronja, entre altres empreses del sector citrícola instal·lades a la seua localitat.<br/><br/>Així ho han manifestat els representants dels ajuntaments de Nules, Moncofa, la Vilavella, Artana, Borriana, Almassora, Onda, Betxí i la Vall d'Uixó presents en l'acte de presentació d'aquesta campanya, juntament amb membres de la Cooperativa Nulexport i de FEPAC-ASAJA.<br/><br/>La Plataforma per la Dignitat del Llaurador es va crear després del Congrés de Citricultura celebrat a Nules al gener del 2017, i aglutina tot el sector citrícola de la demarcació de Castelló. Formen part d'aquesta campanya, entre d'altres, la Unió de Llauradors, FEPAC-ASAJA, Grup Intercoop de les Cooperatives Agrícoles de la Província de Castelló, l'Ajuntament de Castelló de la Plana, l'Ajuntament de Vila-real, l'Ajuntament d'Onda, l'Ajuntament d'Almassora, l'Ajuntament de Nules, l'Ajuntament de la Vilavella, l'Ajuntament de Moncofa, l'Ajuntament de Betxí, l'Ajuntament de la Llosa, l'Ajuntament d'Almenara, l'Ajuntament de Xilxes, l'Ajuntament de Borriana, l'Ajuntament de la Vall d'Uixó, l'Ajuntament de les Alqueries, l'Ajuntament d'Artana, l'Ajuntament de Ribesalbes, el Sindicat Central d'Aigües del Riu Millars, l'Associació de Pous de Reg de la Província de Castelló, la cooperativa Nulexport i l'Associació de Fitosanitaris de Castelló (APLACA).</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/dr-ximo-mr-puig-dues-cares-president-mira-catalunya"/>
        <a href="https://www.diarilaveu.com/tribunal-europeu-drets-humans-desestima-demanda-valtonyc-condemna-despanya"/>
        <a href="https://www.diarilaveu.com/les-corts-rebutgen-retornar-al-consell-la-llei-dacompanyament-als-pressuposts"/>
        <a href="https://www.diarilaveu.com/valencia-negra-borja-penalba-i-mireia-vives-ja-te-videoclip"/>
        <a href="https://www.diarilaveu.com/politica-linguistica-a-la-valenciana"/>
      </related>
    </article>
  </body>
</html>