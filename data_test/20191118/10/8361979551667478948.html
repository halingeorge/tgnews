<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/kreml-pidtverdiv-uchast-rf-v-normandskomu-samiti-novini-rosiji-50054136.html"/>
    <meta property="og:site_name" content="НВ"/>
    <meta property="article:published_time" content="2019-11-18T10:57:00+00:00"/>
    <meta property="og:title" content="Пєсков підтвердив участь Росії в нормандському саміті 9 грудня"/>
    <meta property="og:description" content="Прессекретар президента РФ Дмитро Пєсков підтвердив участь Росії в нормандському саміті 9 грудня у Парижі."/>
  </head>
  <body>
    <article>
      <h1>Пєсков підтвердив участь Росії в нормандському саміті 9 грудня</h1>
      <h2>Прессекретар президента РФ Дмитро Пєсков підтвердив участь Росії в нормандському саміті 9 грудня у Парижі.</h2>
      <address>
        <time datetime="2019-11-18T10:57:00+00:00">18 Nov 2019, 10:57</time>
      </address>
      <p>«Нормандський формат запланований на 9 грудня, це дійсно так, підготовка ведеться і вже вступила в завершальну стадію», — цитує Пєскова <a href="https://tass.ru/politika/7141601">ТАСС.</a></p>
      <p>Спікер додав, що 18 листопада президент РФ Володимир Путін проведе міжнародний телефонну розмову, не уточнюючи співрозмовника глави РФ.</p>
      <p>«Розмова буде багато в чому пов’язана з підготовкою до нормандського формату», — зазначив Пєсков.</p>
      <p>15 листопада президент Володимир Зеленський після переговорів із президентом Франції Еммануелем Макроном заявив, що <a href="https://nv.ua/ukr/world/geopolitics/normandskiy-samit-data-zustrichi-9-grudnya-novini-ukrajini-50053803.html">саміт лідерів нормандської четвірки відбудеться 9 грудня в Парижі.</a></p>
      <p>Цю інформацію підтвердили у Парижі та Лондоні.</p>
      <p>Помічник президента РФ Юрій <a href="https://nv.ua/ukr/world/geopolitics/zustrich-lideriv-normandskoji-chetvirki-rosiya-novini-ukrajini-50054020.html">Ушаков заявив, що саміт лідерів нормандської четвірки (Україна, Франція, Німеччина і Росія)</a> відбудеться до кінця року, але точна дата не узгоджена.</p>
      <p>РФ назвала умовою проведення нормандської зустрічі розведення сил і засобів на трьох ділянках на Донбасі.</p>
      <p>Українські військові і контрольовані Кремлем бойовики «ДНР/ЛНР» відійшли від лінії зіткнення в Станиці Луганській, Золотому, а також в Богданівці та Петрівському.</p>
    </article>
  </body>
</html>