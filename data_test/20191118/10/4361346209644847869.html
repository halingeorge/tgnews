<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/michelisz-az-elrol-varja-a-szezonzarot/186805"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T10:30:00+00:00"/>
    <meta property="og:title" content="Michelisz az élről várja a szezonzárót"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Michelisz az élről várja a szezonzárót</mark>
      </h1>
      <address><time datetime="2019-11-18T10:30:00+00:00">18 Nov 2019, 10:30</time> by <a rel="author">Bors</a></address>
      <p>
        <b>Michelisz Norbert Makaóban is dobogóra tudott állni, a nyitó futamon második lett, s újra átvette összetettben a vezetést. Kilenc pont előnnyel várja az utolsó, sepangi állomást. </b>
        <b>Michelisz Norbert Makaóban is dobogóra tudott állni, a nyitó futamon második lett, s újra átvette összetettben a vezetést. Kilenc pont előnnyel várja az utolsó, sepangi állomást.</b>
      </p>
      <p>Folytatódott a magyar pilóta remeklése, aki sorozatban nyolcadik versenyhétvégéjén is dobogós lett. S habár a második és harmadik futamon legfőbb riválisa, Esteban Guerrieri egy-aránt előtte végzett, mivel az argentin az elsőn kiesett, így a pontversenyben Michelisz ugrott az élre.</p>
      <blockquote><b>A Vk-pontverseny állása:</b> <br/>1. Michelisz Norbert 316 pont, 2. Guerrieri (argentin) 307, 3. Muller (francia) 305, 4. Björk (svéd) 288, …23. Tassi Attila 52</blockquote>
      <figure>
        <img src="http://media.borsonline.hu/cikk/20/192402/big-lead/650x360/2026630_harc-a-trofeaert-facebook.jpg"/>
        <figcaption>Nem adom! – ezzel a szöveggel tette ki Michelisz (balrról) a képet, amin Esteban Guerrierivel, Yvan Mullerrel és Thed Björkkel próbálják megkaparintani a Vk-trófeát © Facebook</figcaption>
      </figure>
      <p>Nála már csak a négyszeres világbajnok Yvan Muller lehetett elégedettebb, aki két győzelmet is aratott, így a sorozatot záró sepangi megméretés előtt a francia pilóta is felzárkózott 11 pontra az éllovas magyar mögé, vagyis még vele is számolni kell a Világkupa-elsőségért zajló csatában. Ez pedig csöppet sem megnyugtató hír, hiszen Muller az elmúlt években többször is borsot tört már Michelisz orra alá, amelyek közül a legemlékezetesebb az volt, amikor 2016-ban a bajnoki hajrában gálánsan elengedte maga mellett Tiago Monteirót, aki ezzel a helyezéssel tudta elhalászni a magyar versenyző elől a vb-3. pozíciót.</p>
      <p>Persze Michelisz pontosan tudja, kár a múlton rágódni, s elsősorban rajta – na meg a technikán – múlik majd, hogyan sikerült lezárnia a 2019-es versenyévet.</p>
    </article>
  </body>
</html>