<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/szepseg/2019/11/18/katalin-hercegne-botrany-alkalmazott/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-18T10:11:00+00:00"/>
    <meta property="og:title" content="Óriási a botrány Katalin hercegné körül"/>
    <meta property="og:description" content="Egy hónapon belül két alkalmazottja is kilépett…"/>
  </head>
  <body>
    <article>
      <h1>Óriási a botrány Katalin hercegné körül</h1>
      <h2>Egy hónapon belül két alkalmazottja is kilépett…</h2>
      <address><time datetime="2019-11-18T10:11:00+00:00">18 Nov 2019, 10:11</time> by <a rel="author">Cosmopolitan.hu</a></address>
      <p><a href="https://cosmopolitan.hu/te_te_te/2019/11/16/kiderult-az-igazsag-meghan-es-az-apja-kapcsolatarol/">Az utóbbi hónapokban hozzászokhattál már</a>, hogy <b>a royalok drámáiról cikkeznek mindenhol</b> – de ezúttal <a href="https://cosmopolitan.hu/te_te_te/2019/11/15/harry-herceg-meghan-hercegne-archie-karacsony-botrany/">nem Meghan a téma</a>, hanem <b>Katalin</b>! Méghozzá azért, mert <b>nagyon rövid időn belül két bizalmasáról is kiderült, hogy nem dolgozik tovább neki…</b> Pár hete Sophie Agnew kilépésével voltak tele a hírek, hiszen a nő hét évig dolgozott Katalin személyi asszisztenseként, és köztudottan ő volt a hercegné egyik leghűségesebb alkalmazottja. Biztosat nem tudunk, de á<b>llítólag azért bocsájtották el, mert feleslegessé vált a munkája.</b> Azért ez elég érdekes indok ennyi év után, nem?</p>
      <p>Most pedig<b> felmondott Kate jobbkeze, Catherine Quinn!</b> A nő 2017 októbere óta dolgozott személyi titkárnőként Vilmos felesége mellett, és e<b>lképesztően nagy felelősséggel járt a munkája.</b> Képzeld, ő szervezte Katalin programjait és találkozóit, és el is kísérte őt a rendezvényekre. De a hercegné naptára mellett arra is nagy figyelmet fordított, hogy segítsen kialakítani a leendő királyné profilját: azaz a <b>keményen dolgozó és jótékonykodó royal nőt és leendő királynét.</b> Catherine amúgy karácsonyig marad a pozijában, és ha hihetünk a híreknek, azért döntött a távozás mellett, mert<b> új kihívásokat akar…</b></p>
      <p>Ráadásul<b> a teljes munkaidős állás helyett csak részmunkaidőset szeretne</b>, hogy több ideje legyen a jótékonysági törekvéseire.<i> „Catherine egy nagyon kedves nő, aki sokat elért, amíg a hercegnének dolgozott. De most szeretne visszalépni egyet, és újra a jótékonysági munkáira fókuszálni”</i> – mondta egy bennfentes. <i>„Lenyűgöző munkát végzett, de most több időt szeretne fordítani más érdeklődéseire, és úgy érzi, már segített kialakítani Katalinnak egy erős csapatot Katalin körül, tehát ez a tökéletes alkalom arra, hogy továbblépjen.”</i></p>
      <p><b>Kate és a titkárnője állítólag abszolút békében váltak el</b>, de az mindenképpen nagyon érdekes, hogy egy hónapon belül a hercegné két bizalmasa is kilépett… Vajon mit szól ehhez a drámához Erzsébet királynő?</p>
    </article>
  </body>
</html>