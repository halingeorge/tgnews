<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/18/nokia-telefony-prave-dostavaji-certifikaci-eahu/"/>
    <meta property="og:site_name" content="GizChina.cz"/>
    <meta property="article:published_time" content="2019-11-18T10:00:14+00:00"/>
    <meta property="og:title" content="Nokia telefony právě dostávají certifikaci EAHU"/>
    <meta property="og:description" content="Společnost HMD Global, která produkuje Nokia telefony, se chystá na představení několika nových přístrojů. Tři z nich mají certifikaci EAHU."/>
  </head>
  <body>
    <article>
      <h1>Nokia telefony právě dostávají certifikaci EAHU</h1>
      <address><time datetime="2019-11-18T10:00:14+00:00">18 Nov 2019, 10:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Nokia telefony právě dostávají certifikaci EAHU<br/>5 (100%) 1 vote</p>
      <p>Společnost HMD Global, která produkuje Nokia telefony, se chystá na představení několika nových přístrojů. Tři z nich nedávno dostaly certifikaci Eurasijské ekonomické unie (EAHU). Na síť se dostaly certifikační výpisy všech tří telefonů, ovšem nelze rozklíčovat o jaké konkrétní modely by mělo jít. Ve výpisech totiž figurují jen pod kódovými označeními TA-1205, TA-1212 a TA-1234. A nejsou zde uvedeny ani hlavní parametry těchto strojů.</p>
      <p>Ovšem <a href="https://www.nashvillechatterclass.com/nokia-phones-ta-1205-ta-1212-and-ta-1234-have-bagged-russias-eec-certification/46122/">podle tipařů</a> jsou v přípravách modely Nokia 9.1, Nokia 8.2, Nokia 5.2 a Nokia 2.3. Takže je velmi pravděpodobné, že o některé z těchto jmenovaných telefonů skutečně půjde. Situaci však trochu zamotalo to, že Nokia telefony s těmito kódovými označeními se neobjevily v žádném dalším stěžejním certifikačním výpisu. Snad jen s výjimkou přístroje Nokia 5.2, který byl certifikován americkým FCC. Podle tohoto certifikačního úřadu by měl mít telefon rozměry 157,69×75,41 milimetrů a baterii s kapacitou 3920 mAh. Úhlopříčka displeje by měl být zhruba 5,7 palce.</p>
      <slideshow>
        <figure>
          <img src="https://gizchina.cz/wp-content/uploads/2019/11/Nokia-EEC-a.jpg"/>
        </figure>
        <figure>
          <img src="https://gizchina.cz/wp-content/uploads/2019/11/Nokia-EEC-b.jpg"/>
        </figure>
        <figure>
          <img src="https://gizchina.cz/wp-content/uploads/2019/11/Nokia-EEC.jpg"/>
        </figure>
      </slideshow>
      <p>Dále se v poslední době také <a href="https://gizchina.cz/2019/11/11/nokia-8-2-bude-mit-jen-5g-verzi-a-zrejme-se-objevi-na-mwc-2020/">hodně hovoří o modelu</a> Nokia 8.2. Ten by měl podporovat 5G sítě a zřejmě přijde i ve verzi s podporou 4G. Tipaři u tohoto telefonu odhadují, že bude používat nový procesor z dílen Qualcomm „sedmistovkové“ řady s vestavěným modemem 5G. Zřejmě by mělo jít o Snapdragon 735. A spekuluje se i o přední pop-up kameře. Její rozlišení by mohlo být až 32 MPix. Svými dalšími parametry by měl spadat do střední třídy včetně zadního fotoaparátu, který by mohl mít čtyři snímače uloženy do kruhového modulu. Telefon by mohl být uveden na veletrhu MWC začátkem příštího roku.</p>
      <p>Posledním z trojice certifikovaný přístrojů by měl být s nejvyšší pravděpodobností model Nokia 2.3. O něm však nemáme žádné podrobnější informace. Je dost možné, že společnost HMD Global se už nyní připravuje na příští rok, kdy jak bývá již jejich dobrým zvykem, představí větší počet svých novinkových zařízení.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/15/huawei-matepad-by-mel-dorazit-uz-25-listopadu/"/>
        <a href="https://gizchina.cz/2019/11/14/chysta-se-redmi-note-8-pro-se-snapdragonem-730g/"/>
        <a href="https://gizchina.cz/2019/11/14/xiaomi-m1912g7be-dostava-certifikaci-3c-jde-o-poco-f2-nebo-redmi-k30/"/>
      </related>
    </article>
  </body>
</html>