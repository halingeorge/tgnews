<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186686/"/>
    <meta property="og:site_name" content="Janam TV"/>
    <meta property="article:published_time" content="2019-11-18T10:12:40+00:00"/>
    <meta property="og:title" content="കിഫ്ബിയിൽ സമ്പൂർണ്ണ ഓഡിറ്റ് വേണം , സിഎജിയുടെ ആവശ്യം സർക്കാർ വീണ്ടും തള്ളി"/>
    <meta property="og:description" content="തിരുവനന്തപുരം : കിഫ്ബിയിൽ സമ്പൂർണ്ണ ഓഡിറ്റ് വേണമെന്ന സിഎജിയുടെ ആവശ്യം സർക്കാർ വീണ്ടും തള്ളി . ഡിപിസി ആക്ടിലെ 14(1) പ്രകാരമുള്ള ഓഡിറ്റിനു സന്നദ്ധമാണെന്നും"/>
  </head>
  <body>
    <article>
      <h1>കിഫ്ബിയിൽ സമ്പൂർണ്ണ ഓഡിറ്റ് വേണം , സിഎജിയുടെ ആവശ്യം സർക്കാർ വീണ്ടും തള്ളി</h1>
      <address><time datetime="2019-11-18T10:12:40+00:00">18 Nov 2019, 10:12</time> by <a rel="author">Janam TV Web Desk</a></address>
      <p>തിരുവനന്തപുരം : കിഫ്ബിയിൽ സമ്പൂർണ്ണ ഓഡിറ്റ് വേണമെന്ന സിഎജിയുടെ ആവശ്യം സർക്കാർ വീണ്ടും തള്ളി . ഡിപിസി ആക്ടിലെ 14(1) പ്രകാരമുള്ള ഓഡിറ്റിനു സന്നദ്ധമാണെന്നും സർക്കാർ അറിയിച്ചു .</p>
      <p>20(2) പ്രകാരമുള്ള സമ്പൂർണ്ണ ഓഡിറ്റിനു അനുമതി വേണമെന്ന സി എ ജിയുടെ ആവശ്യമാണ് സർക്കാർ നിരാകരിച്ചത് . നാലു തവണ ഈ ആവശ്യം ഉന്നയിച്ച് സി എ ജി സർക്കാരിനു കത്ത് നൽകിയിരുന്നു . ആദ്യ മൂന്ന് കത്തുകൾക്കും സർക്കാർ മറുപടി നൽകിയിരുന്നില്ല .കിഫ്ബിയ്ക്ക് 14(1) പ്രകാരമുള്ള ഓഡിറ്റ് മതിയാകുമെന്ന നിലപാടിലാണ് സർക്കാർ .</p>
      <p>ഭീമമായ ഫണ്ട് സമാഹരിക്കുന്ന കിഫ്ബിയിൽ സാധാരണ ഓഡിറ്റിനു പരിമിതിയുണ്ടെന്നാണ് സി എ ജി വ്യക്തമാക്കുന്നത് . സി.എ.ജി.യുടെ അധികാരങ്ങളെ സംബന്ധിച്ച നിയമത്തിലെ ചട്ടം 20 (2) പ്രകാരം ഓഡിറ്റ് ഏല്‍പ്പിക്കണമെന്നാവശ്യപ്പെട്ട് സി.എ.ജി. ഫെബ്രുവരി 11-നു കത്തയച്ചിരുന്നു. ഇതിനു സർക്കാർ മറുപടി നൽകിയില്ലെന്നും സിഎജി ചൂണ്ടിക്കാട്ടുന്നു .</p>
    </article>
  </body>
</html>