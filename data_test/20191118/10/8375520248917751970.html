<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/z-pochatku-roku-kijiv-minuvali-ponad-500-raziv-640658.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T10:22:05+00:00"/>
    <meta property="og:title" content="З початку року Київ «мінували» понад 500 разів"/>
    <meta property="og:description" content="Минулого тижня до екстрених служб надійшло одне повідомлення про мінування"/>
  </head>
  <body>
    <article>
      <h1>З початку року Київ «мінували» понад 500 разів</h1>
      <address>
        <time datetime="2019-11-18T10:22:05+00:00">18 Nov 2019, 10:22</time>
      </address>
      <h4>Минулого тижня до екстрених служб надійшло одне повідомлення про мінування</h4>
      <p>Впродовж минулого тижня (з 11-го по 17 листопада) пожежно-рятувальні підрозділи Київського гарнізону здійснили 187 виїздів на ліквідацію пожеж та надзвичайних ситуацій.</p>
      <p>Про це <a href="https://kyiv.dsns.gov.ua/ua/Ostanni-novini/17076.html">повідомляє</a> пресслужба Головного управління ДСНС у Києві.</p>
      <p>За даний тиждень столичні вогнеборці ліквідували 84 пожежі та 8 аварій. На пожежах загинула одна особа та ще одна травмована.</p>
      <p>Для надання допомоги громадянам рятувальні підрозділи задіювалися 9 разів, ще 15 – для допомоги іншим службам столиці.</p>
      <p>Протягом тижня в екосистемах міста пожеж не виникало. Загалом з початку року здійснено 522 виїзди та ліквідовано загоряння на площі 152,602 га.</p>
      <p>Протягом даного періоду підрозділи гарнізону здійснили 1 виїзд для спільного відпрацювання з МВС та СБУ інформації щодо мінування об'єктів міста. Всього за 2019 рік здійснено 537 таких виїздів (за аналогічний період 2018 року – 165 виїздів).</p>
      <p>На водних об’єктах міста протягом тижня загинула одна особа. Всього з початку 2019 року на водних об'єктах Києва загинуло 73 особи, а саме: на р. Дніпро — 33 особи, на озерах — 27 осіб, на інших водоймах міста — 13 осіб. Всього врятовано 25 людей.</p>
      <p>Як повідомлялося, протягом останньої доби <a href="https://glavcom.ua/kyiv/news/za-dobu-u-kijevi-zgorili-chotiri-avtomobili-640604.html">столичні вогнеборці ліквідували пожежі в чотирьох автомобілях.</a></p>
      <related>
        <a href="https://glavcom.ua/news/-u-lvovi-nevidomiy-povidomiv-pro-zaminuvannya-vsih-shkil-ditsadkiv-bankiv-i-cerkov-640150.html"/>
        <a href="https://glavcom.ua/kyiv/news/sud-dav-mineru-kijivskogo-metro-shist-rokiv-tyurmi-639968.html"/>
        <a href="https://glavcom.ua/kyiv/news/sud-prodovzhiv-aresht-mineru-mostu-metro-v-kijevi-639785.html"/>
      </related>
    </article>
  </body>
</html>