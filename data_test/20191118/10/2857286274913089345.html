<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://interfax.com.ua/news/economic/625200.html"/>
    <meta property="og:site_name" content="Интерфакс-Украина"/>
    <meta property="article:published_time" content="2019-11-18T10:05:00+00:00"/>
    <meta property="og:title" content="Білл Гейтс очолив список найбагатших людей світу, обійшовши засновника Amazon Безоса"/>
    <meta property="og:description" content="Засновник Microsoft Білл Гейтс вийшов на перше місце в щорічно оновлюваному рейтингу найзаможніших людей світу, обійшовши голову Amazon.com Джефа Безоса, який раніше очолював цей список."/>
  </head>
  <body>
    <article>
      <h1>Білл Гейтс очолив список найбагатших людей світу, обійшовши засновника Amazon Безоса</h1>
      <address>
        <time datetime="2019-11-18T10:05:00+00:00">18 Nov 2019, 10:05</time>
      </address>
      <p>Засновник Microsoft Білл Гейтс вийшов на перше місце в щорічно оновлюваному рейтингу найзаможніших людей світу, обійшовши голову Amazon.com Джефа Безоса, який раніше очолював цей список.</p>
      <p>Згідно з індексом Bloomberg Billionaires, статки Гейтса сягають $110 млрд, тоді як у розпорядженні Безоса $109 млрд.</p>
      <p>Статки Гейтса збільшилися цього року на $19,5 млрд на тлі зростання акцій Microsoft на 48%. Папери Microsoft зросли в ціні на 4% з кінця жовтня, коли компанія отримала 10-річний контракт на суму $10 млрд на створення хмарної інфраструктури зберігання даних для міністерства оборони США.</p>
      <p>Безос втратив частину статків унаслідок розлучення, що завершилося влітку цього року. Його колишня дружина - Маккензі Безос - посіла 24-те місце в рейтингу Bloomberg Billionaires зі статками в $35 млрд. Водночас статки Безоса зменшилися на $16,2 млрд.</p>
      <p>Третє місце в списку Bloomberg Billionaires цього року посів французький магнат Бернар Арно ($103 млрд), що очолює групу LVMH, четверте - відомий інвестор Воррен Баффетт ($86,6 млрд), п'яте, - голова Facebook Марк Цукерберг ($74,5 млрд).</p>
      <p>Теги: <a href="https://interfax.com.ua/news/tag/%D0%B3%D0%B5%D0%B9%D1%82%D1%81.html">#гейтс</a> <a href="https://interfax.com.ua/news/tag/%D1%80%D0%B5%D0%B9%D1%82%D0%B8%D0%BD%D0%B3.html">#рейтинг</a></p>
    </article>
  </body>
</html>