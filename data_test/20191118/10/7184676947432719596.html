<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/18/povernennya-ukrayinskyh-korabliv-u-rosiyi-gotuyutsya-do-oformlennya-peredachi/"/>
    <meta property="og:site_name" content="Народна Правда"/>
    <meta property="article:published_time" content="2019-11-18T10:54:28+00:00"/>
    <meta property="og:title" content="Повернення українських кораблів: у Росії готуються до оформлення передачі"/>
    <meta property="og:description" content="Повернення українських кораблів, що були захоплені Росією 25 листопада 2018 року у ході атаки у Керченській протоці, має відбутися 18 листопада. Наразі у Керчі готуються до процедури оформлення передачі морських суден українській стороні."/>
  </head>
  <body>
    <article>
      <h1>Повернення українських кораблів: у Росії готуються до оформлення передачі</h1>
      <h2>Російський слідчий поїхав до Керчі оформляти відправку захоплених морських суден.</h2>
      <address>
        <time datetime="2019-11-18T10:54:28+00:00">18 Nov 2019, 10:54</time>
      </address>
      <p>Повернення українських кораблів, що <a href="https://narodna-pravda.ua/2019/11/18/poblyzu-fatalnoyi-tochky-yak-prohodyt-peredacha-zahoplenyh-u-kerchenskij-prototsi-korabliv-novi-kadry/">були захоплені Росією</a> 25 листопада 2018 року у ході атаки у Керченській протоці, має відбутися 18 листопада. Наразі у Керчі готуються до процедури оформлення передачі морських суден українській стороні.</p>
      <p>Loading...</p>
      <p>Про це повідомляє НАРОДНА ПРАВДА з посиланням на <a href="https://www.rbc.ua/ukr/news/sledovatel-delu-moryakov-poehal-kerch-oformlyat-1574064682.html?fromtg=1">«РБК Україна»</a>.</p>
      <p>Російський слідчий, що здійснює слідство у справі українських моряків, поїхав до Керчі оформляти відправку захоплених морських суден.</p>
      <p>За повідомленнями адвоката Миколи Ползова, передача суден має все ж таки відбутися.</p>
      <p>Він відзначає, що дане питання обговорювалося давно. Мова про це йде вже кілька тижнів. За словами адвоката, слідчий раніше повідомляв, що буде приймати участь в оформленні передачі катерів українській стороні.</p>
      <p>“Питання про передачу українських суден піднімали ще кілька тижнів тому, і про це ми говорили зі слідчим. Він говорив, що планує поїхати до Керчі і братиме участь в якихось діях з оформлення передачі цих суден. Зараз слідчий виїхав туди і це, ймовірно, свідчить про те, що передача суден все ж здійсниться”, – сказав він.</p>
      <p>Раніше повідомлялося, що до саміту в нормандському форматі, проведення якого заплановано на 9 грудня, <a href="https://narodna-pravda.ua/2019/11/15/rosiya-viddast-zahopleni-v-kerchenskij-prototsi-korabli-do-samitu-9-grudnya/">Росія має намір повернути Україні кораблі</a>, захоплені 25 листопада 2018 року в ході атаки на моряків Керченській протоці.</p>
      <p>Додамо, повернення захоплених у минулому році українських кораблів у Керченській протоці, відбудеться в найближчі дні. <a href="https://narodna-pravda.ua/2019/11/17/povernennya-zahoplenyh-ukrayinskyh-korabliv-nazvana-tochna-data/">Українські катери “Бердянськ” і “Нікополь”, а також буксир “Яни Капу” вже вивели з акваторії “Генмола” в Керчі</a>.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>