<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742309"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T10:24:00+00:00"/>
    <meta property="og:title" content="อ้างเมียหลวงไม่ขอทน!! ลั่นเอาผิดสาวขอ3ล้านฐานเป็นชู้"/>
    <meta property="og:description" content="บานปลาย!สาวโผล่อ้างตัวเป็นเมียหลวง ร้องทนายเดชาเข้าช่วยเหลือ เอาผิดคู่กรณีของสามี หลังบอกเป็นภรรยา ต้องได้ส่วนแบ่งเงินรางวัลหวย 6 ล้านบาท ลั่นเงินสามี ต้องได้สินสมรส แถมจ่อเอาผิดฐานเป็นชู้!"/>
  </head>
  <body>
    <article>
      <h1>อ้างเมียหลวงไม่ขอทน!! ลั่นเอาผิดสาวขอ3ล้านฐานเป็นชู้</h1>
      <address>
        <time datetime="2019-11-18T10:24:00+00:00">18 Nov 2019, 10:24</time>
      </address>
      <p>
        <b>บานปลาย!สาวโผล่อ้างตัวเป็นเมียหลวง ร้องทนายเดชาเข้าช่วยเหลือ เอาผิดคู่กรณีของสามี หลังบอกเป็นภรรยา ต้องได้ส่วนแบ่งเงินรางวัลหวย 6 ล้านบาท ลั่นเงินสามี ต้องได้สินสมรส แถมจ่อเอาผิดฐานเป็นชู้!</b>
      </p>
      <p>จากกรณี น.ส พรธิดา ชำนาญเวช อายุ 23 ปี ชาวจ.อุบลราชธานี พร้อมญาติเดินทางเข้าแจ้งความร้องทุกข์กับ ร.ต.อ.วีระพล สุดสายแก้ว รองสารวัตร สอบสวน สภ.พระประแดง จ.สมุทรปราการ เพื่อให้ดำเนินคดีกับ นายวิจักร (สงวนนามสกุล) อายุ 34 ปี แฟนหนุ่มที่เบี้ยวเงินรางวัลที่ถูกลอตเตอรี่รางวัลที่ 1 จำนวน 6 ล้านบาท ทั้งนี้ทางแฟนหนุ่มและน.ส.พรธิดา ตกลงจะแบ่งเงินรางวัลกันคนละ 3 ล้าน แต่ภายหลังแฟนหนุ่มกลับโวยวายบอกจะให้เงินเพียง 2 ล้าน ไม่เช่นนี้ก็ให้ไปฟ้องร้องเอาตามที่ปรากฏตามเหตุการณ์ไปแล้วนั้น<br/><br/>เกี่ยวกับเรื่องดังกล่าว ล่าสุดทางด้านนายเดชา กิติวิทยานันท์ ทนายความชื่อดัง ได้เผยกับ <b>"เดลินิวส์ออนไลน์</b>" เพิ่มเติมว่า หลังจากที่เรื่องราวดังกล่าวปรากฎเป็นข่าว ตนได้รับโทรศัพท์จากนางไก่(นามสมมุติ)หญิงสาวที่อ้างตัวว่าเป็นภรรยาที่ถูกต้องตามกฎหมาย มีทะเบียนสมรสถูกต้องทุกประการ ของ นายวิจักร (สงวนนามสกุล) อายุ 34 ปี โดยหลังจากนี้ อยากจะดำเนินการตามกฎหมาย เอาผิดกับน.ส พรธิดา ชำนาญเวช อายุ 23 ปี ชาวจ.อุบลราชธานี หลังต้องการเงินจำนวน 3 ล้านบาท<br/><br/>โดยนางไก่ยืนยันว่าเงินรางวัลที่1 จำนวน 6 ล้านบาทนั้นตนต้องได้รับส่วนแบ่งเนื่องจากเป็นสินสมรส สามีไม่สามารถนำไปให้หญิงอื่นได้ และจะเข้าแจ้งความเอาผิดกับหญิงสาวดังกล่าวเนื่องจากเป็นชู้ อย่างไรก็ตาม ในเรื่องนี้ ทางตนเองก็ต้องตรวจสอบหลักฐานเพื่อการดำเนินคดีต่างๆต่อไป...<br/><br/><b>ข่าวที่เกี่ยวข้อง..<br/><a href="https://www.dailynews.co.th/regional/742211">-ฟังชัดๆทนายชี้ผัวขึ้นเงินลำพัง ผิดยักยอกทรัพย์คุก 3 ปี</a><br/><a href="https://www.dailynews.co.th/regional/742180">-สาวน้ำตานองถูกหวย6ล. ข้ามคืนแฟนเบี้ยวหอบรางวัลหนี</a></b></p>
      <figure>
        <img src="https://www.dailynews.co.th/admin/upload/20191118/news_MdiYnEclyy171044_533.jpg?v=20191119025?v=3574"/>
      </figure>
    </article>
  </body>
</html>