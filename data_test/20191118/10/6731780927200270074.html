<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/18/luca-sacchi-fidanzata-anastasiya-sparita/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-18T10:40:03+00:00"/>
    <meta property="og:title" content="Omicidio Luca Sacchi, la fidanzata Anastasia è sparita: l’appello dei genitori"/>
    <meta property="og:description" content="Omicidio Luca Sacchi, la fidanzata Anastasia è sparita: l'appello dei genitori e quegli strani messaggi della ragazza al papà di lui"/>
  </head>
  <body>
    <article>
      <h1>Omicidio Luca Sacchi, la fidanzata Anastasia è sparita: l’appello dei genitori</h1>
      <address><time datetime="2019-11-18T10:40:03+00:00">18 Nov 2019, 10:40</time> by <a rel="author">FrancescoB</a></address>
      <p>
        <b>Omicidio Luca Sacchi, la fidanzata Anastasia è sparita: l’appello dei genitori e quegli strani messaggi della ragazza.</b>
      </p>
      <figure>
        <img src="https://www.viagginews.com/wp-content/uploads/2019/11/Luca-Sacchi-e-Anastasiya-fidanzata.jpg"/>
        <figcaption>Omicidio Luca Sacchi FOTO viagginews.com</figcaption>
      </figure>
      <p>Continua a tenere banco coi suoi misteri insoluti la vicenda dell’uccisione di Luca Sacchi, il personal trainer romano freddato con un colpo di pistola fuori a un pub della capitale. Coinvolta nell’omicidio anche<b> <a href="https://www.viagginews.com/2019/10/27/anastasia-kylemnyk-chi-e-fidanzata-luca-sacchi-foto-storia/">la fidanzata Anastasiya</a></b> che ha fornito versione discordanti sull’accaduto e <b>ha omesso diversi elementi</b>, primo fra tutti il contenuto di migliaia di euro in contanti del suo zainetto. C’è poi ancora da chiarire in che modo lei fosse in contatto con i due spacciatori che poi hanno ucciso il suo fidanzato e come mai al momento dello sparo lei non fosse lì vicino a Luca come aveva raccontato in un primo momento.</p>
      <p>
        <b>Leggi anche –&gt; <a href="https://www.viagginews.com/2019/11/14/omicidio-luca-sacchi-60mila-euro-anastasiya-pusher/">Omicidio Luca Sacchi | ben 60mila euro nello zaino di Anastasiya | ipotesi truffa ai pusher</a></b>
      </p>
      <p>A tutto ciò si aggiunge la sua assenza ai funerali di Luca e il suo completo assentarsi anche rispetto alla famiglia di lui che l’aveva invece accolta come una figlia.</p>
      <figure>
        <img src="https://www.viagginews.com/wp-content/uploads/2019/10/Luca-Sacchi-1.jpg"/>
      </figure>
      <h3>L’appello della famiglia di Luca Sacchi alla fidanzata Anastasiya</h3>
      <p>Dalle colonne del settimanale Giallo arriva un appello di Tina Sacchi, la mamma del personal trainer 24enne: “Luca era un ragazzo d’oro, il figlio che tutte le mamme avrebbero voluto. Lui non c’è più e io voglio almeno sapere perché è stato ucciso. Vogliamo giustizia, vogliamo che chi ci ha portato via nostro figlio paghi e vogliamo la verità, perché la memoria di mio figlio non deve essere infangata. <b>Anastasiya</b>, mi rivolgo a te: se come dici, hai detto la verità, <b>perché ti sei allontanata da noi?</b> Ti prego dicci la verità, fallo per Luca: tu lo sai che <b>lui non c’entrava niente con la droga</b>. Dicci quello che sai in modo che Luca possa uscire pulito, come merita, da questa storia. Mio figlio era un ragazzo sano e pulito, non meritava tutto ciò”.</p>
      <figure>
        <img src="https://www.viagginews.com/wp-content/uploads/2019/10/Anastasia.jpg"/>
      </figure>
      <h3>L’assenza dai funerali e quei messaggi strani al papà di Luca</h3>
      <p>Il giorno dei funerali la ragazza ha scritto un secco messaggio al papà di Luca Sacchi: “Ho appreso dai giornali la notizia dei funerali, ma con tutto il clamore mediatico che si è creato intorno a questa tragedia, ho valutato di non venire”. Lei poi non ha più risposto ai messaggi del papà di Luca che le chiedeva: <b>“Perché sei sparita?”.</b> L’avvocato della famiglia Sacchi spiega: “L’assenza di Anastasiya è stata pesante, Luca avrebbe voluto che lei fosse lì. Penso che il clamore mediatico lo abbia creato proprio lei, nascondendosi. Se sta dicendo la verità avrebbe dovuto farsi vedere, pulita e limpida. Così è lei stessa ad alimentare i dubbi”.</p>
      <figure>
        <img src="https://www.viagginews.com/wp-content/uploads/2019/11/Anastasia-Kylemnyk-luca-sacchi.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/18/barbara-durso-giletti-nuovo-scontro-inaccettabile/"/>
        <a href="https://www.viagginews.com/2019/11/18/cosa-ce-stasera-in-tv/"/>
        <a href="https://www.viagginews.com/2019/11/18/canone-rai-abolizione/"/>
      </related>
    </article>
  </body>
</html>