<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/politica/fioramonti_soldi_universita_sud-6571190/news/2019-11-18/"/>
    <meta property="og:site_name" content="Agi"/>
    <meta property="article:published_time" content="2019-11-18T10:36:00+00:00"/>
    <meta property="og:title" content="Fioramonti chiede che alle università del Sud vadano più soldi che al Nord"/>
    <meta property="og:description" content="Il ministro dell'Istruzione torna a minacciare le dimissioni se dalla manovra non usciranno i 3 miliardi che chiede per la scuola"/>
  </head>
  <body>
    <article>
      <h1>Fioramonti chiede che alle università del Sud vadano più soldi che al Nord</h1>
      <h2>Il ministro dell'Istruzione torna a minacciare le dimissioni se dalla manovra non usciranno i 3 miliardi che chiede per la scuola</h2>
      <address><time datetime="2019-11-18T10:36:00+00:00">18 Nov 2019, 10:36</time> by <a rel="author">AGI - Agenzia Giornalistica Italia</a></address>
      <p>Torna a minacciare le dimissioni dal dicastero dell’Istruzione di viale Trastevere il ministro <b>Lorenzo Fioramonti</b> se dalla manovra economica che oggi entra nel vivo alla prova degli emendamenti e della discussione non usciranno i 3 miliardi che lui ha chiesto che vangano messi a disposizione del mondo della scuola.</p>
      <p>E a tale proposito il ministro dice di sostenere “l’emendamento proposto dalla senatrice <b>Cattaneo</b> affinché si vincolino 80 dei 140 milioni di euro statali per la copertura dei costi di ideazione, costruzione e mantenimento di <b>facilities</b> nazionali Ht e delle spese di mobilità dei ricercatori di università, Irccs e enti pubblici di ricerca”.</p>
      <related>
        <a href="https://www.agi.it/cronaca/fioramonti_fondi_ricerca_sugar_tax-6496065/news/2019-11-06/"/>
      </related>
      <p>Secondo il ministro nell’ambito universitario ci sono atenei che si trovano “a operare in aree socio-economiche ricche e che hanno più facilità a reperire <b>finanziamenti</b> perché gran parte della popolazione studentesca ha un reddito superiore alla <b>no tax area</b>” ma nelle altre aree “accade la dinamica opposta” per cui “il compito dello Stato è fare in modo che tutte le altre città siano messe in condizione di correre “in egual misura. Tanto da spingere per l’introduzione di un ”fondo di perequazione”.</p>
      <p>E sulla manovra Fioramonti dice di avere la stessa posizione “di sempre”: chiede una ” <b>inea di galleggiamento</b>”, altrimenti dal prossimo anno – dichiara il ministro – “tante università non potranno pagare gli <b>stipendi</b>”. E secondo la media europea l’Italia “dovrebbe investire 24 miliardi di euro” e cinque anni fa, “sono andato a rivedere le cifre, su scuola e università c’era un investimento di 5 miliardi”.</p>
      <related>
        <a href="https://www.agi.it/cronaca/fioramonti_fondi_ricerca_sugar_tax-6496065/news/2019-11-06/"/>
      </related>
      <p>“La mia – chiosa il ministro – non è una pretesa arrogante, ma una battaglia politica. Chiedere 3 miliardi è il minimo per arrivare ad una soglia di galleggiamento ed evitare il fallimento di tante università”.</p>
      <p>E per ottenere questo risultato le uniche armi del ministro sono “mettere sulla bilancia la fine della esperienza governativa”.  </p>
    </article>
  </body>
</html>