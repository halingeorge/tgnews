<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fa.rfi.fr/%D9%81%D8%B1%D8%A7%D9%86%D8%B3%D9%87-%D8%A7%D8%B2-%D8%A7%D8%AA%D8%A8%D8%A7%D8%B9-%D8%AE%D9%88%D8%AF-%D8%AE%D9%88%D8%A7%D8%B3%D8%AA-%DA%A9%D9%87-%D8%A7%D8%B2-%D8%B3%D9%81%D8%B1-%D8%A8%D9%87-%D8%A7%DB%8C%D8%B1%D8%A7%D9%86-%D9%82%D9%88%DB%8C%D8%A7%D9%8B-%D8%AE%D9%88%D8%AF%D8%AF%D8%A7%D8%B1%DB%8C-%DA%A9%D9%86%D9%86%D8%AF-20191118/%D8%A7%DB%8C%D8%B1%D8%A7%D9%86"/>
    <meta property="og:site_name" content="RFI"/>
    <meta property="article:published_time" content="2019-11-18T10:46:27+00:00"/>
    <meta property="og:title" content="فرانسه از اتباع خود خواست که از سفر به ایران قویاً خودداری کنند"/>
    <meta property="og:description" content="وزارت امور خارجۀ فرانسه از شهروندان این کشور خواست که از سفر به ایران قویاً  خودداری کنند. وزارت امور خارجۀ فرانسه در بیانیه ای که به این مناسبت منتشر کرده هشدار داده است که &quot;به دلیل دستگیری ها و بازداشت های خودسرانۀ سرویس های امنیتی و اطلاعاتی ایران..."/>
  </head>
  <body>
    <article>
      <h1>فرانسه از اتباع خود خواست که از سفر به ایران قویاً خودداری کنند</h1>
      <address><time datetime="2019-11-18T10:46:27+00:00">18 Nov 2019, 10:46</time> by <a rel="author">ناصر اعتمادی</a></address>
      <p>
        <b>وزارت امور خارجۀ فرانسه از شهروندان این کشور خواست که از سفر به ایران قویاً  خودداری کنند. وزارت امور خارجۀ فرانسه در بیانیه ای که به این مناسبت منتشر کرده هشدار داده است که "به دلیل دستگیری ها و بازداشت های خودسرانۀ سرویس های امنیتی و اطلاعاتی ایران سفر به این کشور در حال حاضر پُر مخاطره است."</b>
      </p>
      <p>بیانیۀ وزارت امور خارجۀ فرانسه در ادامه افزوده است که "<b>سرویس های امنیتی و اطلاعاتی ایران به طور کلی به گونه ای بسیار تجاوزکارانه به ویژه در قبال تماس های اتباع خارجی با مردم ایران رفتار می کنند و این رفتار در خصوص محافل دانشگاهی که شدیداً تحت مراقبت هستند بیشتر است."</b></p>
      <p>وزارت امور خارجۀ فرانسه تأکید کرده است که به دلیل تنش های منطقه ای که می توانند بر وضعیت ایران اثر بگذارند مخاطرات سفر به ایران تشدید شده اند.  </p>
      <p>دولت فرانسه قویاً از اتباع این کشور خواسته است که سفرهای حرفه ای و شخصی خود را به ایران به تعویق بیندازند و از نزدیک شدن به تظاهرات و اعتراض های جاری در شهرهای ایران خودداری ورزند.  <b> </b></p>
      <p> فریبا عادلخواه، پژوهشگر فرانسوی ایرانی تبار، و همکار او، رولان مارشال، از بیش از پنج ماه پیش توسط سرویس های اطلاعاتی ایران و مشخصاً سازمان اطلاعات سپاه پاسداران به اتهام جاسوسی دستگیر و در زندان اوین نگهداری می شوند.</p>
      <p>جمهوری اسلامی ایران با درخواست ملاقات کنسولی سفارتخانۀ فرانسه با اتباع دستگیر شدۀ این کشور در ایران مخالفت کرده و دولت پاریس را به این دلیل به دخالت در امور دخالتی خود متهم کرده است. جمهوری اسلامی ایران یک پژوهشگر انگلیسی ایرانی تبار را نیز به نام کامیل احمدی به اتهام رابطه با سرویس های اطلاعاتی کشورهای بیگانه دستگیر و زندانی کرده است.</p>
    </article>
  </body>
</html>