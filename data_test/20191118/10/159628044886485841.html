<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/politika/mhp/ulku-ocaklarindan-turkes-icin-pilav-hayri/"/>
    <meta property="og:site_name" content="Denizli Haber"/>
    <meta property="article:published_time" content="2019-11-18T10:48:00+00:00"/>
    <meta property="og:title" content="Ülkü Ocakları’ndan Türkeş için pilav hayrı"/>
    <meta property="og:description" content="Denizli Ülkü Ocakları, Alparslan Türkeş ve şehitler için pilav ve ayran hayrı yaptı."/>
  </head>
  <body>
    <article>
      <h1>Ülkü Ocakları’ndan Türkeş için pilav hayrı</h1>
      <h2>Denizli Ülkü Ocakları, Alparslan Türkeş ve şehitler için pilav ve ayran hayrı yaptı.</h2>
      <address><time datetime="2019-11-18T10:48:00+00:00">18 Nov 2019, 10:48</time> by <a rel="author">Haber Merkezi</a></address>
      <p>Yeni Cami önündeki pilav hayrına Ülkü Ocakları Genel Başkan Yardımcısı Gazi Üniversitesi Öğretim Görevlisi Fatih Keskin, Ülkü Ocakları Başkanı Murat Aydınlı, MHP İl ve İlçe Yöneticileri katıldı. Pilav hayrına vatandaşların ilgisi yoğun oldu.</p>
      <p>Denizli Ülkü Ocakları Başkanı Murat Aydınlı, 17-25 Kasım, Alparslan Türkeş’i anma haftası olarak belirlendiğini ifade ederek, “Bu hafta ile ilgili birçok etkinlik düzenledik. ‘Çevrecilik, milliyetçiliktir’ adı altında bir kampanya başlattık. Bu kapsamda da bir hatıra ormanı oluşturduk. Çınar Yeni Cami önünde de 2 bin kişilik bir pilav hayrımız oldu. Bu haftayı dolu dolu geçirip, rahmetli Başbuğumuzu ve aziz Ülkücü şehitlerimizi anıyoruz” diye konuştu.</p>
      <p>Ülkü Ocakları olarak yoğun bir faaliyet içerisinde olduklarını belirten Ülkü Ocakları Genel Başkan Yardımcısı Fatih Keskin ise, “Denizli Ülkü Ocakları’nın düzenlediği etkinliklere katılmak amacıyla Denizli’ye geldik. Rahmetli Başbuğ’umuz Alparslan Türkeş’in aziz hatırasına ve Ülkücü şehitlerin ruhlarına ithafen bir hatıra ormanı açılışı gerçekleştirdik. Yine onların aziz hatıralarına ve ruhlarına hediye etmek üzere pilav ve ayran hayrımızı gerçekleştirdik. Bizim burada bulunma sebebimiz bu etkinler içindir. Ülkü Ocakları olarak yoğun bir faaliyet içindeyiz. Ülkü Ocakları, Rahmetli Başbuğ’umuzun ve Dündar Taşer’in bize emaneti olan bir kurumdur. 50 yıllık bir kurumsal kimliğe sahip. Ve bu 50 yılın her anı şanla, şerefle verilmiş bir mücadele anlamı taşır. Ülkü Ocakları Genel Başkanı Sinan Ateş, Devlet Bahçeli’nin tensipleri ile 9 Ocak’ta atanmış bulunmaktadır. 10 aylık geçen sürede Ülkü Ocakları olarak birçok alanda güzel işlere imza attık” dedi.</p>
    </article>
  </body>
</html>