<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/i-stamatia-xanarchetai-sto-rethumno.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-18T10:42:00+00:00"/>
    <meta property="og:title" content="Η Σταματία ξανάρχεται στο Ρέθυμνο!"/>
  </head>
  <body>
    <article>
      <h1>Η Σταματία ξανάρχεται στο Ρέθυμνο!</h1>
      <address>
        <time datetime="2019-11-18T10:42:00+00:00">18 Nov 2019, 10:42</time>
      </address>
      <p>Η υπέροχη «Σταματία, το γένος Αργυροπούλου» του Κώστα Σωτηρίου,</p>
      <p>σε σκηνοθεσία της Σοφίας Δερμιτζάκη, που γέμισε ασφυκτικά το Σεπτέμβρη το νέο χώρο του TheGarage και που έγινε δεκτή με το πιο θερμό χειροκρότημα από το κοινό του Ρεθύμνου, επιστρέφει και πάλι για να την απολαύσουμε σε μία και μοναδική παράσταση.</p>
      <p>Η ΘΕ.Σ.Η και οι StravagantiNUOVI, μετά την τεράστια απήχηση στο κοινό της Κρήτης, (και τα 2 soldout στο Ρέθυμνο) έρχονται την Παρασκευή 22 Νοεμβρίου, στις 21:30, στο TheGarage, με τη “Σταματία”, ξετυλίγοντας ένα ανάλαφρο ταξίδι στην Αθήνα στις πρώτες δεκαετίες του 20ου αιώνα, αλλά και μία επί της ουσίας αφήγηση της πολύπαθης σύγχρονης ελληνικής ιστορίας μέσα από τις γρίλιες ενός παραθύρου.</p>
      <p>Η Σταματία γεννημένη στα μέσα της δεκαετίας του ’30, κόρη ανώτερου δημοσίου υπάλληλου και αρραβωνιασμένη με λοχαγό του Εθνικού Στρατού, μονολογεί αδυνατώντας να παρακολουθήσει και κυρίως να αποδεχτεί τη ζωή που προχωράει δίπλα της. Είναι μια γυναίκα προσκολλημένη στο τρίπτυχο πατρίς – θρησκεία – οικογένεια, που διατηρεί ακέραιες τις αρχές που έλαβε από τους γονείς της, και αντιμετωπίζει τους πάντες καλοπροαίρετα, αρνούμενη πεισματικά να σκεφτεί οτιδήποτε κακό.</p>
      <p>Ο Κώστας Σωτηρίου φλερτάρει με την παρωδία, αλλά αντί για έναν επιδερμικά κωμικό τύπο, μας παραδίδει έναν κανονικότατο χαρακτήρα: μια ηρωίδα γλαφυρή και παράδοξα συμπαθή μέσα στην ιστορική, πολιτική, κοινωνική και οντολογική αφασία της. Μία περίεργη καρικατούρα συντηρητικής υφής που ασθμαίνει χαρούμενα μέσα στα στερεότυπα της όχι και τόσο «παλιάς» Ελλάδας.</p>
      <p>*Η Σταματία ανέβηκε το 2014 στο Θέατρο του Νέου Κόσμου όπου ο χειμαρρώδης μονόλογος του Κώστα Σωτηρίου γνώρισε μεγάλη επιτυχία.</p>
      <p>Κείμενο: Κώστας Σωτηρίου</p>
      <p>Σκηνοθεσία: Σοφία Δερμιτζάκη</p>
      <p>Σταματία: Νικολέτα Δάφνου</p>
      <p>Σκηνικά-Κοστούμια: Νίκος Καλαθάκης</p>
      <p>Επιμέλεια μουσικης- ήχου: Στέλλα Κουφάκη, Σοφία Δερμιτζάκη</p>
      <p>Φωτογραφίες: Μάνος Πολιτάκης</p>
      <p>Αφίσα: Λίλα Δάφνου- metrographics</p>
      <p>Ώρα έναρξης: 21:30</p>
      <p>Παρασκευή 22 Νοεμβρίου 2019</p>
      <p>Τηλέφωνο κρατήσεων: 6945378809</p>
      <p>Εισιτήριο: 12 ευρώ, μειωμένο 10 ευρώ</p>
      <p>TheGarage, Δημοκρατίας 53- απέναντι από το Μηχανολογικό</p>
    </article>
  </body>
</html>