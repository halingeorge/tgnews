<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562066/charitsis-i-eiriniki-poreia-gia-to-polytechneio-i-kalyteri-apantisi-sto-klima-tromolagneias"/>
    <meta property="og:site_name" content="NOOZ."/>
    <meta property="article:published_time" content="2019-11-18T10:11:00+00:00"/>
    <meta property="og:title" content="Χαρίτσης: Η ειρηνική πορεία για το Πολυτεχνείο η καλύτερη απάντηση στο κλίμα τρομολαγνείας"/>
    <meta property="og:description" content="«Ο ΣΥΡΙΖΑ συμμετείχε στις εκδηλώσεις μνήμης για το Πολυτεχνείο», για να τονίσει πως «η μαζικότατη και ειρηνική πορεία, ήταν η καλύτερη απάντηση στο κλίμα τρομολαγνείας και καταστολής που καλλιεργήθηκε τις προηγούμενες μέρες από την κυβέρνηση», δήλωσε ο εκπρόσωπος Τύπου του κόμματος, Αλέξης Χαρίτσης, μιλώντας στην ΕΡΤ."/>
  </head>
  <body>
    <article>
      <h1>Χαρίτσης: Η ειρηνική πορεία για το Πολυτεχνείο η καλύτερη απάντηση στο κλίμα τρομολαγνείας</h1>
      <address>
        <time datetime="2019-11-18T10:11:00+00:00">18 Nov 2019, 10:11</time>
      </address>
      <p>
        <b>«Ο ΣΥΡΙΖΑ συμμετείχε στις εκδηλώσεις μνήμης για το Πολυτεχνείο», για να τονίσει πως «η μαζικότατη και ειρηνική πορεία, ήταν η καλύτερη απάντηση στο κλίμα τρομολαγνείας και καταστολής που καλλιεργήθηκε τις προηγούμενες μέρες από την κυβέρνηση», δήλωσε ο εκπρόσωπος Τύπου του κόμματος, Αλέξης Χαρίτσης, μιλώντας στην ΕΡΤ.</b>
      </p>
      <p>«Η πλειοψηφία του ελληνικού λαού είναι αντίθετη στο περιβάλλον αυταρχισμού, καταστολής και ανάδυσης ακροδεξιών φωνών και λογικών που διαμορφώνεται στη χώρα μας και διεθνώς», δήλωσε ο εκπρόσωπος Τύπου του ΣΥΡΙΖΑ, <b>Αλέξης Χαρίτσης</b>, μιλώντας στο Πρώτο Πρόγραμμα της ΕΡΤ.</p>
      <p>Επισήμανε ότι «ο ΣΥΡΙΖΑ συμμετείχε στις εκδηλώσεις μνήμης για το Πολυτεχνείο», για να τονίσει πως «η μαζικότατη και ειρηνική πορεία, ήταν η καλύτερη απάντηση στο κλίμα τρομολαγνείας και καταστολής που καλλιεργήθηκε τις προηγούμενες μέρες από την κυβέρνηση».</p>
      <p>Μιλώντας για τη συνταγματική αναθεώρηση, είπε ότι στην προαναθεωρητική Βουλή ο ΣΥΡΙΖΑ κατέθεσε «μια ολοκληρωμένη πρόταση για τη συνταγματική αναθεώρηση, που είχε ως στόχο την εμβάθυνση της δημοκρατίας και των δικαιωμάτων, την προστασία δημόσιων κοινών αγαθών όπως είναι η ενέργεια και το νερό και τη θεσμική θωράκιση της λειτουργίας πολιτικού συστήματος, όπως για παράδειγμα ενάντια στην ασυλία του πολιτικού προσωπικού έναντι όλων των άλλων Ελλήνων πολιτών».</p>
      <h3>Για τη Novartis</h3>
      <p>Αναφορικά με την υπόθεση <b>Novartis,</b> ο κ. Χαρίτσης σημείωσε ότι «απαντήσαμε με συγκεκριμένα στοιχεία στον <b>κ. Φρουζή</b>, τα οποία αποδεικνύουν τη συνεχή μείωση των εσόδων της εταιρείας, κατά την περίοδο διακυβέρνησης ΣΥΡΙΖΑ», ενώ σχολίασε πως «το ανησυχητικό είναι ότι η ΝΔ και το ΚΙΝΑΛ λειτουργούν ως συνήγοροι του κ. Φρουζή».</p>
      <p>«Ο κ. Φρουζής, κατηγορούμενος για το σκάνδαλο Novartis, παραδέχτηκε ότι θα κάνει άμεσα αίτηση για να αποδεσμευθούν  οι καταθέσεις του στην Ελβετία, με βάση ακριβώς τη διάταξη την οποία ψήφισε την  προηγούμενη Τετάρτη η κυβέρνηση του κ. Μητσοτάκη» υποστήριξε ο κ. Χαρίτσης και κατέληξε: «Είναι πολύ σημαντικό να μην αφήνουμε σκιές στον τρόπο λειτουργίας του πολιτικού συστήματος».</p>
      <related>
        <a href="https://www.nooz.gr/greece/1561999/polemos-diarrown-nd-syriza-gia-ti-symmetochi-toy-alexi-tsipra-stin-poreia-toy-polytechneioy-kai-to-sabbatokyriako-toy-kyriakoy-mitsotaki-sto-londino"/>
        <a href="https://www.nooz.gr/greece/1561961/polytechneio-2019-o-tsipras-stin-koryfi-toy-mplok-toy-syriza-photos-video-"/>
        <a href="https://www.nooz.gr/greece/1562007/anathewrisi-toy-syntagmatos-ta-arthra-agkathia-kai-i-imera-tis-psifoforias"/>
      </related>
    </article>
  </body>
</html>