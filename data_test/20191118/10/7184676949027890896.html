<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/18/pensiyi-tsiny-na-gaz-ta-zemelna-reforma-shho-v-lystopadi-zminylosya-dlya-ukrayintsiv/?utm_source=firebase&amp;utm_medium=push&amp;utm_campaign=push-np"/>
    <meta property="og:site_name" content="Народна Правда"/>
    <meta property="article:published_time" content="2019-11-18T10:13:01+00:00"/>
    <meta property="og:title" content="Пенсії, ціни на газ та земельна реформа: що в листопаді змінилося для українців"/>
    <meta property="og:description" content="У листопаді ВР прийняла бюджет на 2020 рік, закон про земельну реформу, в Нафтогазі повідомили, що ціна на газ зросте, а в Кабміні попередили про нову пенсію."/>
  </head>
  <body>
    <article>
      <h1>Пенсії, ціни на газ та земельна реформа: що в листопаді змінилося для українців</h1>
      <h2>Українців попередили про подорожчання газу і зростання пенсій</h2>
      <address>
        <time datetime="2019-11-18T10:13:01+00:00">18 Nov 2019, 10:13</time>
      </address>
      <p>У листопаді Верховна Рада ухвалила бюджет на 2020 рік, прийняла в першому читанні закон про земельну реформу, а в “Нафтогазі” повідомили про нове зростання цін на блакитне паливо.</p>
      <p>Як передає НАРОДНА ПРАВДА, про це йдеться у матеріалі “<a href="https://www.segodnya.ua/economics/enews/reformy-pensii-ceny-subsidii-chto-izmenilos-za-nedelyu-1360646.html">Сегодня</a>“.</p>
      <p>Loading...</p>
      <h3>Бюджет 2020</h3>
      <p>За законопроект проголосували 280 депутатів. За оновленим проектом бюджету, середній курс гривні у 2020 році становитиме 27 грн/дол (у початковому варіанті проекту закладався курс 28,2 грн/дол). Передбачається, що ВВП України зросте на 3,7%, а річна інфляція складе 6,3%.</p>
      <p>Крім того, в оновленому проекті збільшено доходи (до 1,094 трлн гривень) і витрати (до 1,181 трлн гривень). Дефіцит бюджету, за розрахунками, становитиме 94,3 млрд гривень (зменшено на 855 млн гривень). Також передбачено рекордне фінансування доріг та оборонного сектору.</p>
      <p>
        <a href="https://narodna-pravda.ua/2019/11/15/novi-taryfy-na-gaz-kurs-dolara-i-pdr-shho-chekaye-na-ukrayintsiv-u-lystopadi/">
          <b>Нові тарифи на газ, курс долара та ПДР: що чекає українців у листопаді</b>
        </a>
      </p>
      <h3>Земельна реформа</h3>
      <p>Скасування мораторію на землю було однією з вимог Міжнародного валютного фонду. У рамках реформи планується навести порядок в кадастрах, звести всі реєстри, впорядкувати земельні відносини і дати можливість розпоряджатися своєю землею її власникам.</p>
      <h3>Ціна на газ зросла</h3>
      <p>У “Нафтогазі” повідомили про зростання ціни на газ для населення в листопаді. Вона складе 4899 грн за 1000 куб. м без урахування податку на додану вартість (ПДВ), націнки газсбитів і транспортних витрат.</p>
      <p>Співголова Фонду енергетичних стратегій Дмитро Марунич відзначає, що такий рівень листопадового подорожчання газу не викличе зростання вартості тепла: “Поки тариф на теплову енергію розрахований по 8,50 грн за 1 куб. м], рано говорити про те, що він на щось вплине. Після того, як вхідна ціна перевищить 8,55 грн, ліцензіати НКРЕКП звернуться і попросять підвищити тариф на тепло”.</p>
      <p>“Людям треба готуватися, що в січні ціна, за логікою ринкової позиції “Нафтогазу”, буде не нижче 9000 грн (за 1000 куб. м). Але чи буде вона такою? Якщо буде політичний чинник, то ми, можливо, такої ціни не побачимо, а буде [вона] в коридорі 8-8,5 тис. грн. Хоча у фінплані “Нафтогазу” з 1 листопада була ціна 9600 грн”, – зазначив інший експерт, член наглядової ради Інституту енергетичних стратегій Юрій Корольчук.</p>
      <h3>Мінімальна пенсія знову зросте 1 грудня</h3>
      <p>З 1 грудня цього року в Україні зросте розмір мінімальної пенсії. У Кабінеті міністрів обіцяють, що з початком зими розмір мінімальної пенсії досягне 1638 грн. Відповідно, перерахують розмір виплат і для інших пенсіонерів.</p>
      <p>Зазначимо, <a href="https://narodna-pravda.ua/ru/2019/11/15/epoha-bednosty-nazvan-glavnye-nedostatky-byudzheta-2020/">у Верховній Раді не всі позитивно сприймають бюджет-2020, відзначають, що він не є бюджетом розвитку, а є продовженням епохи бідності.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>