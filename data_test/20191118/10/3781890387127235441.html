<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/742318"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T10:40:00+00:00"/>
    <meta property="og:title" content="ตลาดหุ้นไทยพลิกปิดบวกยืนเหนือ1,600 จุด"/>
    <meta property="og:description" content="ตลาดหุ้นไทยปิดบวก 5.77 จุด แรงซื้อหุ้นกลุ่มโกลบอลเพย์หนุนคาดผลเจรจาเทรดวอร์คืบ   พร้อมเกาะติดคดีอนาคตใหม่-ตัวเลขส่งออกเดือนต.ค.นี้  โบรกเชียร์หุ้นผลประกอบการไตรมาส4/62 แจ่ม"/>
  </head>
  <body>
    <article>
      <h1>ตลาดหุ้นไทยพลิกปิดบวกยืนเหนือ1,600 จุด</h1>
      <address>
        <time datetime="2019-11-18T10:40:00+00:00">18 Nov 2019, 10:40</time>
      </address>
      <p>
        <b>ตลาดหุ้นไทยปิดบวก 5.77 จุด แรงซื้อหุ้นกลุ่มโกลบอลเพย์หนุนคาดผลเจรจาเทรดวอร์คืบ   พร้อมเกาะติดคดีอนาคตใหม่-ตัวเลขส่งออกเดือนต.ค.นี้  โบรกเชียร์หุ้นผลประกอบการไตรมาส4/62 แจ่ม</b>
      </p>
      <p>นายฐกฤต ชาติเชิดศักดิ์ ผู้ช่วยผู้จัดการ ฝ่ายวิจัย บล. เอเชียพลัส เปิดเผยถึงภาวะตลาดหุ้นปิดที่ 1,608จุด บวก 5.77 จุด หรือ  0.36%  ระหว่างวันเคลื่อนไหวสูงสุด  1,609.99 จุด และต่ำสุดที่ 1,596.80 จุด  มูลค่าการซื้อขาย 42,907.22  ล้านบาทว่า  ตลาดหุ้นไทยปิดบวกยืนเหนือ 1,600 จุุด แม้ว่าช่วงเช้าได้รับแรงกดดันจากการประกาศตัวเลขจีดีพีไตรมาส 3/62 ของสภาพัฒนาการเศรษฐกิจและสังคมแห่งชาติ(สศช.) ที่เติบโตเพียง 2.4% จากเดิมที่ตลาดคาดว่าจะเติบโต 2.6% ขณะที่การประกาศงบไตรมาส 3/62 ของบริษัทจดทะเบียนที่สิ้นสุดลงเมื่อสัปดาห์ที่ผ่านมาก็ต่ำกว่าที่ตลาดคาดการณ์ทำให้มีแรงเทขายหุ้นออกมา เช่น กลุ่มแบงก์  ส่วนประเด็นสงครามทางการค้าเริ่มคลี่คลายหลังจากมีข่าวว่า การเจรจาเกี่ยวกับการทำข้อตกลงการค้า Phase one กับจีนกำลังเข้าสู่ขั้นตอนสุดท้ายแล้วทำให้มีแรงซื้อหุ้นในกลุ่มโกลบอลเพย์ เช่น IVL,PTTGC เนื่องจากตลาดคาดหวังเชิงบวก</p>
      <figure>
        <img src="https://www.dailynews.co.th/admin/upload/20191118/news_hMHyuTPHkT174148_533.jpg?v=20191119127?v=9186"/>
      </figure>
      <p>สำหรับประเด็นที่ต้องติดตามคือการพิจารณาตัดสินคดีพรรคอนาคตใหม่  ตัวเลขเศรษฐกิจยุโรป  ตัวเลขภาคการผลิตสหรัฐ   รวมถึงติดตามถ้อยแถลงของประธานเฟดสาขาต่าง ๆ  ส่วนในประเทศเป็นเรื่องการประกาศตัวเลขส่งออกเดือนต.ค.นี้  ตลาดคาดว่าติดลบ ส่วนกลยุทธ์การลงทุนเน้นหุ้นที่คาดว่าผลประกอบการในไตรมาส 4 ใรแนวโน้มดี  ประเมินแนวรับพรุ่งนี้ 1,595 จุด และแนวต้านที่ 1,615 จุด </p>
    </article>
  </body>
</html>