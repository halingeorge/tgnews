<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/tavas/genc-gonulluler-toprakla-bulusuyor/"/>
    <meta property="og:site_name" content="Denizli Haber"/>
    <meta property="article:published_time" content="2019-11-18T10:11:00+00:00"/>
    <meta property="og:title" content="Genç gönüllüler toprakla buluşuyor"/>
    <meta property="og:description" content="Tavas İlçe Tarım Müdürlüğü’nce, Genç Gönüllüler Projesi kapsamında “Kim Demiş Tarım Bitiyor, Gençler Toprakla Buluşuyor” temalı etkinlik düzenledi."/>
  </head>
  <body>
    <article>
      <h1>Genç gönüllüler toprakla buluşuyor</h1>
      <h2>Tavas İlçe Tarım Müdürlüğü’nce, Genç Gönüllüler Projesi kapsamında “Kim Demiş Tarım Bitiyor, Gençler Toprakla Buluşuyor” temalı etkinlik düzenledi.</h2>
      <address><time datetime="2019-11-18T10:11:00+00:00">18 Nov 2019, 10:11</time> by <a rel="author">Haber Merkezi</a></address>
      <p>Etkinliğe Tavas Kaymakamı Recep Öztürk, Tavas Belediye Başkan Yardımcısı Ali Karakaş, İl Tarım Orman Müdür Yardımcısı Nejdet Demir, İlçe Tarım ve Orman Müdürü Halil Nas, Ziraat Odası Başkanı Süleyman Tozlukoğlu, öğretmen ve öğrenciler katıldı.</p>
      <figure>
        <img src="https://www.denizlihaber.com/medya/2019/11/denizli-tavas-tarim-haber1.jpg"/>
      </figure>
      <p>Proje hakkında bilgi veren Ziraat Mühendisi Meltem Sanciş, Tavas’ta böyle bir projeyi yürütmekten dolayı duydukları mutluluğu ifade etti. Sançiş, “Tarım ve Orman Bakanlığı ile Gençlik ve Spor Bakanlığı arasında imzalanan ‘Gönüllülük Alanında İş Birliği Protokolü’ çerçevesinde burada biraraya geldik. Genç arkadaşlarımız, öncelikle e-devlet sistemi üzerinden gönüllü kaydını yaptırarak, bu etkinliğe katılmak istediler. Tamamen gönüllülük esasına göre buraya geldiler. Bizler de Tarım ve Orman Bakanlığı teşkilatı olarak bu etkinliği düzenledik. Tarlada yetişen sebzeleri bizzat yerinde inceleyeceğiz” dedi.</p>
      <figure>
        <img src="https://www.denizlihaber.com/medya/2019/11/denizli-tavas-tarim-haber2.jpg"/>
      </figure>
      <p>Öğrencilerle birlikte tarlaya gidilerek lahana, marul, kereviz, brokoli, ıspanak ve maydanoz hakkında teknik bilgiler anlatılarak, sebze hasatı yapıldı. Daha sonra Ziraat Mühendisi Hüsamettin Nikbay tarafından tarımsal ürünlerin tarladan satış yerlerine dek uzanan yolculuğu hakkında bilgi verildi.</p>
      <figure>
        <img src="https://www.denizlihaber.com/medya/2019/11/denizli-tavas-tarim-haber3.jpg"/>
      </figure>
    </article>
  </body>
</html>