<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/silno-priznanie-i-podkrepa-za-ivan-geshev_news709975.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T10:27:00+00:00"/>
    <meta property="og:title" content="Силно признание и подкрепа за Иван Гешев"/>
    <meta property="og:description" content="Във връзка с проведената процедурата за избор на главен прокурор на Република България Управителният съвет на Асоциацията на прокурорите в България изказва своя"/>
  </head>
  <body>
    <article>
      <h1>Силно признание и подкрепа за Иван Гешев</h1>
      <address>
        <time datetime="2019-11-18T10:27:00+00:00">18 Nov 2019, 10:27</time>
      </address>
      <p>https://blitz.bg/obshtestvo/silno-priznanie-i-podkrepa-za-ivan-geshev_news709975.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573737913-20191114145724-mg-2498.jpg"/>
        <figcaption>Иван Гешев, Снимка: Георги КОЛЕВ, БЛИЦ</figcaption>
      </figure>
      <p><b>Във връзка с проведената процедурата за избор на главен прокурор на Република България Управителният съвет на Асоциацията на прокурорите в България изказва своята загриженост и категорично възразява срещу продължаващите опити за нагнетяване на напрежение в обществото и уронване престижа на прокуратурата, чрез подновяванетона недостойната компроматна кампания срещу избрания кандидат г-н Иван Стоименов Гешев.  </b><br/><br/>Белег на правовата държава са стриктното спазване на Конституцията и законите, при зачитанена правомощията на всяка една власт, провеждане на професионални дебати и демонстриране на толерантност към мнението на останалите.  Това на което отново станахме свидетели през последните дни, а именно недопустим уличен натиск срещу членовете на Висшия съдебен съвет, използването на безкрайни процедурни хватки и обструкции, сочи на идейно безсилие и липса на разумни юридически аргументи. Такова  поведение има една единствена цел - избягването на реалния дебат относно законовите и професионалните критерии, приложими в процедурата за избор на главен прокурор на Република България, които критерииса мотивирали двадесет от членовете на Пленума на ВСС да дадат своята подкрепа в полза на г-н Иван Стоименов Гешев.<br/><br/>Настояваме да бъдат зачетени  ясната позиция и категоричното мнение на професионалната общност на работещите в системата прокурори, следователи и служители. Същото се отнася и до вота на огромното мнозинство от членовете на легитимния да избере главния прокурор орган- Висшия съдебен съвет на Република България, които  открито, аргументирано и с името си и професионалната си репутация, застанаха зад номинацията на г-н  Гешев.<br/>Асоциацията на прокурорите в България неотклонно ще брани законността, справедливостта и доброто име на всички работещи в Прокуратурата на Република България честни и достойни професионалисти.<br/><br/>Противопоставяме се на опитите на някои изолирани кръгове изкуствено да конфронтират двете магистратски професии- съдийската и прокурорската. В тази връзка винаги сме следваме и ще продължим и за в бъдеще да следваме принципите на ненамеса в кадровата политика на съдийската общност, зачитане на независимостта и самоуправлението на съда и уважение към колегите съдии.  Заявяваме, че никога не бихме си позволили в процедури за избор на председатели на Върховния касационен съд и Върховния административен съд, да се намесваме в номинациите на Съдийската колегия на Висшия съдебен съвет, в дискусиите за професионалните съдийски качества на кандидатите, нито пък в суверенните правомощия на президентската институция чрез внушения и медийни кампании.<br/><br/>Бихме искали да поставим пред цялото българско общество въпросите: Има ли лица, които  се страхуват от това да имаме прокуратура, която да работи активно и при стриктно спазване на законите на Република България в сферата на борбата с престъпността и за защита правата и интересите на гражданите? Защо са притесненията прокуратурата да бъде оглавена именно от прокурор,  с дългогодишен и реален  професионален опит, доказал своите качества и решимост и който ясно и пред очите на цялото общество е декларирал своята визия и приоритети за развитието на Прокуратурата на Република България?<br/><br/>В заключение, призоваваме за завършване на процедурата на избор на главен прокурор при спазване на Конституцията и законите на Република България, за проява на държавническа мъдрост, за конструктивно и отговорно поведение, както и  за недопускане на политическо вмешателство в работата на Прокуратурата на Република България.</p>
    </article>
  </body>
</html>