<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcforum.hu/hirek/21882/kiszivargott-uj-half-life-jatek-bejelentesere-keszul-a-valve"/>
    <meta property="og:site_name" content="PC Forum"/>
    <meta property="article:published_time" content="2019-11-18T10:15:00+00:00"/>
    <meta property="og:title" content="Kiszivárgott: Új Half-Life játék bejelentésére készül a Valve"/>
    <meta property="og:description" content="Másfél évtized után végre ismét örülhetnek majd a franchise rajongói"/>
  </head>
  <body>
    <article>
      <h1>Kiszivárgott: Új Half-Life játék bejelentésére készül a Valve</h1>
      <address><time datetime="2019-11-18T10:15:00+00:00">18 Nov 2019, 10:15</time> by <a rel="author">Sting</a></address>
      <p>Másfél évtizeddel az eddigi utolsó Half-Life játék kiadását követően a franchise megszállott rajongóinak szája széle ismét felfelé kerekedhet. Alig egy hónap múlva, az idei Game Awards rendezvényen ugyanis a Valve <a href="https://www.pcgamer.com/rumour-valve-are-about-to-announce-a-vr-game-called-half-life-alyx/">állítólag</a> egy új Half-Life játékot fog "Alyx" alcímmel leleplezni.<br/><br/>Az erre vonatkozó információk egy, a Valve vezetőivel a közelmúltban készült interjúból szivárogtak ki, aminek tartalmát vélhetően csak később tervezték publikálni. Az ott elhangzottak szerint a Half-Life: Alyx egy virtuális valóságban játszódó játék lehet majd, amit egy értelemszerűen csak az ilyen hardverrel rendelkezők tudnak majd élvezni.<br/><br/>A cím arra utal, hogy a játékos az új részben nem Gordon Freeman, hanem az anno a Half-Life 2-be mellé szegődő Alyx Vance bőrébe csöppen majd a virtuális valóságban. Azt ugyanakkor, hogy az új rész ezen túl milyen elemeket és szereplőket emel majd át a korábbi játékokból, nem lehet tudni.<br/><br/>Bár az interjúban elhangzik a felvetés, illetve kérdés, hogy a játék esetleg csak hagyományos összeállítással: monitorral, egérrel és billentyűzettel rendelkező felhasználók számára is elérhető lehet -e, a válasz erre a Valve képviselői részéről egy nem túl bíztató utalás arra, hogy az új játék a VR lehetőségeit próbálja majd meg kiaknázni és felfedezni.<br/><br/>Ha az értesülések helyesek, a cég a Half Life: Alyx-et december 12-én leplezheti majd le hivatalosan is.</p>
    </article>
  </body>
</html>