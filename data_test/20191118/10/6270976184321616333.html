<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/18/zahopleni-rosiyeyu-katery-povertayutsya-v-ukrayinu-mzs-pryamuye-na-trybunal-v-gaagu/"/>
    <meta property="og:site_name" content="Рубрика"/>
    <meta property="article:published_time" content="2019-11-18T10:29:46+00:00"/>
    <meta property="og:title" content="Захоплені Росією катери повертаются в Україну: МЗС прямує на трибунал в Гаагу"/>
    <meta property="og:description" content="Поки “Нікополь”, “Бердянськ” і “Яни Капу” прямують додому в Одесу, команда Міністерства закордонних справ прямує в Гаагу, де в четвер відбудуться перші слухання арбітражного трибуналу у справі щодо порушення імунітету трьох українських військово-морських суден та 24 членів їхніх екіпажів (Україна проти Російської Федерації) за Конвенцією ООН з морського права. Написала заступниця міністра закордонних справ Олена […]"/>
  </head>
  <body>
    <article>
      <h1>Захоплені Росією катери повертаются в Україну: МЗС прямує на трибунал в Гаагу</h1>
      <address><time datetime="2019-11-18T10:29:46+00:00">18 Nov 2019, 10:29</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/01/489e566-screenshot-5-860x580-c-1.jpg"/>
      </figure>
      <p>Фото Керч.ФМ<br/><b>Поки “Нікополь”, “Бердянськ” і “Яни Капу” прямують додому в Одесу, команда Міністерства закордонних справ прямує в Гаагу, де в четвер відбудуться перші слухання арбітражного трибуналу у справі щодо порушення імунітету трьох українських військово-морських суден та 24 членів їхніх екіпажів (Україна проти Російської Федерації) за Конвенцією ООН з морського права.</b></p>
      <p>Написала заступниця міністра закордонних справ <a href="https://www.facebook.com/lana.zerkal?fref=nf&amp;__tn__=%2Cdm*F-R&amp;eid=ARANzXxeHHomOm4SaTBHbQsrkdZdKgsZJzdGL_RVZZt7z6BZAqz0uGS2hZwDYZU5X4yva5-x1Pb0qjqJ">Олена Зеркаль.</a></p>
      <p>“1 квітня 2018 згідно з вимогами Міжнародної Конвенції ООН з морського права ми повідомили Російську Федерацію про спір за Конвенцією ООН з морського права. Бо захоплення і утримування українських військово-морських кораблів та членів їхніх екіпажів є грубим порушенням Росією імунітетів військових кораблів, гарантованих нормами міжнародного звичаєвого і морського права.</p>
      <p>Міжнародний трибунал з морського права 25 травня 2019 року на запит України зобов‘язав Росію негайно повернути під контроль України “Нікополь”, “Бердянськ” і “Яни Капу” на 24 члени їхніх екіпажів.</p>
      <p>Проте, Наказ Міжнародного трибуналу не був і не є самоціллю. Наша мета – встановлення порушення права, відновлення його і отримання належної компенсації.</p>
      <p>Ми також збираємося довести всьому світу і арбітражному трибуналу, що прохід 25 листопада 2018 року був мирним і законним, а дії Російської Федерації, в тому числі щодо кримінального переслідування наших моряків, є порушенням норм міжнародного права”, – повідомила Зеркаль.</p>
    </article>
  </body>
</html>