<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/greece/kairos-xiliades-keraynoi-ti-nyxta-veltionetai-stadiaka/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T10:30:21+00:00"/>
    <meta property="og:title" content="Καιρός : Χιλιάδες κεραυνοί τη νύχτα – Βελτιώνεται σταδιακά"/>
    <meta property="og:description" content="Σχεδόν 6.500 κεραυνούς εντός της Ελληνικής επικράτειας έδωσε το σύστημα ανίχνευσης κεραυνών «ΖΕΥΣ» ενώ ο καιρός αναμένεται να βελτιωθεί από το απόγευμα."/>
  </head>
  <body>
    <article>
      <h6 class="kicker">Σχεδόν 6.500</h6>
      <h1>Καιρός : Χιλιάδες κεραυνοί τη νύχτα – Βελτιώνεται σταδιακά</h1>
      <h2>Σχεδόν 6.500 κεραυνούς εντός της Ελληνικής επικράτειας έδωσε το σύστημα ανίχνευσης κεραυνών «ΖΕΥΣ» ενώ ο καιρός αναμένεται να βελτιωθεί από το απόγευμα.</h2>
      <address><time datetime="2019-11-18T10:30:21+00:00">18 Nov 2019, 10:30</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Οι βροχές και οι καταιγίδες που εκδηλώνονται από τις βραδινές ώρες της Κυριακής, έχουν δώσει μέχρι τις 10:00 το πρωί της Δευτέρας 18/11, σχεδόν 6.500 κεραυνούς εντός της Ελληνικής επικράτειας, σύμφωνα με το σύστημα ανίχνευσης κεραυνών «ΖΕΥΣ», όπως φαίνεται στο χάρτη του Εθνικού Αστεροσκοπείου Αθηνών που ακολουθεί.</p>
      <figure>
        <img src="https://www.in.gr/wp-content/uploads/2019/11/1-53-600x497.jpeg"/>
      </figure>
      <p>Τα κατά τόπους φαινόμενα αναμένονται να συνεχιστούν μέχρι και τις απογευματινές ώρες, οπότε αναμένεται να εξασθενήσουν σταδιακά.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <p>Σταδιακή βελτίωση του καιρού αναμένεται από τα δυτικά και έως το απόγευμα και στα υπόλοιπα τμήματα.</p>
      <p>Η θερμοκρασία θα κυμανθεί από 12 έως 20 βαθμούς στη Βόρεια Ελλάδα, 13 έως 22 βαθμούς στην Κεντρική και Νότια Ελλάδα, 12 έως 20 βαθμούς στη Δυτική Ελλάδα (στην Ήπειρο από 7 έως 17 βαθμούς Κελσίου), 17 έως 22 βαθμούς στις Κυκλάδες και έως τους 24 βαθμούς στην Κρήτη, 15 έως 22 βαθμούς στα νησιά του Ανατολικού Αιγαίου και τα Δωδεκάνησα.</p>
      <p>Οι άνεμοι θα πνέουν στο Αιγαίο από νοτιοανατολικές διευθύνσεις μέτριοι 4-5 μποφόρ και στα Δωδεκάνησα ισχυροί 6 μποφόρ, ενώ στο Ιόνιο από δυτικές διευθύνσεις ασθενείς και τις πρωινές ώρες πρόσκαιρα 4-5 μποφόρ.</p>
      <p>Στην <b>Αττική</b> αναμένονται νεφώσεις, κατά περιόδους αυξημένες με τοπικές βροχές κατά διαστήματα και πιθανότητα πρόσκαιρης καταιγίδας τις πρωινές ώρες.<br/>Οι άνεμοι θα πνέουν νότιοι νοτιοανατολικοί 3 με 5 μποφόρ, ενώ η θερμοκραασία θα κυμανθεί από 13 έως 20 βαθμούς Κελσίου.</p>
      <p>
        <a href="https://www.tanea.gr/2019/11/17/greece/epeteios-polytexneiou-oi-sygklonistikes-martyries-ton-protagoniston-sto-one-channel/">Eπέτειος Πολυτεχνείου – Οι συγκλονιστικές μαρτυρίες των πρωταγωνιστών στο One Channel</a>
      </p>
    </article>
  </body>
</html>