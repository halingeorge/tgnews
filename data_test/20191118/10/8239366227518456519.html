<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_rodynnomu_seli_sheptytskyh_prylbychah_vshanuvaly_150littya_o_klymentiya_330987.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T10:37:00+00:00"/>
    <meta property="og:title" content="У родинному селі Шептицьких Прилбичах вшанували 150-ліття о. Климентія"/>
    <meta property="og:description" content="У неділю, 17 листопада, в день 150-ліття від дня народження блаженного Климентія в родинному селі Шептицьких, що у селі Прилбичах Яворівського району Львівської області відбувся духовний форум. Про це повідомив власкор Гал-інфо із посиланням на голову Яворівської районної ради Володимира Сичака."/>
  </head>
  <body>
    <article>
      <h1>У родинному селі Шептицьких Прилбичах вшанували 150-ліття о. Климентія</h1>
      <h2>У неділю, 17 листопада, в день 150-ліття від дня народження блаженного Климентія в родинному селі Шептицьких, що у селі Прилбичах Яворівського району Львівської області відбувся духовний форум. Про це повідомив власкор Гал-інфо із посиланням на голову Яворівської районної ради Володимира Сичака.</h2>
      <address>
        <time datetime="2019-11-18T10:37:00+00:00">18 Nov 2019, 10:37</time>
      </address>
      <figure>
        <img src="https://galinfo.com.ua/media/gallery/intxt/k/l/klm.jpg"/>
        <figcaption>Фото Яворівської районної ради.</figcaption>
      </figure>
      <p>Участь у події взяли духовенство УГКЦ, представники громади, голова Яворівської районної ради Володимир Сичак та заступник голови Яворівської РДА Назар Сойко.</p>
      <p>Учасники вшанування 150-річчя від дня народження під час ювілейного святкування разом зі преосвященним владикою Володимиром – єпископом-помічником Львівської архиєпархії УГКЦ звершили панахиду біля родинної каплиці-усипальниці Шептицьких.</p>
      <p>Відтак, владика Володимир у співслужінні духовенства відправив архиєрейську Божественну літургію в храмі Праведного Митрополита Андрея і блаженного священомученика Климентія.</p>
      <p>З нагоди ювілейного вшанування презентовано банерну виставку «Отець Климентій Шептицький – аристократ духу».</p>
      <p>«У коментарі власкорові <b><a href="https://galinfo.com.ua/">Гал-інфо</a></b> голова Яворівської районної ради Володимир Сичак наголосив, що Яворівщина з перших днів незалежності України ревно оберігає пам'ять родини Шептицьких. Днями відбулося поважне вшанування 75-х роковин, як відійшов у вічність праведний митрополит Андрей, а сьогодні ми проводимо пам'ятні заходи, присвячені братові митрополита – отцю Климентію, аристократу, архимандриту УГКЦ, який загинув у в'язниці Москви», – зазначив Володимир Сичак.</p>
      <p>Нагадаємо, що 17 листопада 2019 року минуло 150 років від дня народження архимандрита Української греко-католицької церкви, польського аристократа, українського монаха, праведника народів світу, блаженного Католицької церкви Климентія Шептицького, який народився 17 листопада 1869 року в сім’ї графині Софії (з роду Фредрів) Шептицької і графа Яна Кантія Шептицького. Уперше 2019 рік був присвячений цій духовній постаті.</p>
    </article>
  </body>
</html>