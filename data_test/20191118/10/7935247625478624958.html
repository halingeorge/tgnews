<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/erdogan-bizim-derdimiz-petrol-degil-insan-215417h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T10:14:19+00:00"/>
    <meta property="og:title" content="Erdoğan: Bizim derdimiz petrol değil insan"/>
    <meta property="og:description" content="Türkiye Cumhurbaşkanı Erdoğan, &quot;Birileri petrol paylaşımının içinde. Bizim önümüze de bunu getirdiler. 'Bizim derdimiz petrol değil' dedik, bizim derdimiz insan...&quot; dedi."/>
  </head>
  <body>
    <article>
      <h1>Erdoğan: Bizim derdimiz petrol değil insan</h1>
      <h2>Türkiye Cumhurbaşkanı Erdoğan, "Birileri petrol paylaşımının içinde. Bizim önümüze de bunu getirdiler. 'Bizim derdimiz petrol değil' dedik, bizim derdimiz insan..." dedi.</h2>
      <address>
        <time datetime="2019-11-18T10:14:19+00:00">18 Nov 2019, 10:14</time>
      </address>
      <p>Cumhurbaşkanı Recep Tayyip Erdoğan, Dolmabahçe Sarayı'nda düzenlenen 2. İstanbul Uluslararası Ombudsmanlık Konferansı'nda yaptığı konuşmada, "Halkının sahip çıktığı bir ülkeyi hiçbir gücün ve etkinin yıkabilmesi mümkün değildir." dedi.</p>
      <p>Cumhurbaşkanı Erdoğan, şöyle devam etti:</p>
      <p>"Bugünün dünyasında vatandaşıyla güçlü bağlar tesis edemeyen devletlerin iç ve dış müdahalelere karşı çok daha korunmasız kaldığını görüyoruz.</p>
      <p>Kendi insanının sesine kulak vermeyen, sıkıntılarına çözüm yolu aramayan, tam tersine itirazları hoyratça bastırmaya çalışan devletler çok büyük acılar ve yıkımlarla karşılaşabiliyor.</p>
      <p>Milletimizin kamu kurumları karışsındaki hak arayışını ne kadar çoğaltır, çeşitlendirir ve etkin hale getirirsek devletimizin o derece güçlü olacağına inanıyorum.</p>
      <p>Yıllardır terör örgütlerinin saldırılarından ekonomik tuzaklara kadar pek çok tehditle yüzleşmemize rağmen dimdik ayakta kalmayı ve gücümüzü sürekli arttırmayı başardık."</p>
      <p>
        <b>"Dünyada mültecilere en büyük desteği veren ülke Türkiye'dir"</b>
      </p>
      <p>Cumhurbaşkanı Recep Tayyip Erdoğan, "Dünyada en az gelişmiş ülkelere veya mültecilere en büyük desteği veren ülke Türkiye'dir." diye konuştu.</p>
      <p>Erdoğan, "Birileri petrol paylaşımının içinde. Bizim önümüze de bunu getirdiler. 'Bizim derdimiz petrol değil' dedik, bizim derdimiz insan..." dedi.</p>
      <p>Cumhurbaşkanı Erdoğan, "Bugün inşa ettikleri duvarlar gerisinde umarsızca özgürlük ve refah tiyatrosu oynayanlar, yarın sırça köşkleri başlarına indiğinde diğer insanların neler hissettiklerini çok iyi anlayacaklardır." dedi.</p>
    </article>
  </body>
</html>