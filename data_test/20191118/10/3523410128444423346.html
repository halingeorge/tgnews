<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640449/%D9%85%D8%AF%D8%A7%D8%B1%D8%B3-%DA%A9%D8%AF%D8%A7%D9%85-%D8%A7%D8%B3%D8%AA%D8%A7%D9%86-%D8%AF%D9%88%D8%B4%D9%86%D8%A8%D9%87-%DB%B2%DB%B7-%D8%A2%D8%A8%D8%A7%D9%86%D9%85%D8%A7%D9%87-%D8%AA%D8%B9%D8%B7%DB%8C%D9%84-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T10:17:00+00:00"/>
    <meta property="og:title" content="مدارس کدام استان دوشنبه ۲۷ آبانماه تعطیل است؟"/>
    <meta property="og:description" content="مدارس برخی از استان‌ها و شهرستان‌های کشور دوشنبه ۲۷ آبانماه به دلیل برودت هوا و ترافیک تعطیل شد."/>
  </head>
  <body>
    <article>
      <h1>
        <a href="https://www.bultannews.com/fa/news/640449/%D9%85%D8%AF%D8%A7%D8%B1%D8%B3-%DA%A9%D8%AF%D8%A7%D9%85-%D8%A7%D8%B3%D8%AA%D8%A7%D9%86-%D8%AF%D9%88%D8%B4%D9%86%D8%A8%D9%87-%DB%B2%DB%B7-%D8%A2%D8%A8%D8%A7%D9%86%D9%85%D8%A7%D9%87-%D8%AA%D8%B9%D8%B7%DB%8C%D9%84-%D8%A7%D8%B3%D8%AA">مدارس کدام استان دوشنبه ۲۷ آبانماه تعطیل است؟</a>
      </h1>
      <h2>مدارس برخی از استان‌ها و شهرستان‌های کشور دوشنبه ۲۷ آبانماه به دلیل برودت هوا و ترافیک تعطیل شد.</h2>
      <address><time datetime="2019-11-18T10:17:00+00:00">18 Nov 2019, 10:17</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، برخی از مدارس و مهدکودک‌ها در تعدادی از استان‌ها و شهرستان‌های کشور دوشنبه ۲۷ آبانماه به دلیل برودت هوا و <b>ترافیک</b> تعطیل شد.</p>
      <p>
        <b>مدارس شهرهای بندر امام(ره)،‌ ماهشهر و امیدیه خوزستان تعطیل شد</b>
      </p>
      <p>مدیر کل روابط عمومی و امور بین الملل استانداری خوزستان گفت: مدارس سه شهر استان خوزستان در روز دوشنبه تعطیل است.</p>
      <p>
        <b>سه دانشگاه‌ بوشهر امروز به علت بارندگی تعطیل هستند</b>
      </p>
      <p>دانشگاه‌های پیام نور، خلیج فارس و علوم پزشکی بوشهر به علت بارندگی امروز تعطیل هستند.</p>
      <p>
        <b>تعطیلی برخی مدارس شهرستان های کهگیلویه و بویر احمد</b>
      </p>
      <p>به علت بارش برف، مدارس ابتدایی و مهدکودک‌های شهرستان‌های بویراحمد و دنا در شیفت صبح تعطیل شد.</p>
      <p>
        <b>مدارس برخی روستا‌های قم تعطیل شد</b>
      </p>
      <p>مدارس برخی روستا‌های بخش کهک قم به دلیل بارش برف و برودت هوا امروز دوشنبه تعطیل اعلام شد.</p>
      <p>در شهر قم به صورت باران و در مناطق کوهستانی و ارتفاعات قم این بارش‌ها به صورت برف است.</p>
      <p>
        <b>تعطیلی مدارس پیش دبستانی قزوین</b>
      </p>
      <p>مدیرکل روابط عمومی آموزش و پرورش استان قزوین از تعطیلی مدارس پیش دبستانی دو شهرستان آوج و آبیک در نوبت صبح امروز خبر داد.</p>
      <p>
        <b>تعطیلی مدارس در استان اصفهان</b>
      </p>
      <p>بر اساس اعلام اداره‌کل<b> آموزش و پرورش</b> استان اصفهان مدارس مقاطع سه دوره تحصیلی شهرستان‌های فریدن، نطنز و بخش‌های میمه و مهردشت؛ و همچنین مدارس مقاطع <b>پیش دیستانی</b>، دبستان و متوسطه اول منطقه فریدون شهر به دلیل<b> بارش برف، برودت هوا و یخبندان</b> فردا دوشنبه ۲۷ آبان تعطیل است.</p>
      <p>
        <b>تعطیلی برخی دبستان‌ها و پیش دبستانی‌های استان بوشهر</b>
      </p>
      <p>به علت شدت بارندگی دبستان‌ها و پیش دبستانی‌های شهر بوشهر و جزیره خارگ و مدارس ابتدایی نوبت صبح در شهرستان‌های دشتی و تنگستان تعطیل اعلام شد.</p>
      <p>
        <b>تعطیلی مدارس در چهارمحال و بختیاری</b>
      </p>
      <p>مدیرکل آموزش و پرورش چهارمحال و بختیاری گفت: به علت بارش برف و برودت هوا، احتمال آبگرفتگی و یخ‌زدگی معابر، مدارس نوبت صبح استان، امروز دوشنبه بیست و هفتم آبانماه تعطیل است</p>
      <p>
        <b>همه مقاطع تحصیلی مدارس البرز فردا تعطیل است</b>
      </p>
      <p>معاون هماهنگی امور عمرانی استانداری البرز گفت: بنا بر تصمیم کمیته اضطرار استانداری البرز همه مهدکودک‌ها و مقاطع تحصیلی مدارس البرز  تعطیل است.</p>
      <p>
        <b>مدارس برخی نقاط فارس تعطیل است</b>
      </p>
      <p>برخی مدارس در استان فارس  دوشنبه ۲۷ آبان تعطیل است.</p>
      <p>
        <b>مدارس برخی شهر‌های خوزستان دوشنبه تعطیل هستند</b>
      </p>
      <p>براساس اعلام روابط عمومی استانداری خوزستان، مدارس امیدیه، ماهشهر و بندر امام در تمام مقاطع تحصیلی امروز دوشنبه ۲۷ آبان‌ماه به دلیل آلودگی هوا تعطیل اعلام شدند.</p>
      <p>
        <b>مدارس فریدن و فلاورجان روز دوشنبه تعطیل است</b>
      </p>
      <p>مدارس شهرستانهای فریدن و فلاورجان روز دوشنبه ۲۷ آبان در تمامی مقاطع تحصیلی تعطیل اعلام شده است.</p>
      <p>
        <b>تمامی مقاطع تحصیلی شیراز دوشنبه تعطیل شد</b>
      </p>
      <p>مدارس شهرستان شیراز دوشنبه ۲۷ آبان نوبت صبح و عصر تعطیل است.</p>
      <p>
        <b>تعطیلی برخی مقاطع تحصیلی مدارس چادگان به علت بارش برف</b>
      </p>
      <p>مدیر آموزش و پرروش چادگان گفت: به علت برودت هوا و <b>بارش سنگین برف</b> به غیر از مدارس مقطع متوسطه دوم شهر‌های چادگان و رزوه، بقیه مدارس شهرستان چادگان  دوشنبه مورخه ۲۷ آبان تعطیل اعلام شد.</p>
      <p>
        <b>مدارس غرب استان تهران فردا تعطیل است</b>
      </p>
      <p>تمام مقاطع تحصیلی شهرستان‌های شهریار، قدس، ملارد، بهارستان، اسلامشهر و رباط کریم به علت برودت هوا  دوشنبه تعطیل اعلام شد.</p>
      <p>
        <b>تعطیلی مدارس نوبت صبح دلیجان</b>
      </p>
      <p>فرماندار دلیجان اعلام کرد: به دلیل بارش برف و لغزنده بودن محور‌ها تمام مدارس نوبت صبح شهرستان دلیجان امروز دوشنبه ۲۷ آبان ماه تعطیل است.</p>
    </article>
  </body>
</html>