<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/editorial/opinion/ang-problema-kay-vp-leni-puro-dada-walang-gawa"/>
    <meta property="og:site_name" content="Journal Online"/>
    <meta property="article:published_time" content="2019-11-18T10:12:11+00:00"/>
    <meta property="og:title" content="Ang problema kay VP Leni, puro dada, walang gawa!"/>
    <meta property="og:description" content="Magmula nang maitalaga siyang drug czar, wala pa tayong nakikitang nagawa niya na magpapabuti sa kampanya ng estado laban sa illegal drugs. Lahat ng klase ng batikos at pagkuwestiyon sa polisiya ay pinapakawalan niya."/>
  </head>
  <body>
    <article>
      <h1>Ang problema kay VP Leni, puro dada, walang gawa!</h1>
      <address><time datetime="2019-11-18T10:12:11+00:00">18 Nov 2019, 10:12</time> by <a rel="author" href="https://journal.com.ph/authors/allan-encarnacion" target="_blank">Allan Encarnacion</a></address>
      <h3>MUKHANG wala talagang plano si VP Leni na tumulong sa pagsasaayos ng mga problema ng ating bansa.</h3>
      <p>Magmula nang maitalaga siyang drug czar, wala pa tayong nakikitang nagawa niya na magpapabuti sa kampanya ng estado laban sa illegal drugs. Lahat ng klase ng batikos at pagkuwestiyon sa polisiya ay pinapakawalan niya.</p>
      <p>Pinangunguhan niya ang posibleng pagpapatigil sa pagpatay sa mga drug suspect nang walang pasubali.  Ito ay nagpapakita ng pagkaignorante niya sa takbo ng utak ng mga gumon sa droga. Maraming real time video ang nailabas na nakitang binabaril at hinahabol ng saksak ng mga addict ang ating mga pulis kapag tinatangkang arestuhin.</p>
      <p>May mga pulis na rin ang napatay ng mga drug addict at drug traffickers habang nasa operations. Hindi pala dapat gumanti ng putok ang mga pulis? Aba’y mauubos ang ating mga alagad ng batas Madame Leni.</p>
      <p>Ang sumunod na pahayag ni VP ay makikipagkumperensiya daw siya sa UN human rights tungkol sa drug war ng Philippine government.  At nag-imbita pa ng banyaga na bumisita sa bansa para sa diskusyon ukol sa karapatang pantao. Ang bad news, iyong iniimbita niya ay ang numero unong kritiko ng drug war ng gobyerno.</p>
      <p>Kinabukasan, narinig na naman natin na hihingi siya ng tulong sa Amerika para sa anti-drug war ng estado na sinundan naman ang alegasyon na lahat ng drug na dumarating sa atin ay galing sa China.</p>
      <p>Ano ba talaga ang gustong mangyari ni VP Leni? Baka naman para ka lang may hawak ng kutsarita na walang tigil sa paghalo sa mainit na kape hanggang sa lumamig?</p>
      <p>Binibuhusan mo lang ng malamig na tubig ang anti-drug war ng Duterte administration. Pero habang ginagawa mo ito, nagpapalakas naman ng operasyon ng drug syndicate.</p>
      <p>Totoo pala ang sinasabi ni House Speaker Alan Peter Cayetano na naglunsad na si VP Leni ng Oplan Talk Lang kapalit ng Oplan Tokhang?</p>
      <p>Dahil nga sa daldal ni VP, binalaan na siya tuloy ni Pangulong Duterte ng pagsibak kapag sinabi niya sa mga dayuhan o sa kahit kanino man ang state secret sa kampanya laban sa illegal drugs.</p>
      <p>Ano ba namang klaseng pulitiko itong si Leni, wala nang nagawa bilang housing czar, wala pa ring nagagawa bilang drug czar?</p>
      <p>Puwede ba naming malaman Madame kung talagang gusto mong tumulong sa ating bansa o baka naman talagang puro personal na interes mo lamang ang gusto mong isulong sa tuwing maitatalaga sa iyong posisyon?</p>
      <p>Paramdam ka naman sa gawa huwag lang puro dada!<br/>allanpunglo@gmail.com</p>
    </article>
  </body>
</html>