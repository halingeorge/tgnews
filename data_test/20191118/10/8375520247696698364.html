<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/navkolo-muzeyu-istoriji-ukrajini-rozgorivsya-skandal-640649.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T10:00:37+00:00"/>
    <meta property="og:title" content="Навколо музею історії України розгорівся скандал"/>
    <meta property="og:description" content="Колектив Національного музею історії України заявив про спробу рейдерського захоплення"/>
  </head>
  <body>
    <article>
      <h1>Навколо музею історії України розгорівся скандал</h1>
      <address>
        <time datetime="2019-11-18T10:00:37+00:00">18 Nov 2019, 10:00</time>
      </address>
      <h4>Колектив Національного музею історії України заявив про спробу рейдерського захоплення</h4>
      <p>Колектив Національного музею історії України звернувся до президента України Володимира Зеленського з проханням втрутитись у ситуацію, яка склалась у музеї. У зверненні, зокрема, йдеться про те, що 11 листопада в музеї сталася спроба рейдерського захоплення.</p>
      <p>Про це повідомляється на сторінці музею у <a href="https://www.facebook.com/nmiuu/?__xts__[0]=68.ARBtg05qn8l-3yoCE8Gg17qmCdLTcNmn93QIuMdsQ8E4dhp8F8Rjpt6frRP_CDl7lqcYqc5aQZ1uyzVQpZpMZdy8ONK-UoI9S0RtGY_qBDUdQs2towt0GEuOcass64BIegTXw21pqgT91UwAYuuIQeEt4veoosYV3TqlW_MSEn0vBNACnhc4yOyjfTG2EggVaZUlkcRZ6c8rws3PFdm0g8WN_gk0bb3N0gRqO6GVmVp07R0Wm-tggKb7-ulb8EVgxMKEH5npHrtgUkGSYpv9fusFYyWBE-OdnR7N84udhvyU4fg2dgDG_WQgxV5bAMGGzrSPa3BP6ITfpMDtrwVZv32F-w&amp;__xts__[1]=68.ARAEaGx0yQKfXQQR0Hth4JGBgUzq6aMm8HCNZZgcpANHkRFdbR-5cT9RFf84ICdL4MGlZFD0RuA-csgl8s3UPMsZeB0EJKvkjAWi1c7oMbWjAGne18yO30SjfIj6O1esLG6ttau-QTcSH0fg_Yu8MewAGT2O_Qnh8n-o9uCiv5xY4yud4YwuRzsZyj7lAYTeAv4TKkCl7HC181Spf2jV2rAp1H0ythi8AkJ3_hPBZwyQXjOhfs9Dtns1jKioWySp5XVM1Dipd3oR9DI5C-DiFzeHSkTMBTyQ1rdn8gmoCTouX73CTOSR388vBJaVcNUzfzmD6Nd8zy4rI6_kxlBSKpBe2Q&amp;__tn__=kC-R&amp;eid=ARCUC_MjN1KuLNtAH7DPcWgw1hOyTwq06fh3b4_r6Wwhc8eoOUMeFnTDZn86f9bHE2Ven4qppNRbtv69&amp;hc_ref=ARSK-vJuiaFgNqYAL7v8LQRxJ1MrqFVidb9KjNC7epvlpsXaATnpHNz26ocEkWW9Vns&amp;fref=nf">Facebook</a>.</p>
      <p>Колектив музею підтримує генерального директора Тетяну Сосновську і виражає недовіру призначеному наказом державного секретаря Міністерства культури Ростислава Карандєєва в.о. гендиректора НМІУ Богдану Патриляку.</p>
      <p>Також спільний представницький орган профспілок музею звернувся із листом до прем'єр-міністра України Олексія Гончарука, міністра культури, молоді і спорту Володимира Бородянського з повідомленням про виникнення колективного трудового спору між колективом НМІУ та державним секретарем Міністерства культури Карандєєвим, що полягає у незаконному відстороненні Сосновської.</p>
      <p>«У разі тиску на колектив та при спробах переслідування співробітників за їхню принципову позицію, колектив попереджає про можливість використання свого права на страйк», - йдеться у заяві працівників Національного музею історії України.</p>
      <p>1 з 5<br/><a href="https://glavcom.ua/kyiv/news/navkolo-muzeyu-istoriji-ukrajini-rozgorivsya-skandal-640649.html#">на весь екран згорнути</a></p>
      <figure>
        <img src="https://glavcom.ua/img/gallery/6406/49/672309_big.jpg"/>
      </figure>
      <figure>
        <img src="https://glavcom.ua/img/gallery/6406/49/672310_big.jpg"/>
      </figure>
      <figure>
        <img src="https://glavcom.ua/img/gallery/6406/49/672311_big.jpg"/>
      </figure>
      <figure>
        <img src="https://glavcom.ua/img/gallery/6406/49/672312_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Нагадаємо, 11 листопада комісія Міністерства культури розпочала перевірку Національного музею історії України, на час перевірки <a href="https://glavcom.ua/country/culture/u-muzeji-istoriji-ukrajini-rozpochali-perevirku-i-vidstoronili-direktora-639275.html">відсторонено директора музею Тетяну Сосновську.</a></p>
      <p>До слова, у січні цього року <a href="https://glavcom.ua/news/kerivnik-muzeyu-istoriji-ukrajini-rozpovila-pro-obshuki-sbu-ta-nacpoliciji-564048.html">у музеї проходив обшук </a>робочого місця завідувача сектору нумізматики та перевірка експонатів колекції.</p>
      <related>
        <a href="https://glavcom.ua/country/culture/u-muzeji-istoriji-ukrajini-rozpochali-perevirku-i-vidstoronili-direktora-639275.html"/>
        <a href="https://glavcom.ua/kyiv/news/kiyan-zaproshuyut-na-blagodiyno-prosvitnicku-akciyu-svichka-pamyati-640201.html"/>
        <a href="https://glavcom.ua/news/naybilsha-katastrofa-za-ostanni-pivstolittya-zatopleno-ponad-80-ostrivnoji-chastini-veneciji-foto-video-639873.html"/>
      </related>
    </article>
  </body>
</html>