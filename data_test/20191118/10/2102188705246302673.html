<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/18/653810/"/>
    <meta property="og:site_name" content="Економічна правда"/>
    <meta property="article:published_time" content="2019-11-18T10:15:00+00:00"/>
    <meta property="og:title" content="Затримання Гриценка не вплине на роботу &quot;Укресімбанку&quot; — правління"/>
    <meta property="og:description" content="Наглядова рада та правління “Укресімбанку” запевнили, що затримання голови банку Олександра Гриценка не вплине на діяльність установи"/>
  </head>
  <body>
    <article>
      <h1>Затримання Гриценка не вплине на роботу "Укресімбанку" — правління</h1>
      <address>
        <time datetime="2019-11-18T10:15:00+00:00">18 Nov 2019, 10:15</time>
      </address>
      <p>Наглядова рада та правління "Укресімбанку" запевнили, що затримання голови банку Олександра Гриценка не вплине на діяльність установи. </p>
      <p><b>Джерело:</b> <a href="https://www.eximb.com/ua/bank/press/novyny-banku/povidomlennya-naglyadovoyi-rady-ta-pravlinnya-at-ukreksimbank.html">заява</a> наглядової ради та правління банку</p>
      <p><b>Дослівно: </b>"Наглядова рада та Правління банку продовжують забезпечувати ефективну роботу банку та гарантують клієнтам та партнерам, що діяльність банку буде відбуватися в безперебійному штатному режимі."</p>
      <p><b>Деталі:</b> У правлінні підкреслили, що сприятимуть правоохоронним органам та нададуть всю необхідну інформацію для з’ясування обставин справи.</p>
      <p>
        <b>Передісторія:</b>
      </p>
      <p>
        <i>У суботу деякі ЗМІ, зокрема телеканали "Прямий" та "5 канал", повідомили про <a href="https://www.epravda.com.ua/news/2019/11/16/653791/">викрадення</a> глави "Укрексімбанку" Олександра Гриценка.</i>
      </p>
      <p>
        <i>В СБУ заявили, що Гриценка <a href="https://www.epravda.com.ua/news/2019/11/16/653793/">затримала СБУ</a> за дорученням Генпрокуратури в межах кримінального провадження за ознаками вчинення злочинів, передбачених ч.1 ст. 255, ч.5 ст. 191, ч.3 ст. 209 КК. </i>
      </p>
      <p>
        <i>Гриценко очолив державний "Укрексім" <a href="https://www.epravda.com.ua/news/2014/08/5/480028/">у 2014 році</a>. За даними ЕП, банкір є <a href="https://www.epravda.com.ua/publications/2019/05/27/648147/">наближеною</a> до колишнього президента Петра Порошенка особою.</i>
      </p>
      <p>
        <i>Гриценко з червня 2007 року до лютого 2013 року працював вiце-президентом департаменту ринку капiталiв у країнах Схiдної Європи, Близького Сходу й Африки Standard Bank PLC, а з лютого 2013 року до липня 2014 року - на посадi асоцiйованого директора, члена Комiтету з управлiння активами Banque Havilland S.A.</i>
      </p>
      <p>
        <i>В 2004-2005 роках Гриценко працював на посадi начальника управлiння комерцiйних боргових зобов'язань департаменту фiнансової полiтики Мiнiстерства фiнансiв.</i>
      </p>
      <p>
        <i>Укрексiмбанк засновано 1992 року. Усi його акцiї належать державi.</i>
      </p>
      <p>
        <a href="https://www.pravda.com.ua/news/2019/11/18/7232240/">Українська правда</a>
      </p>
    </article>
  </body>
</html>