<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76689-MMA-zapasnik-ukoncil-zapas-kopom-ako-z-Mortal-Kombat-Supera-musel-ratovat-doktor"/>
    <meta property="og:site_name" content="REFRESHER"/>
    <meta property="article:published_time" content="2019-11-18T10:23:00+00:00"/>
    <meta property="og:title" content="MMA zápasník ukončil zápas kopom ako z Mortal Kombat. Súpera musel ratovať doktor"/>
    <meta property="og:description" content="Presne mierená kopačka ukončila zápas."/>
  </head>
  <body>
    <article>
      <h1>MMA zápasník ukončil zápas kopom ako z Mortal Kombat. Súpera musel ratovať doktor</h1>
      <address><time datetime="2019-11-18T10:23:00+00:00">18 Nov 2019, 10:23</time> by <a rel="author">Vladimír Mičuda</a></address>
      <p>
        <b>Presne mierená kopačka ukončila zápas.</b>
      </p>
      <p>Posledné dni Slovensko aj Česko žije MMA. Môže za to vydarený event Oktagon 15, ktorý si pozrelo približne milión ľudí. Ostro sledovaným bol zápas storočia, práve ten pravdepodobne pritiahol nie len verných fanúšikov bojových športov, ale aj laikov, ktorí o zápase len niekde započuli a boli zvedaví, ako to celé dopadne. Zápas medzi Attilom Véghom a Karlosom Vémolom vyhral napokon prvý menovaný, českého protivníka dokázal poraziť po TKO.</p>
      <related>
        <a href="https://refresher.sk/76408-Tymto-uderom-vypol-Attila-Vegh-Karlosa-Vemolu?fbclid=IwAR32oOLC6qIWZdLHg-ijUPKSqvRFSl2Uwd4DtCTM5vPJOHrHMqTtxWq1U4g"/>
      </related>
      <p>Presný úder vypol Terminátora Vémolu a zápas skončil po dvoch minútach. Aj vo svete sa bojovníkom podaria zaujímavé údery, ktoré sa môžu nazvať ako ukážkové. Jedným z nich je kop Davyho Gallona zo včerajšieho zápasu MMA. Proti nemu stál veterán UFC Ross Pearson a po<i> „rolling thunder“</i>, ako sa tento kop nazýva,<b> ostal ležať na zemi.</b></p>
      <figure>
        <iframe data-src="https://twitter.com/probellum/status/1195854193434775552?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ľavou nohou ho trafil do pravej časti tváre a bojovníka zvalilo na zem. Neostal síce nehybne ležať, no azda všetkým divákom bolo po vydarenom kope jasné, že nemôže pokračovať. Po chvíľke ho prišiel ratovať doktor a Gallon sa mohol tešiť z víťazstva. Úsmevný je aj komentár hlásateľa, ktorého kop natoľko prekvapil, že mu z úst vyšla nadávka.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/39393-Rozpravka-Leicestru-ci-koniec-kariery-Kobeho-Bryanta-Rok-2016-bol-plny-pamatnych-sportovych-momentov"/>
        <a href="https://refresher.sk/31145-Jamie-Vardy-vystavnym-golom-odrovnal-Liverpool-Pokojne-sa-moze-stat-aj-golom-sezony-v-Premier-League"/>
        <a href="https://refresher.sk/28580-Dizzy-Penalty-Challenge-bezvyznamna-zabavka-futbalistov-alebo-je-za-tym-nieco-viac"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>