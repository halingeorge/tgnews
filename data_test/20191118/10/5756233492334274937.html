<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622114/%D9%87%D8%B4%D8%AF%D8%A7%D8%B1-%D8%A8%D9%87-%D9%85%D8%B3%D8%A7%D9%81%D8%B1%D8%A7%D9%86-%D8%AC%D8%A7%D8%AF%D9%87%E2%80%8C%D9%87%D8%A7%DB%8C-%D8%A7%DB%8C%D9%86-%DB%B1%DB%B5-%D8%A7%D8%B3%D8%AA%D8%A7%D9%86-%DA%A9%D8%B4%D9%88%D8%B1-%D8%A8%D8%B1%D9%81%DB%8C-%D9%88-%D8%A8%D8%A7%D8%B1%D8%A7%D9%86%DB%8C-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T10:50:00+00:00"/>
    <meta property="og:title" content="هشدار به مسافران؛ جاده‌های این ۱۵ استان کشور برفی و بارانی است"/>
    <meta property="og:description" content="رئیس مرکز اطلاعات و کنترل ترافیک راهور ناجا از بارش برف و باران در محورهای مواصلاتی ۱۵ استان خبر داد."/>
  </head>
  <body>
    <article>
      <h1>هشدار به مسافران؛ جاده‌های این ۱۵ استان کشور برفی و بارانی است</h1>
      <address>
        <time datetime="2019-11-18T10:50:00+00:00">18 Nov 2019, 10:50</time>
      </address>
      <p>
        <i>رئیس مرکز اطلاعات و کنترل ترافیک راهور ناجا از بارش برف و باران در محورهای مواصلاتی ۱۵ استان خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سرهنگ نادر رحمانی با اشاره به بارش برف در اکثر محورهای استان های اردبیل، قزوین، همدان، شرق تهران و چهارمحال و بختیاری گفت: در استان اصفهان محورهای اصفهان-الیگودرز و زرین شهر-شهرکرد، استان زنجان محور قیدار-ابهر، استان سمنان محورهای شاهرود-آذرشهر، سمنان-فیروزکوه و سمنان-دامغان حوالی گردنه آهوان نیز بارش برف گزارش شده است.</p>
      <p>وی افزود: در استان کرمانشاه محور سنقر-همدان، استان گلستان محور توسکستان-شاهرود، استان مازندران محورهای کیاسر-سمنان، ارتفاعات کندوان، هراز و فیروزکوه و استان مرکزی محورهای اراک-توره، دلیجان و ساوه-تهران نیز بارش برف گزارش شده است.</p>
      <p>رئیس مرکز اطلاعات و کنترل ترافیک راهور ناجا با اشاره به بارش باران در اکثر محورهای استان های تهران، البرز، خوزستان، گیلان و گلستان نیز افزود: تردد وسایل نقلیه در استان اردبیل محور خلخال-اسالم با زنجیر چرخ امکان پذیر است.</p>
      <p>رحمانی در ادامه به مه گرفتگی همراه با کاهش دید در ارتفاعات استان‌های اردبیل، لرستان و قزوین اشاره کرد و گفت: درآزادراه قزوین به کرج محدوده پایانه شهید کلانتری تا پل فردیس و آزادراه کرج به تهران محدوده پل فردیس تا پل کلاک و گرمدره ترافیک نیمه سنگین گزارش شده است و سایر محورهای مواصلاتی کشور از جوی آرام و ترافیکی روان برخوردار هستند.</p>
    </article>
  </body>
</html>