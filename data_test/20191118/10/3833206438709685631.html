<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Div-vandalizum-v-Lauta-Edno-ot-barbekyutata-e-napulno-razrusheno-914663"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T10:25:00+00:00"/>
    <meta property="og:title" content="Див вандализъм в &quot;Лаута&quot;! Едно от барбекютата е напълно разрушено!"/>
    <meta property="og:description" content="За поредна вандалска проява в парк &quot;Лаута&quot; бе сигнализиран тази сутрин кметът на &quot;Тракия&quot; Костадин Д..."/>
  </head>
  <body>
    <article>
      <h1>Див вандализъм в "Лаута"! Едно от барбекютата е напълно разрушено!</h1>
      <address>
        <time datetime="2019-11-18T10:25:00+00:00">18 Nov 2019, 10:25</time>
      </address>
      <p>За поредна вандалска проява в парк "Лаута" бе сигнализиран тази сутрин кметът на "Тракия" <a href="https://www.plovdiv24.bg/novini/persons/4501.html">Костадин Димитров</a> от служители на "Общинска охрана". Незабавната му проверка на място констатира, че едно от барбекютата в зоната за отдих е напълно разрушено. Охранителите докладваха, че до края на неделното им дежурство не са регистрирани нарушения. Вандалският акт най-вероятно е извършен снощи.</p>
      <p>"Възмутен съм от поредния вандалски акт. Тези хора с лекота рушат изграденото с много труд, усилия и средства. Без да се замислят, те отнемат придобивките на съвестните данъкоплатци", коментира кметът <a href="https://www.plovdiv24.bg/novini/persons/4501.html">Костадин Димитров</a>. Той подчерта, че в почивните дни не само тракийци, но и жители на останалите райони в града се събират в "Лаута", за да празнуват заедно, да спортуват и да се разхождат.</p>
      <p>Кметът на "Тракия" бе категоричен, че разрушеното барбекю отново ще бъде изградено. Предстои да бъдат прегледани записите от камерите. Апелът към гражданите е да проявяват нетърпимост и да сигнализират компетентните органи, ако станат свидетели на подобен род деяния.</p>
    </article>
  </body>
</html>