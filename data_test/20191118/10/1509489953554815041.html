<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/story/655066/mantalos-den-edosa-dikaiomata-sta-ntermpi-na-apoktisoyn-prosopikotita-oi-ellines-diaitites"/>
    <meta property="og:site_name" content="OnSports"/>
    <meta property="article:published_time" content="2019-11-18T10:38:42+00:00"/>
    <meta property="og:title" content="Μάνταλος: «Δεν έδωσα δικαιώματα στα ντέρμπι – Να αποκτήσουν προσωπικότητα οι Έλληνες διαιτητές»"/>
    <meta property="og:description" content="Συνέντευξη-ποταμός του παλαίμαχου διαιτητή Σταύρου Μάνταλου."/>
  </head>
  <body>
    <article>
      <h1>Μάνταλος: «Δεν έδωσα δικαιώματα στα ντέρμπι – Να αποκτήσουν προσωπικότητα οι Έλληνες διαιτητές»</h1>
      <address><time datetime="2019-11-18T10:38:42+00:00">18 Nov 2019, 10:38</time> by <a rel="author">Onsports Team</a></address>
      <p>Συνέντευξη-ποταμός του παλαίμαχου διαιτητή Σταύρου Μάνταλου.</p>
      <p>Οι διαιτητές δεν μιλούν συχνά και η συνέντευξη του Σταύρου Μάνταλου στην ΕΡΑ ΣΠΟΡ είχε πολλά ενδιαφέρονται σημεία. Ο παλαίμαχος διεθνής διαιτητής αναφέρθηκε στην κατάσταση στην ελληνική διαιτησία. και την επιστολή του Ολυμπιακού στον υφυπουργό Αθλητισμού. Παράλληλα αναφέρθηκε στο VAR, αλλά και τους ξένους διαιτητές που ορίζονται στα ντέρμπι.</p>
      <p>Αναλυτικά η συνέντευξη του Μάνταλου:</p>
      <p>
        <b>Για την επιστολή που έστειλε ο Ολυμπιακός για την διαιτησία ποια η γνώμη σου;</b>
      </p>
      <p>«Πληροφορήθηκα για την επιστολή του Ολυμπιακού από τα ΜΜΕ, υπάρχει προβληματισμός και δυσαρέσκεια από μια μεγάλη ομάδα όπως είναι ο Ολυμπιακός, η αλήθεια είναι πως η κίνηση αυτή με εξέπληξε περιμένω να δω την αντίδραση του υφυπουργού. Είμαι περίεργος που μια μεγάλη ομάδα όπως είναι ο Ολυμπιακός να έχει τόσο έντονα παράπονα από την διαιτησία. Δεν συνηθίζονται τέτοιες ενέργειες».</p>
      <p>
        <b>Πώς νιώθει ένας διαιτητής όταν μπαίνει στο στόχαστρο;</b>
      </p>
      <p>«Το πρώτο συναίσθημα που δημιουργείται είναι η δυσαρέσκεια. Κανένας διαιτητής πιστεύω δεν χαίρεται που μια μεγάλη ομάδα όπως ο Ολυμπιακός είναι δυσαρεστημένος από τη διαιτησία».</p>
      <p>
        <b>Όταν ήσουν διαιτητής υπήρχε η αντίδραση από άλλες ομάδες;</b>
      </p>
      <p>«Ναι αλλά όχι σε τέτοιο βαθμό. Yπήρχε αντίδραση θυμάμαι από τον Παναθηναϊκό αντίστοιχα από τον ΠΑΟΚ στην αρχή της θητείας του κ. Σαββίδη, όλοι προσπάθησαν να αλλάξουν το ποδόσφαιρο, πιστεύω τα κατάφεραν κατά κάποιο τρόπο, αλλά δεν θυμάμαι καμία ομάδα να απειλούσε πως θα αποχωρήσει από το πρωτάθλημα, ή να απειλούσε σε τέτοιο βαθμό ώστε να αλλάξει το πρόσωπο της διαιτησίας ή το πρόσωπο που διοικεί την διαιτησία».</p>
      <p>
        <b>Ο Παναθηναϊκός έκανε καταγγελία επειδή το όνομά σου βρίσκονταν στο κύκλωμα των αγώνων του Κoriopolis...</b>
      </p>
      <p>«Το όνομά μου φερόταν να είναι στο κύκλωμα των αγώνων, το προσπάθησε και ο Παναθηναϊκός με τα μέσα που υπήρχαν στην διάθεσή του, είτε με το «παράγκα και όραμα» ένα περιοδικό που διαφημίζονταν τότε παράνομα από ότι αποδείχθηκε στην συνέχεια. Υπήρχε και η δυσαρέσκεια και τα παράπονα αλλά ουδέποτε μπλέχτηκα εγώ τουλάχιστον ως κατηγορούμενος.</p>
      <p>Αναφορές γινόντουσαν και σε μένα όπως και για πολλούς. Κάπου ήταν και δικαιολογημένα γιατί ήμουν ένας διαιτητής που ήμουν στο μάτι του κυκλώνα γιατί έτυχε να διαιτητεύσω πάρα πολλά ντέρμπι και κρίσιμα παιχνίδια στο ελληνικό πρωτάθλημα. Σε κανένα από αυτά τα ντέρμπι δεν έδωσα δικαίωμα για να παραπονείται κανένας».</p>
      <p>
        <b>Το οξύμωρο είναι ότι μετά από μερικά χρόνια παραπονούνταν και ο Ολυμπιακός μέσω του κυρίου Θεοδωρίδη....</b>
      </p>
      <p>«Ο κ. Θεοδωρίδης μας συνηθίζει σε δηλώσεις στο τέλος των αγώνων, πολλές φορές ενημερώνεται άλλες φορές νιώθει να αδικείται, είναι ιδιαίτερος άνθρωπος εκφράζει μια μεγάλη ομάδα, θεωρώ ότι η μεγαλύτερη αντίδρασή του προς το πρόσωπό μου είναι μετά από ένα παιχνίδι στην Τούμπα που είχε προηγηθεί η τοποθέτηση των ψαριών στον πάγκο του Ολυμπιακού που έγιναν διάφορα κυρίως εξωαγωνιστικά αλλά για αυτά την ευθύνη την φέρει ο διαιτητής, καλά να φταίμε για αυτά που γίνονται εντός γηπέδων αλλά στην Ελλάδα από την ώρα που θα οριστούμε έχουμε τεράστιες ευθύνες».</p>
      <p>
        <b>Πιστεύεις ότι ο διαιτητής γίνεται στόχος;</b>
      </p>
      <p>«Ναι υπάρχουν πάρα πολλά δημοσιεύματα. Ο διαιτητής προσπαθεί να μην διαβάζει δημοσιεύματα πριν από κρίσιμους αγώνες ειδικά αν πρόκειται για ντέρμπι των μεγάλων αλλά θα φτάσουν στα αυτιά σου όλα όσα ακούγονται και δημιουργείται ένα βαρύ κλίμα και ο διαιτητής πρέπει να είναι σε εγρήγορση και να μην επηρεάζεται από τα γραφόμενα».</p>
      <p>
        <b>Τα τελευταία χρόνια υπάρχουν και οι επιθέσεις σε διαιτητές</b>
      </p>
      <p>«Αυτό είναι το δυσάρεστο έχουμε πολλά παραδείγματα. Είναι στενάχωρο δεν πρέπει να υπάρχουν στο ποδόσφαιρο τέτοιου είδους φαινόμενα».</p>
      <p>
        <b>Πώς νιώθει ο διαιτητής όταν μαθαίνει πως πριν λίγο καιρό χτυπήθηκε ή προπηλακίστηκε ένας συνάδελφος;</b>
      </p>
      <p>«Σίγουρα είναι επηρεασμένος, νιώθει δύσκολα αλλά είμαστε έτσι δομημένοι σαν διαιτητές που αν δεν συμβεί σε εμάς δεν δίνουμε ανάλογη βαρύτητα αν γίνει στον συνάδελφό μας».</p>
      <p>
        <b>Κατά την γνώμη σου τι μέτρα μπορούν να πάρουν οι διαιτητές για να αποφεύγονται τέτοια φαινόμενα;</b>
      </p>
      <p>«Κάποια χρονιά είχαμε ένα σεμινάριο διαιτησίας και έχει προηγηθεί μηνυτήρια αναφορά του κ. Κωνσταντίνου τότε αντιπροέδρου του Παναθηναϊκού σε 10 διαιτητές, ήμασταν πρωτοσέλιδο στις εφημερίδες, είχα προτείνει στο σώμα των διαιτητών να προσλάβουμε δικηγόρο που σε μηνιαία βάση θα ασχολείται με τέτοια θέματα, αποδείχθηκε ότι δεν ήταν τίποτα, όλα ήταν για την διαφήμιση που την χρησιμοποιούσαν κάποιες ΠΑΕ.</p>
      <p>Όπως είπα και πριν, δυσανασχετούμε γιατί δεν είμαστε εμείς στο κάδρο, είναι άλλος, όταν γίνουμε και εμείς πρωτοσέλιδο σε δυσφημιστική καμπάνια τότε υπάρχει προβληματισμός. Θεωρώ ότι το σώμα των διαιτητών πρέπει να είναι ένα, αυτό δεν το καταφέραμε στα δικά μου χρόνια».</p>
      <p>
        <b>Οι εκκαθαρίσεις του χώρου στους πίνακες ήταν λίγο βίαιες, έφυγαν πολλοί διαιτητές και ήρθαν από τις πιο κάτω κατηγορίες που ίσως δεν ήταν έτοιμοι ακόμα να αναλάβουν το βάρος. Ποια η γνώμη σου;</b>
      </p>
      <p>«Η λέξη που χρησιμοποιήθηκε ήταν η καταλληλότερη. Έγινε βίαιη μετάβαση από έμπειρους διαιτητές που είτε δεν μπόρεσαν ακόμα είτε δεν μπορούν να διαιτητεύσουν στην πρώτη κατηγορία.</p>
      <p>Οι διαιτητές μπορεί να είναι και καλύτεροι από εμάς, θεωρώ ότι έπρεπε να γίνει πιο ομαλά η μετάβαση. Μπορεί ο κ. Μάνταλος να μην έκανε για τον κ. Περέιρα όμως πιστεύω ότι υπήρχαν διαιτητές με εμπειρία που να μπορούσαν να βοηθήσουν σε μια ομαλότερη μετάβαση από μια γενιά στην επόμενη.</p>
      <p>Και εμείς παρατηρούσαμε μεγαθήρια στον χώρο της διαιτησίας και μάθαμε από αυτούς. Με τα λάθη τους και τα λάθη μας».</p>
      <p>
        <b>Για το VAR που και αυτό αμφισβητείται;</b>
      </p>
      <p>«Είναι μια νέα τεχνολογία και όπως κάθε νέο τεχνολογικό μέσο βοηθάει είτε θα βοηθήσει στο μέλλον. Απλά ήρθε κάπως γρήγορα και ισχύει αυτό που είπαμε και νωρίτερα για την μετάβαση από έμπειρους διαιτητές σε ανέτοιμους. Ήρθε μια νέα τεχνολογία για την οποία δεν υπήρχε χρόνος να εκπαιδευτούμε σωστά και να μπορέσουμε να κάνουμε σωστή χρήση. Βλέπουμε από τα πρώτα παιχνίδια υπάρχει μια έντονη αμφισβήτηση. Θεωρώ ότι μπορεί να βοηθήσει αλλά θέλει δουλειά από τους διαιτητές υπομονή από τους παράγοντες και θέλει και υποστήριξη από τους ανθρώπους που κλήθηκαν να τρέξουν το πρότζεκτ ελληνικό VAR».</p>
      <p>
        <b>Ποια η προετοιμασία ενός διαιτητή πριν από τα ντέρμπι;</b>
      </p>
      <p>«Υπάρχουν δύο όψεις. Η πρώτη είναι η προετοιμασία μόλις μάθει τον ορισμό του, το πρώτο πράγμα που κάνει ο διαιτητής είναι να απομονωθεί με τον εαυτό του να προετοιμαστεί ψυχολογικά να είναι όσο το δυνατόν πιο ήρεμος γίνεται και από εκεί και πέρα ασχολείται με την προπόνησή του την εκγύμναση του και το διάβασμα των ομάδων που πρόκειται να αγωνιστεί».</p>
      <p>
        <b>Ορισμός ή κλήρωση τι είναι πιο σωστό;</b>
      </p>
      <p>«Θεωρώ ο ορισμός είναι το καλύτερο. Κάθε Επιτροπή Διαιτησίας κρίνει ποιος διαιτητής είναι σε θέση ποιος διαιτητής είναι φορμαρισμένος για να μπορεί να ανταπεξέλθει σε κρίσιμο παιχνίδι».</p>
      <p>
        <b>Τι είναι πιο δύσκολο να είσαι διαιτητής γηπέδου ή διαιτητής VAR;</b>
      </p>
      <p>«Εδώ θα σας πω έναν προβληματισμό. Είπαμε είναι καλή η τεχνολογία, θα βοηθήσει πολύ αλλά πρέπει οι διαιτητές να την βγάλουν από το μυαλό τους, θεωρώ πως οι διαιτητές έχουν στο μυαλό τους ότι είναι το VAR που θα τους λύσει τα χέρια και αν κάνω λάθος θα το διορθώσει το VAR. Δεν είναι έτσι, οι διαιτητές πρέπει να αποκτήσουν το βάρος, την γνώση και την υπόσταση και να παίρνουν σωστές αποφάσεις. Δεν μπορεί κάθε λίγο και λιγάκι να τρέχουν στο VAR για να δουν 5-6 φορές το ριπλέι, να χάνονται 5-6 λεπτά από τον αγώνα για να πάρουμε μια σωστή απόφαση που πολλές φορές είναι και λάθος. Οι διαιτητές πρέπει να είναι σε εγρήγορση. Οι διαιτητές να αποκτήσουν εμπειρία και προσωπικότητα για να μπορούν να χρησιμοποιούν σωστά και λογικά την τεχνολογία έτσι ώστε να μπορούμε να απολαμβάνουμε όλοι το ποδόσφαιρο. Δεν μπορεί ο άλλος να πανηγυρίζει ένα γκολ και μετά από 3 λεπτά να βρίσκεται σε θέση ο διαιτητής να βλέπει ένα πέναλτι στην άλλη περιοχή μια φάση πιο πριν, και να ακυρώνει το γκολ για να δώσει το γκολ, αυτό είναι κατάχρηση».</p>
      <p>
        <b>Για τους ξένους διαιτητές που ορίζονται στα ντέρμπι;</b>
      </p>
      <p>«Δεν θεωρώ ότι με αυτή την λύση λύνεται το πρόβλημα. Θεωρώ ότι κατά πλειοψηφία με τους ξένους διαιτητές είχαμε πολύ μέτριες διαιτησίες. Αλλά θέλω να δώσω ένα παράδειγμα για να δείξω πως λειτουργούμε, πριν λίγες μέρες με σταματούν στο δρόμο και μου λένε για ένα ντέρμπι που στο VAR ήταν ο Τζήλος και κατηγορούν τον Τζήλο. Ρώτησα κι εγώ να μου πουν ποιος ήταν ο διαιτητής; Μου απάντησαν ένας ξένος… Τι θέλω να πω με αυτό, ότι τον Τζήλο τον θυμόμαστε γιατί είναι ο εύκολος στόχος ο Έλληνας. Η περιρρέουσα ατμόσφαιρα τον χρησιμοποιεί από τον ορισμό και μετά ακόμα και αν ο ξένος έκανε ένα σωρό λάθη και την χειρότερη διαιτησία. Εγώ προσωπικά θυμάμαι μόνο δύο διαιτητές οι οποίοι ανταποκρίθηκαν και προσέφεραν μια άριστη διαιτησία, ο κ. Μπορμπαλάν και ο Γκρεστάνιους τους άλλους δεν τους θυμάμαι για καλούς διαιτητές. Θεωρώ ότι έτσι δεν λύνεται το πρόβλημα. Έχουμε διαιτητές οι οποίοι μπορούν να ανταποκριθούν πολύ καλύτερα από τους ξένους διαιτητές. Ένα παράδειγμα αποτελεί ο κ. Σιδηρόπουλος ο οποίος ορίζεται να διευθύνει πολύ σημαντικούς αγώνες για το Τσάμπιονς Λιγκ, ορίζεται να διευθύνει αγώνες σε άλλες χώρες και είναι τιμή για την Ευρώπη και τα μεγάλα κλαμπ να σφυρίζει αυτός ο διαιτητής και υπάρχει στην Ελλάδα μια αμφισβήτηση στο πρόσωπό του που την θεωρώ εξωπραγματική. Πρόσφατα τον αμφισβήτησε ο ΠΑΟΚ παλαιότερα ο Ολυμπιακός, η αμφισβήτηση είναι τεράστια».</p>
    </article>
  </body>
</html>