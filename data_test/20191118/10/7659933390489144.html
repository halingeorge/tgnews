<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1996971/%E2%80%8Bkuzey-koreden-kritik-d%C3%B6nemde-askeri-tatbikat"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-18T10:30:00+00:00"/>
    <meta property="og:title" content="​Kuzey Kore'den kritik dönemde askeri tatbikat"/>
    <meta property="og:description" content="ABD ve Güney Kore’nin nükleer silahsızlanma görüşmelerini kolaylaştırmak amacıyla ortak tatbikatlarını ertelemeye karar verdiği bir dönemde, Kuzey Kore hava indirme tatbikatı düzenledi. Kuzey Kore lideri Kim Jong-un Hava Kuvvetleri’ne bağlı paraşüt b"/>
  </head>
  <body>
    <article>
      <h1>​Kuzey Kore'den kritik dönemde askeri tatbikat</h1>
      <address>
        <time datetime="2019-11-18T10:30:00+00:00">18 Nov 2019, 10:30</time>
      </address>
      <p>ABD ve Güney Kore’nin nükleer silahsızlanma görüşmelerini kolaylaştırmak amacıyla ortak tatbikatlarını ertelemeye karar verdiği bir dönemde, Kuzey Kore hava indirme tatbikatı düzenledi. Kuzey Kore lideri Kim Jong-un Hava Kuvvetleri’ne bağlı paraşüt birliklerinin katıldığı tatbikatı yerinde izledi.<br/><br/>ABD Savunma Bakanı Mark Esper ve Güney Kore Savunma Bakanı Jeong Kyeong-doo, geçtiğimiz Pazar günü yaptıkları ortak açıklamada, Kuzey Kore ile olan barış çabalarını desteklemek amacıyla askeri tatbikatlarını ertelediğini duyurmuştu.<br/><br/>Ancak Washington bu hareketin Pyongyang'a başka bir imtiyaz olduğuna ilişkin iddiaları reddetmişti.<br/><br/>Kuzey Kore resmi haber ajansı KCNA'da yer alan habere göre Kuzey Kore lideri Hava Kuvvetleri’nin tatbikatını denetledi.<br/><br/>Ajansın haberinde, Kim Jong-un’un Kuzey Kore askeri birimlerinin olası bir savaşa hazır olmaları için eğitim almalarının gerekli olduğunu söylediği ifade edildi.<br/><br/>Kuzey Kore'nin resmi gazetesi Rodong Sinmun ise Kim Jong-un’un çevresinde toplanan pilotların arasında gülümsediği bir fotoğrafını yayınladı.<br/><br/>Öte yandan ABD Başkanı Donald Trump, Twitter hesabından Kuzey Kore liderine hitaben, “Hızlı hareket etmeli ve anlaşmayı yapmalısınız. Yakında görüşürüz” ifadelerini kullanarak, ABD ile bir anlaşmaya varması için hızlı hareket etmesi çağrısında bulundu.</p>
    </article>
  </body>
</html>