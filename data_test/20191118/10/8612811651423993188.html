<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/other-punjab/news/former-punjab-congress-secretary-ashok-nanowal-father-murdered-262478"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-18T10:55:03+00:00"/>
    <meta property="og:title" content="पंजाब कांग्रेस के पूर्व सचिव अशोक नानोवाल के पिता की हत्या"/>
    <meta property="og:description" content="नवांशहरः पंजाब प्रदेश कांग्रेस कमेटी के पूर्व सचिव अशोक नानोवाल के पिता की हत्या कर दी गई। इसके बारे उस समय पता चला जब अशोक नानोवाल पिता गुलजारी लाल को खाना देने के लिए उनके घर आए थे। गुलजारी लाल पुश्तैनी गांव नानोवाल में अकेले रहते थे। अशोक नानोवाल गढ़शंकर में रहते हैं। एसपी (डी) वजीर सिंह खैहरा ने वारदात की जांच शुरू कर दी है। घटनास्थल पर डाग स्कवायड और फॉरेंसिक जांच टीमों को भी बुलाया गया था। अशोक नानोवाल सुबह करीब दस बजे पिता का हालचाल जानने गए थे।"/>
  </head>
  <body>
    <article>
      <h1>पंजाब कांग्रेस के पूर्व सचिव अशोक नानोवाल के पिता की हत्या</h1>
      <address><time datetime="2019-11-18T10:55:03+00:00">18 Nov 2019, 10:55</time> by <a rel="author">manpreet</a></address>
      <p>नवांशहरः पंजाब प्रदेश कांग्रेस कमेटी के पूर्व सचिव अशोक नानोवाल के पिता की हत्या कर दी गई। इसके बारे उस समय पता चला जब अशोक नानोवाल पिता गुलजारी लाल को खाना देने के लिए उनके घर आए थे। गुलजारी लाल पुश्तैनी गांव नानोवाल में अकेले रहते थे। अशोक नानोवाल गढ़शंकर में रहते हैं। एसपी (डी) वजीर सिंह खैहरा ने वारदात की जांच शुरू कर दी है। घटनास्थल पर डाग स्कवायड और फॉरेंसिक जांच टीमों को भी बुलाया गया था। अशोक नानोवाल सुबह करीब दस बजे पिता का हालचाल जानने गए थे।</p>
      <p> इस दौरान उन्होंने पिता को फोन किया, लेकिन उन्होंने फोन नहीं उठाया। अशोक ने दोबारा पिता को कॉल की फिर भी उन्होंने फोन नहीं उठाया। इस पर बेटे ने सोचा कि पिता इधर उधर होंगे। इसके बाद जब वह करीब साढ़े 12 बजे जब खाना लेकर गांव गए तो घर का गेट खुला था। जब अशोक पिता के कमरे में गए बैड पर उनका शव पड़ा था और शरीर पर चोट के काफी निशान थे। गले की नस भी कटी हुई थी। कमरे रखे हुए 15 हजार रुपये भी गायब थे। मौके से किसी तरह का कोई हथियार बरामद नहीं हुआ। </p>
      <p>अशोक नानोवल के पिता ने जो कपड़े और जूते पहने थे उन्हें देखकर लगता है कि या तो वह किसी समागम में हिस्सा लेने जा रहे थे या फिर किसी समागम में हिस्सा लेकर लौटे थे। आशंका है नशेड़ियों ने वारदात का अंजाम दिया होगा। गांव नानोवाल में रात को समागम चल रहा था ज्यादातर लोग समागम में व्यस्त थे तो वहीं लाउड स्पीकर की आवाज पूरे गांव में गूंज रही थी। इसी गूंज में हत्यारों ने गुलजारी लाल का कत्ल कर दिया और इस कत्ल के बारे में किसी को भी पता नहीं चल पाया है।<br/> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Former Punjab Congress secretary Ashok Nanowal father murdered</p>
    </article>
  </body>
</html>