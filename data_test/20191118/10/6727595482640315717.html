<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/karnataka-congress-mla-tanveer-sait-attacked-in-mysuru-undergoes-surgery-565.html"/>
    <meta property="og:site_name" content="DoolNews"/>
    <meta property="article:published_time" content="2019-11-18T10:50:00+00:00"/>
    <meta property="og:title" content="വീഡിയോ; കര്‍ണാടകയില്‍ കോണ്‍ഗ്രസ് എം.എല്‍.എയെ കുത്തിപ്പരിക്കേല്‍പ്പിച്ചു; സംഭവം മൈസൂരില്‍ വിവാഹ ചടങ്ങില്‍ പങ്കെടുക്കവേ"/>
    <meta property="og:description" content="Karnataka Congress India മൈസൂര്‍: കര്‍ണാടകയിലെ കോണ്‍ഗ്രസ് എം.എല്‍.എയ്ക്ക് നേരെ ആക്രമണം. മൈസൂരിലെ നരസിംഹരാജ നിയോജകമണ്ഡലത്തിലെ എം.എല്‍.എയായ തന്‍വീര്‍ സെയ്തിനെയാണ് അക്രമി കു"/>
  </head>
  <body>
    <article>
      <h1>വീഡിയോ; കര്‍ണാടകയില്‍ കോണ്‍ഗ്രസ് എം.എല്‍.എയെ കുത്തിപ്പരിക്കേല്‍പ്പിച്ചു; സംഭവം മൈസൂരില്‍ വിവാഹ ചടങ്ങില്‍ പങ്കെടുക്കവേ</h1>
      <address><time datetime="2019-11-18T10:50:00+00:00">18 Nov 2019, 10:50</time> by <a rel="author">ന്യൂസ് ഡെസ്‌ക്</a></address>
      <p>മൈസൂര്‍: കര്‍ണാടകയിലെ കോണ്‍ഗ്രസ് എം.എല്‍.എയ്ക്ക് നേരെ ആക്രമണം. മൈസൂരിലെ നരസിംഹരാജ നിയോജകമണ്ഡലത്തിലെ എം.എല്‍.എയായ തന്‍വീര്‍ സെയ്തിനെയാണ് അക്രമി കുത്തിപ്പരിക്കേല്‍പ്പിച്ചത്.</p>
      <p>മൈസൂരുവില്‍ ഒരു വിവാഹ ചടങ്ങില്‍ പങ്കെടുക്കവേയായിരുന്നു സംഭവം. വിവാഹചടങ്ങില്‍ നടന്ന സംഗീത പരിപാടി കണ്ടിരുന്ന സെയ്തിന് നേരെയെത്തിയ അക്രമി പൊടുന്നനെ കത്തിയെടുത്ത് എം.എല്‍.എയുടെ കഴുത്തിന് കുത്തുകയായിരുന്നു. ഇതിന്റെ വീഡിയോ ദൃശ്യവും ലഭിച്ചിട്ടുണ്ട്.</p>
      <figure>
        <iframe data-src="https://twitter.com/DarshanDevaiahB/status/1196278424156831744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>തന്‍വീര്‍ സെയ്റ്റിനെ ഉടന്‍ തന്നെ മൈസൂരിലെ ഒരു സ്വകാര്യ ആശുപത്രിയില്‍ പ്രവേശിപ്പിച്ചു. പരിക്ക് ഗുരുതരമാണെന്നാണ് റിപ്പോര്‍ട്ട്. ഇദ്ദേഹത്തെ സര്‍ജറിക്ക് വിധേയനാക്കിയിട്ടുണ്ട്.</p>
      <related>
        <a href="https://www.doolnews.com/death-of-fatima-latif-teachers-may-be-questioned-today-fatima-s-relatives-will-meet-the-chief-minister258.html?utm_source=doolnews&amp;utm_medium=related"/>
      </related>
      <p>മൈസൂരു പോലീസ് കമ്മീഷണര്‍ അദ്ദേഹത്തെ ആശുപത്രിയില്‍ സന്ദര്‍ശിക്കുകയും കേസ് രജിസ്റ്റര്‍ ചെയ്യുകയും ചെയ്തിട്ടുണ്ട്. പ്രാഥമിക അന്വേഷണത്തില്‍ മൈസുരു സ്വദേശിയായ 20 കാരനായ ഫര്‍ഹാനാണ് പ്രതിയെന്ന് തിരിച്ചറിഞ്ഞിട്ടുണ്ട് ഇയാളെ പൊലീസ് അറസ്റ്റ് ചെയ്തു.</p>
      <p>അതേസമയം ആക്രമണത്തിന്റെ കാരണം വ്യക്തമല്ല. ഇക്കാര്യത്തില്‍ അന്വേഷണം നടക്കുകയാണെന്ന് പൊലീസ് പറഞ്ഞു.</p>
      <p>കഴുത്തില്‍ സാരമായ പരിക്കേറ്റ തന്‍വീറിനെ ഡോക്ടര്‍മാര്‍ ഐ.സി.യുവിലേക്ക് മാറ്റുകയും ശസ്ത്രക്രിയ നടത്തുകയും ചെയ്തിട്ടുണ്ടെന്നും മൈസൂരു സിറ്റി പോലീസ് കമ്മീഷണര്‍ കെ.ടി ബാലകൃഷ്ണന്‍ പറഞ്ഞു,</p>
      <p>”ഉദയഗിരി നിവാസിയായ ഫര്‍ഹാന്‍ പാഷയാണ് പ്രതിയെന്ന് തിരിച്ചറിഞ്ഞിട്ടുണ്ട്. മരണപ്പണിക്കാരനാണ് ഇയാള്‍. ഇയാളെ ചോദ്യം ചെയ്തുവരികയാണ് ആക്രമണത്തിന്റെ കാരണം ഇതുവരെ കണ്ടെത്താനായിട്ടില്ല”- അദ്ദേഹം പറഞ്ഞു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/X282KA_csm8" width="527" height="309" data-service="Youtube" scrolling="no"/>
      </figure>
    </article>
  </body>
</html>