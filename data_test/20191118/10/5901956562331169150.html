<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/policija-razkrila-vzrok-pozara-na-priljubljeni-gorski-postojanki-250198"/>
    <meta property="og:site_name" content="Slovenske novice"/>
    <meta property="article:published_time" content="2019-11-18T10:50:00+00:00"/>
    <meta property="og:title" content="Policija razkrila vzrok požara na priljubljeni gorski postojanki"/>
    <meta property="og:description" content="CELJE – V začetku novembra je pogorel do tal priljubljeni Frischaufov dom na Okrešlju (1396 m). Da je dom pogorel, so v Planinskem društvu Celje Matica izvedeli 7. novembra popoldne, saj zaradi..."/>
  </head>
  <body>
    <article>
      <h1>Policija razkrila vzrok požara na priljubljeni gorski postojanki</h1>
      <h2>Tuja krivda je izključena. </h2>
      <address><time datetime="2019-11-18T10:50:00+00:00">18 Nov 2019, 10:50</time> by <a rel="author">Ma. M.</a></address>
      <p>CELJE – V začetku novembra je pogorel do tal priljubljeni Frischaufov dom na Okrešlju (1396 m). Da je dom pogorel, so v Planinskem društvu Celje Matica izvedeli 7. novembra popoldne, saj zaradi slabega vremena in odmaknjenosti doma nihče ni opazil požara. Opazil jo je naključni pohodnik. V tem času v koči ni bilo nikogar, oskrbnik ga je ob koncu letošnje sezone zapustil 3. novembra in napovedal njegovo obratovanje ob koncih tedna z lepim vremenom. Planinsko društvo Celje Matica je ostalo brez prihodkov, škoda pa je ocenjena na pol milijona. <br/><br/>Je pa celjska policija opravila preiskavo in zdaj sporočila vzrok požara. »Ogled kraja pogorišča smo zaradi izjemno slabih vremenskih razmer v dneh po požaru in nevarnosti zaradi podirajočega objekta opravili v soboto 16. novembra 2019. Ugotovili smo, da je zagorelo zaradi napake na električni napeljavi. Tuja krivda je izključena,« je sporočila predstavnica za odnose z javnostjo PU Celje <b>Milena Trbulin.</b><br/> </p>
    </article>
  </body>
</html>