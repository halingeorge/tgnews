<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/rosiya-zayavila-pro-peredachu-ukrajini-zahoplenih-korabliv-novini-ukrajini-50054140.html"/>
    <meta property="og:site_name" content="НВ"/>
    <meta property="article:published_time" content="2019-11-18T10:41:00+00:00"/>
    <meta property="og:title" content="Росія заявила про передачу Україні захоплених в Керченській протоці кораблів"/>
    <meta property="og:description" content="МЗС РФ заявило про передачу Україні захоплених в Керченській протоці кораблів."/>
  </head>
  <body>
    <article>
      <h1>Росія заявила про передачу Україні захоплених в Керченській протоці кораблів</h1>
      <h2>МЗС РФ заявило про передачу Україні захоплених в Керченській протоці кораблів.</h2>
      <address>
        <time datetime="2019-11-18T10:41:00+00:00">18 Nov 2019, 10:41</time>
      </address>
      <p>«Передача українській стороні трьох кораблів ВМФ, затриманих в районі Керченської протоки, відбулася» — <a href="https://www.mid.ru/ru/foreign_policy/news/-/asset_publisher/cKNonkJE02Bw/content/id/3902958">повідомили</a> в МЗС РФ.</p>
      <p>У російському дипвідомстві заявили, що передача Україні кораблів стала можливою у зв’язку з тим, що «російські компетентні органи завершили необхідні слідчі дії щодо кораблів і їх знаходження на території Російської Федерації для продовження кримінального процесу не потрібно».</p>
      <p>4 листопада <a href="https://nv.ua/ukr/world/geopolitics/krechenska-kriza-ukrajina-napravila-rf-notu-z-vimogoyu-viddati-zahopleni-korabli-novini-ukrajini-50051450.html">Україна направила РФ ноту з вимогою віддати кораблі</a> Військово-морських сил ЗСУ, що були захоплені в районі Керченської протоки в 2018 році.</p>
      <p>Загалом, МЗС України сім разів надсилало ноту РФ з вимогою повернути захоплені у Керченські протоці українські кораблі. Москва всі звернення Києва проігнорувала.</p>
      <p>Повернення кораблів є однією з вимог Міжнародного трибуналу з морського права, який у травні 2019 року ухвалив рішення на користь України.</p>
      <p>25 листопада 2018 року РФ захопила в Керченській протоці український буксир Яни Капу і малі броньовані артилерійські катери Бердянськ і Нікополь, які прямували з Одеси до Маріуполя. На борту кораблів було 22 військові моряки та двоє співробітників СБУ.</p>
      <p>25 травня 2019 року Міжнародний трибунал ООН з морського права постановив, що Росія має звільнити українських моряків і передати Україні захоплені українські судна.</p>
      <p>7 вересня 2019 року українські моряки і працівники СБУ повернулися в Україну в межах взаємного звільнення утримуваних осіб.</p>
    </article>
  </body>
</html>