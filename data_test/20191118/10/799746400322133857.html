<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103155/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T10:10:57+00:00"/>
    <meta property="og:title" content="Грузія: протестувальники не впустили депутатів до парламенту"/>
    <meta property="og:description" content="Учасники акції протесту опозиції, які з учорашнього вечора пікетують всі чотири входи до парламенту Грузії, не пропустили в законодавчий орган уже трьох депутатів від партії влади “Грузинська мрія”."/>
  </head>
  <body>
    <article>
      <h1>Грузія: протестувальники не впустили депутатів до парламенту</h1>
      <address>
        <time datetime="2019-11-18T10:10:57+00:00">18 Nov 2019, 10:10</time>
      </address>
      <p>Учасники акції протесту опозиції, які від <b><a href="https://www.eurointegration.com.ua/news/2019/11/18/7103143/">учорашнього вечора</a></b> пікетують всі чотири входи до парламенту Грузії, не пропустили в законодавчий орган уже трьох депутатів від партії влади "Грузинська мрія".</p>
      <p>Про це пише "Європейська правда" з посиланням на <a href="https://www.newsgeorgia.ge/">"Новости-Грузия".</a></p>
      <p>Протестувальники зустріли народних обранців криками "зрадник", "раб", свистом і криками. Їх закликали покинути парламентську більшість через те, що "Грузинська мрія" провалила голосування з конституційних змін, пов'язаних з виборчою реформою, і не виконала свою обіцянку провести в 2020 році пропорційні вибори.</p>
      <p>До парламенту депутати так і не потрапили. Співробітникам поліції довелося супроводжувати їх до автомобілів.</p>
      <p>Представник об'єднаної опозиції, лідер партії "Нова Грузія" Георгій Вашадзе закликав депутатів не приходити до парламенту.</p>
      <p>"Закликаю всіх членів парламенту утриматися від приходу в парламент, щоб уникнути зайвих ексцесів. Члени парламенту настільки дратують громадськість, що краще їм не приходити в законодавчий орган", - заявив Вашадзе журналістам.</p>
      <p>Нагадаємо, головні вимоги учасників протесту, який почався минулого тижня, - це проведення позачергових парламентських виборів за пропорційною системою, а також відставка уряду і зміна нинішнього складу ЦВК.</p>
      <figure>
        <img src="https://img.eurointegration.com.ua/images/doc/8/2/82d147e-132ab330-1545-4074-a2f3-c10f42f594d0-w1023-r1-s.jpg"/>
      </figure>
      <figure>
        <iframe src="https://www.youtube.com/embed/NtY6Mdm8ukQ" width="560" height="315" data-service="Youtube" scrolling="no"/>
      </figure>
      <p>14 листопада на проспекті Руставелі під парламентом Грузії <b><a href="https://www.eurointegration.com.ua/news/2019/11/14/7103046/">почалися </a></b>протести після того, як депутати провалили голосування з реформи виборчої системи, яку пообіцяла провести влада.</p>
      <related>
        <a href="https://www.eurointegration.com.ua/news/2019/11/18/7103144/"/>
      </related>
    </article>
  </body>
</html>