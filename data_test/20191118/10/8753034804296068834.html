<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/EWX62G/kostbare-elsykler-stjaalet-paa-kvernaland"/>
    <meta property="og:site_name" content="Aftenbladet"/>
    <meta property="article:published_time" content="2019-11-18T10:45:28+00:00"/>
    <meta property="og:title" content="Kostbare elsykler stjålet på Kvernaland"/>
    <meta property="og:description" content="Tre personer ble frastjålet elsykler for over 100.000 denne helgen."/>
  </head>
  <body>
    <article>
      <h1>Kostbare elsykler stjålet på Kvernaland</h1>
      <h2>Tre personer ble frastjålet elsykler for over 100.000 denne helgen.</h2>
      <address><time datetime="2019-11-18T10:45:28+00:00">18 Nov 2019, 10:45</time> by <a rel="author">Stavanger Aftenblad</a></address>
      <p>Elsyklene har en anslått verdi på 60.000, 40.000 og 15.000 kroner. De ble stjålet fra garasjer på Kvernaland/Frøyland denne helgen, skriver <a href="https://www.jbl.no/politi-og-kriminalitet/kvernaland/tyveri/frastjalet-elsykler-for-over-100-000-kroner-i-helga-kan-vare-mobile-vinningskriminelle/s/5-103-381343?access=granted">Jærbladet.</a></p>
      <p>– Tyvene har kommet inn i garasjer som sto ulåste, sier politioverbetjent Arild Oftedal ved Jæren lensmannskontor.</p>
      <p>Overfor Jærbladet opplyser Oftedal at de ser tyveriene i en sammenheng.</p>
      <p>– Det er noen som har vært flere steder. Fire sykler på en gang tyder på at de har hatt en større bil, sier Oftedal.</p>
      <p>– Vi kan ikke se bort fra det. Det kan være mobile vinningskriminelle, men det kan også være andre. Det er vanskelig å si, sier politioverbetjenten til <a href="https://www.jbl.no/politi-og-kriminalitet/kvernaland/tyveri/frastjalet-elsykler-for-over-100-000-kroner-i-helga-kan-vare-mobile-vinningskriminelle/s/5-103-381343?access=granted">Jærbladet.</a></p>
    </article>
  </body>
</html>