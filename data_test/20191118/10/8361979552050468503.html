<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/lifestyle/svinya-v-aeroportu-san-francisko-fotografuyetsya-z-pasazhirami-i-dopomagaye-tim-hto-bojitsya-litati-foto-video-50054123.html"/>
    <meta property="og:site_name" content="НВ"/>
    <meta property="article:published_time" content="2019-11-18T10:52:00+00:00"/>
    <meta property="og:title" content="В аеропорту Сан-Франциско працює свинка. Її завдання — заспокоювати пасажирів, які бояться літати — фото, відео"/>
    <meta property="og:description" content="В аеропорту міста Сан-Франциско працює свиня. Вона повинна заспокоювати пасажирів-аерофобів."/>
  </head>
  <body>
    <article>
      <h1>В аеропорту Сан-Франциско працює свинка. Її завдання — заспокоювати пасажирів, які бояться літати — фото, відео</h1>
      <h2>В аеропорту міста Сан-Франциско працює свиня. Вона повинна заспокоювати пасажирів-аерофобів.</h2>
      <address>
        <time datetime="2019-11-18T10:52:00+00:00">18 Nov 2019, 10:52</time>
      </address>
      <p>Свинці на ім'я Лілу 5 років, і робота їй дісталася за її спокій і вміння бути доброзичливою.</p>
      <p>На кожну робочу зміну Лілу привозить господиня Тетяна, яка попередньо фарбує їй «нігті» і одягає робочу форму.</p>
      <p>Свинка вітає пасажирів, фотографується з ними і навіть грає на фортепіано. Єдине, що може нервувати Лілу - коли хтось наближається до неї ззаду, пише <a href="https://www.reuters.com/article/us-california-therapy-pig-idUSKBN1XL1M7">Reuters</a>.</p>
      <p>Також свинка активно проводить вільний час - гуляє в парках, ходить в ресторани, бере участь у демонстраціях і фотосесіях.</p>
      <p>Лілу - перша свинка в команді тварин аеропорту, яка раніше цілком складалася з собак різних порід. Туди беруть тільки тих, хто має спокійний характем і доброзичливо ставиться до людей.</p>
      <p>Працівники аеропорту відзначають, що Лілу жодного разу не створила жодних неприємних інцидентів.</p>
      <p>Читайте також:<br/><a href="https://nv.ua/ukr/lifestyle/cya-kishka-znimayetsya-v-blokbasterah-zabivaye-v-lizi-chempioniv-i-otrimala-oskar-a-vi-jiji-navit-ne-bachili-50017096.html">&amp;nbspЦя кішка знімається в блокбастерах, забиває в Лізі чемпіонів і отримала Оскар. А ви її навіть не бачили</a></p>
    </article>
  </body>
</html>