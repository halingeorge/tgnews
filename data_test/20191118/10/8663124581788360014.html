<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/bukmekery-otsinyly-jmovirnist-transferu-tajsona-do-1-sichnya-2020-roku/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-18T10:14:00+00:00"/>
    <meta property="og:title" content="Букмекери оцінили ймовірність трансферу Тайсона до 1 січня 2020 року"/>
    <meta property="og:description" content="Півзахисник донецького «Шахтаря» Тайсон може покинути український гранд після недавнього расистського скандалу під час зустрічі з київським «Динамо» (1:0) у рамках 14-го туру Прем’єр-ліги. Експерти запропонували ставки на можливе розставання «Гірників» з одним із лідерів команди до кінця поточного року."/>
  </head>
  <body>
    <article>
      <h1>Букмекери оцінили ймовірність трансферу Тайсона до 1 січня 2020 року</h1>
      <address><time datetime="2019-11-18T10:14:00+00:00">18 Nov 2019, 10:14</time> by <a rel="author">Сергій Гумен</a></address>
      <p>Півзахисник донецького «Шахтаря» Тайсон може покинути український гранд після недавнього расистського скандалу під час зустрічі з київським «Динамо» (1:0) у рамках 14-го туру Прем’єр-ліги. Експерти запропонували ставки на можливе розставання «Гірників» з одним із лідерів команди до кінця поточного року.</p>
      <figure>
        <img src="https://i1.wp.com/bookmaker-ratings.com.ua/wp-content/uploads/sites/6/2019/11/novyny-1-3.png?w=800&amp;ssl=1"/>
        <figcaption>Букмекери оцінили ймовірність трансферу Тайсона до 1 січня 2020 року</figcaption>
      </figure>
      <p>Букмекерська контора <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a> розмістила у своїй лінії ставки на можливий трансфер бразильського півзахисника Тайсона з донецького «Шахтаря» до першого січня 2020 року. На цей варіант встановлений коефіцієнт 50,0, що відповідає 2 відсоткам ймовірності.</p>
      <p>Тайсон може піти з українського клубу, за який виступає майже сім років, через недавній расистський скандал у матчі проти київського «Динамо». Варто зазначити, що 31-річний футболіст раніше вже заявляв, що хоче змінити клубну прописку. Прояви расизму на адресу гравця можуть стати для нього додатковим аргументом під час переговорів з керівництвом «Шахтаря». На даний момент у його агентів з’явився привід активніше підшукувати для свого клієнта нову команду. Залишається тільки знайти того, хто зможе запропонувати суму, яка задовольнить фінансові вимоги «Гірників».</p>
      <p>Сам бразилець нещодавно заявляв, що задумався про повернення на батьківщину, проте зазначив, що зробити це буде складно, адже у нього чинний трудовий договір з донецьким грандом, який розрахований до літа 2021 року. Швидше за все, півзахисник буде підшукувати варіанти в Європі. Раніше про інтерес до нього заявляли італійські клуби – «Рома» та «Мілан».</p>
      <p>Нагадаємо, що у другому таймі поєдинку проти «Динамо» Тайсон почув расистські вигуки на свою адресу з фанатського сектора київського клубу. Після цього він вибив м’яч на трибуни та показав вболівальникам непристойний жест. За це бразильський футболіст отримав червону картку і залишив поле зі сльозами на очах.</p>
      <related>
        <a href="https://bookmaker-ratings.com.ua/5-podij-dlya-stavok-na-sport-18-24-lystopada/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/interv-yu-orbu-zbirnu-ukrayiny-vsi-boyatymut-sya-i-povazhatymut-na-yevro-2020/"/>
        <a href="https://bookmaker-ratings.com.ua/bukmekery-vysoko-otsinyly-jmovirnist-denatsionalizatsiyi-pryvatbanku/"/>
        <a href="https://bookmaker-ratings.com.ua/inter-i-borussiya-dortmund-golovni-pretendenty-na-transfer-oliv-ye-zhyru-za-versiyeyu-bukmekeriv/"/>
      </related>
    </article>
  </body>
</html>