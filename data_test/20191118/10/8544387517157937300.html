<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/18/stin-teliki-eytheia-i-apofasi-gia-to-koinoniko-merisma-2019/"/>
    <meta property="og:site_name" content="neolaia.gr"/>
    <meta property="article:published_time" content="2019-11-18T10:36:17+00:00"/>
    <meta property="og:title" content="Στην τελική ευθεία η απόφαση για το Κοινωνικό μέρισμα 2019: Ποιοι θα το πάρουν;"/>
    <meta property="og:description" content="Μέσα στην εβδομάδα που διανύουμε, αναμένεται να ξεκαθαρίσει το τοπίο και να γίνουν διαθέσιμα περισσότερα στοιχεία για την εκτέλεση του κρατικού προϋπολογισμού, προκειμένου να «κλειδώσει» το ύψος, το εύρος, αλλά και οι δικαιούχοι για το κοινωνικό μέρισμα 2019."/>
  </head>
  <body>
    <article>
      <h1>Στην τελική ευθεία η απόφαση για το Κοινωνικό μέρισμα 2019: Ποιοι θα το πάρουν;</h1>
      <h2>Κοινωνικό μέρισμα 2019: Δείτε αναλυτικά!</h2>
      <address><time datetime="2019-11-18T10:36:17+00:00">18 Nov 2019, 10:36</time> by <a rel="author">neolaia.gr Team</a></address>
      <p>Μέσα στην εβδομάδα που διανύουμε, αναμένεται να ξεκαθαρίσει το τοπίο και να γίνουν διαθέσιμα περισσότερα στοιχεία για την εκτέλεση του κρατικού προϋπολογισμού, προκειμένου να «κλειδώσει» το ύψος, το εύρος, αλλά και οι δικαιούχοι για το <a href="https://www.neolaia.gr/tag/%ce%ba%ce%bf%ce%b9%ce%bd%cf%89%ce%bd%ce%b9%ce%ba%cf%8c-%ce%bc%ce%ad%cf%81%ce%b9%cf%83%ce%bc%ce%b1-2019/"><b>κοινωνικό μέρισμα 2019</b></a>.</p>
      <p>Ωστόσο, το νέο δεδομένο είναι ότι κοινωνικό μέρισμα 2019 θα λάβουν περίπου 1 εκατομμύριο νοικοκυριά.</p>
      <p>Και παρότι το τοπίο για το κοινωνικό μέρισμα 2019 εξακολουθεί να είναι θολό, στην κυβέρνηση μελετούν τα στοιχεία για την πορεία εκτέλεση του προϋπολογισμού για το 10μηνο Ιανουαρίου – Οκτωβρίου, τα οποία θα ανοίξουν τον δρόμο για την καταβολή του φετινού μερίσματος.</p>
      <p>Στον «αέρα» παραμένει <b>το ποσό</b> που θα μοιραστεί.</p>
      <p>Για να δοθούν τα ίδια χρήματα με πέρσι στους δικαιούχους θα πρέπει να βρεθούν περίπου 900 εκατ. ευρώ με 1 δισ. ευρώ. Τα χρήματα αυτά θα προκύψουν από το πρωτογενές πλεόνασμα, όμως, δεν είναι δεδομένο ότι θα μοιραστούν στο μέρισμα, αφού η κυβέρνηση έχει υποσχεθεί και άλλες ελαφρύνσεις (βλέπε μείωση φόρων και ασφαλιστικών εισφορών).</p>
      <p>
        <b>Θα γίνουν αιτήσεις για το κοινωνικό μέρισμα 2019;</b>
      </p>
      <p>Επιπλέον, ακόμη δεν είναι γνωστό αν θα γίνουν αιτήσεις για το κοινωνικό μέρισμα 2019, αφού, για παράδειγμα, αν το λάβουν όσοι παίρνουν το κοινωνικό επίδομα αλληλεγγύης (ΚΕΑ), δεν υπάρχει λόγος να κάνουν αιτήσεις.</p>
      <p>Ωστόσο, αν συμπεριληφθούν στο κοινωνικό μέρισμα 2019 <b>νέες κατηγορίες δικαιούχων,</b> τότε <b>θα χρειαστούν αιτήσεις.</b></p>
      <p><b>Σε κάθε περίπτωση,</b> η απόφαση για το κοινωνικό μέρισμα 2019 θα ληφθεί κατά τις επόμενες μέρες και, στη συνέχεια, θα πρέπει να βγει άμεσα και η σχετική υπουργική απόφαση για τα ποσά, αλλά και τους δικαιούχους του φετινού μερίσματος.</p>
      <p>Ο υφυπουργός Οικονομικών και αρμόδιος για τη δημοσιονομική πολιτική, Θόδωρος Σκυλακάκης, μίλησε σε συνέντευξή του και διευκρίνισε ότι θα βρεθούν τα χρήματα για την καταβολή στο κοινωνικό μέρισμα 2019, υπογραμμίζοντας ότι η κυβέρνηση έχει κάνει τους υπολογισμούς της.</p>
      <p>Το πιθανότερο σενάριο είναι οι όποιες αιτήσεις να ξεκινήσουν τον<b> Δεκέμβριο του 2019, </b>ενώ κρίσιμη θεωρείται αυτή η εβδομάδα, καθώς αναμένεται να παρθούν οι οριστικές αποφάσεις για το φετινό μέρισμα και τη διανομή του.</p>
      <p>O επόμενος μεγάλος σταθμός μέσα στην εβδομάδα είναι<b> το τελικό σχέδιο του κρατικού προϋπολογισμού</b> που κατατίθεται στη Βουλή την <b>Πέμπτη 21 Νοεμβρίου.</b></p>
      <p>Το μεγάλο στοίχημα είναι η ταχύτητα με την οποία θα υλοποιηθούν τα μέτρα ελάφρυνσης ειδικά για τη μεσαία τάξη και τους ελεύθερους επαγγελματίες και ποιες θα είναι εν τέλει οι δυνατότητες περισσότερων και πιο γρήγορων ελαφρύνσεων, ανάλογα με τα επιπλέον δημοσιονομικά περιθώρια που θα εξασφαλιστούν.</p>
      <p>Σύμφωνα με όσα αναφέρθηκαν την Κυριακή από το OPEN, το υπερπλεόνασμα είναι κάτω από 500 εκατ. ευρώ, ίσως και κάτω από τα 400 εκατ. ευρώ. Από αυτό το ποσό θα βγει ο αριθμός του ποσού που θα μοιραστεί για μέρισμα. Χαμιλόμισθοι, άνεργοι, δικαιούχοι ΚΕΑ είναι στο target group.</p>
      <p>Πληροφορίες για το κοινωνικό μέρισμα 2019 έδωσε και ο Υπουργός Οικονομικών, Χρήστος Σταϊκούρας, στο περιθώριο του 2ου Συνέδριου για την Αντιμετώπιση των «Κόκκινων» Δανείων.</p>
      <p>Σύμφωνα με τον ίδιο, έχουν υπερβεί τον στόχο, ενώ για τη διανομή του ήταν κατηγορηματικός πως το ποσό θα είναι χαμηλότερο των 500 εκατ. ευρώ και πως ο τρόπος διανομής του θα αποφασιστεί με τον πρωθυπουργό αυτή την εβδομάδα που διανύουμε.</p>
      <p>
        <b>Δείτε το σχετικό απόσπασμα:</b>
      </p>
      <figure>
        <iframe src="https://www.youtube.com/embed/TrkpjsJGzYU" width="1195" height="672" data-service="Youtube" scrolling="no"/>
      </figure>
      <p>
        <i>Με πληροφορίες από aftodioikisi</i>
      </p>
      <h3>Δείτε ακόμα: <a href="https://www.neolaia.gr/2019/11/18/oaed-ksekinoun-oi-aitiseis-sta-dio-nea-programmata-kritiria/">ΟΑΕΔ: Ξεκινούν οι αιτήσεις στα δύο νέα προγράμματα – Τα Κριτήρια &amp; οι Προϋποθέσεις</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/18/oaed-poioi-dikeoudai-to-epidoma-ton-720-2/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/18/the-crown-antidraseis-gia-tin-anaparastasi0tis-vasilissas-elissavet/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/18/bad-things-deite-to-neo-video-clio-ton-the-sexy-christians/"/>
        <a href="https://neolaia.gr/2019/11/18/the-butterfly-effect-ena-triimero-afieromeno-ston-ethelodismo-ke-tin-koinoniki-prosfora/"/>
        <a href="https://neolaia.gr/2019/11/18/pote-tha-plirothei-to-doro-hristougennon/"/>
        <a href="https://neolaia.gr/neo/stadiodromia-spoudes"/>
      </related>
    </article>
  </body>
</html>