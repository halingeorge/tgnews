<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/ponad-314-mln-grn-styagnuli-derzhavni-vikonavci-oblasti-z-alimentchikiv"/>
    <meta property="og:site_name" content="Кременчугская газета"/>
    <meta property="article:published_time" content="2019-11-18T10:55:00+00:00"/>
    <meta property="og:title" content="Понад 314 млн грн стягнули державні виконавці області з аліментчиків"/>
    <meta property="og:description" content="Чимало боржників почали сплачувати кошти систематично. На Полтавщині постійно спостерігається позитивна динаміка щодо погашення заборгованості по аліментах - повідомляє прес-служба головного управління юстиції у Полтавській області. "/>
  </head>
  <body>
    <article>
      <h1>Понад 314 млн грн стягнули державні виконавці області з аліментчиків</h1>
      <address>
        <time datetime="2019-11-18T10:55:00+00:00">18 Nov 2019, 10:55</time>
      </address>
      <p>
        <b>Чимало боржників почали сплачувати кошти систематично.</b>
      </p>
      <p>На Полтавщині постійно спостерігається позитивна динаміка щодо погашення заборгованості по аліментах - повідомляє прес-служба головного управління юстиції у Полтавській області. </p>
      <p>Головним завданням державних виконавців є ліквідація даної заборгованості для належного захисту конституційного права дітей на достатній життєвий рівень, поліпшення їхнього матеріального забезпечення та притягнення до відповідальності осіб за несплату чи ухилення від відбування призначеного стягнення.</p>
      <blockquote><i>«Щоб уникнути накладення санкцій (обмеження у праві виїзду за кордон, керування транспортними засобами, користування зброєю, полювання та накладення на суму боргу штрафних санкцій від 20 до 50%), чимало боржників почали сплачувати кошти систематично. Та до певної категорії громадян доводиться застосовувати не тільки обмежувальні приписи, а й більш суворіші покарання. Зокрема, винесено 427 постанов про накладення на боржника стягнення у вигляді суспільно корисних робіт»</i>, - повідомив начальник Головного територіального управління юстиції у Полтавській області Олег Тимченко.</blockquote>
      <p>Варто сказати, що 2019 року державні виконавці області стягнули понад 314 млн грн заборгованих аліментів на користь 21 тис 424 дітей.</p>
      <p> </p>
      <p> </p>
      <p>За матеріалами джерела</p>
    </article>
  </body>
</html>