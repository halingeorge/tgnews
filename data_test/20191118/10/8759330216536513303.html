<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904204/keuze-van-krc-genk-stuit-op-onbegrip-is-dat-plots-de-norm-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T10:45:00+00:00"/>
    <meta property="og:title" content="Keuze van KRC Genk stuit op onbegrip: &quot;Is dat plots de norm?&quot;"/>
    <meta property="og:description" content="Officieel is het nog niet, maar de kans is wel groot dat Hannes Wolf (38) de nieuwe trainer van KRC Genk wordt. Stef Wijnants van"/>
  </head>
  <body>
    <article>
      <h1>Keuze van KRC Genk stuit op onbegrip: "Is dat plots de norm?"</h1>
      <address>
        <time datetime="2019-11-18T10:45:00+00:00">18 Nov 2019, 10:45</time>
      </address>
      <p>
        <b>Officieel is het nog niet, maar de kans is wel groot dat Hannes Wolf (38) de nieuwe trainer van KRC Genk wordt. Stef Wijnants van <i><a href="https://sporza.be/nl/2019/11/18/wijnants-over-coach-bij-genk/">Sporza</a> </i>stelt zich vragen bij die keuze.</b>
      </p>
      <p>"We moeten eerlijk zijn. Behalve wie de tweede Bundesliga heeft gevolgd, kent vrijwel niemand Hannes Wolf", aldus Wijnants. "Hij is 38 jaar, heeft zelf niet op hoog niveau gespeeld en heeft twee clubs getraind: Stuttgart en Hamburg. Met vrij weinig succes overigens, tenzij een titel in tweede klasse nu plots de norm zou worden?"</p>
      <p>Wijnants vindt dit een groot risico voor Genk. "Met alle respect voor Hannes Wolf, die blijkbaar gevormd is door Jürgen Klopp. Uiteraard krijgt hij het voordeel van de twijfel. Maar hij kent de competitie niet, heeft geen DNA van Genk, voelt de streek van de hardwerkende burger niet. Dat waren toch allemaal vereisten om bij Genk trainer te mogen worden."</p>
      <p>Wijnants had liever Besnik Hasi als coach van KRC Genk gezien. "Hasi wilde wel terugkeren vanuit Saudi-Arabië, maar die bleek te duur en kon niet snel genoeg losgeweekt worden. Voor mij was Hasi de beste keuze als je het hele plaatje van Maes tot Mazzu bekijkt. Het is gek dat ze niet aan hem dachten bij de vorige keuze. Toen was Hasi blijkbaar wel beschikbaar."</p>
      <aside>Lees meer<br/><a href="https://www.voetbalprimeur.be/nieuws/904143/duitse-bevestiging-genk-stelt-wolf-aan-als-de-nieuwe-trainer-.html?itm_source=www.voetbalprimeur.be&amp;itm_medium=highlighted-content">Duitse bevestiging: 'Genk stelt Wolf aan als de nieuwe trainer'</a></aside>
    </article>
  </body>
</html>