<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_opoziciya-ne-puskaye-deputativ-u-budivlyu-parlamentu/938620"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T10:23:00+00:00"/>
    <meta property="og:title" content="Опозиція не пускає депутатів у будівлю парламенту"/>
    <meta property="og:description" content="Будівлю парламенту Грузії повністю заблокували представники опозиції. На ворота опозиціонери почепили ланцюги із замками. Вулиці, по яким депутати під'їжджають на службових автомобілях, перекрили мішками з будівельним сміттям і піском, повідомляє Інтерфакс-Україна. &quot;Закликаю ..."/>
  </head>
  <body>
    <article>
      <h1>Опозиція не пускає депутатів у будівлю парламенту</h1>
      <address><time datetime="2019-11-18T10:23:00+00:00">18 Nov 2019, 10:23</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938620_w_300.jpg?v=1"/>
        <figcaption>Мітинг біля грузинського парламенту розпочався на знак протесту проти провалу конституційної реформи. ФОТО: svd.se</figcaption>
      </figure>
      <p>Будівлю парламенту Грузії повністю заблокували представники опозиції.</p>
      <p>На ворота опозиціонери почепили ланцюги із замками. Вулиці, по яким депутати під'їжджають на службових автомобілях, перекрили мішками з будівельним сміттям і піском, повідомляє <a href="https://interfax.com.ua/">Інтерфакс-Україна</a>.</p>
      <p>"Закликаю парламентаріїв, щоб уникнути інцидентів сьогодні, утриматися від виходу на роботу. В опозиції є конкретний план дій, який не виходить за рамки закону й Конституції", — заявив лідер опозиційної партії Нова Грузія Георгій Вашадзе.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_stalisya-sutichki-mizh-protestuvalnikami-ta-policiyeyu/938456"/>
      </related>
      <p>За словами опозиціонера, мітинг біля будівлі парламенту триватиме, доки не будуть виконані вимоги щодо відставки уряду й призначення дострокових парламентських виборів за пропорційною системою. Зустріч лідерів опозиції з представниками дипломатичного корпусу запланована на сьогоднішній вечір.</p>
      <blockquote>У відповідь на провал конституційної реформи більше 20 опозиційних партій сьогодні провели в центрі Тбілісі масштабну протестну акцію. Біля будівлі парламенту Грузії протестувальники <a href="https://gazeta.ua/articles/world-life/_protesti-v-tbilisi-protestuvalniki-pochali-buduvati-barikadi/938596">почали будувати барикади</a>.</blockquote>
    </article>
  </body>
</html>