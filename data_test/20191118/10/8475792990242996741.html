<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/kroniskt-sjuka-viktig-grupp-i-arets-influensavaccination"/>
    <meta property="og:site_name" content="SVT Nyheter"/>
    <meta property="article:published_time" content="2019-11-18T10:17:20+00:00"/>
    <meta property="og:title" content="Kroniskt sjuka viktig grupp i årets influensavaccination"/>
    <meta property="og:description" content="Region Kronoberg erbjuder alla som fyllt 65 år gratis vaccination mot säsongsinfluensan. Extra fokus läggs i år på yngre personer med nedsatt immunförsvar eller en kronisk sjukdom, exempelvis hjärt- eller kärlsjukdom."/>
  </head>
  <body>
    <article>
      <h1>Kroniskt sjuka viktig grupp i årets influensavaccination</h1>
      <address><time datetime="2019-11-18T10:17:20+00:00">18 Nov 2019, 10:17</time> by <a rel="author">Ricardo Garcia</a></address>
      <p>
        <b>Region Kronoberg erbjuder alla som fyllt 65 år gratis vaccination mot säsongsinfluensan. Extra fokus läggs i år på yngre personer med nedsatt immunförsvar eller en kronisk sjukdom, exempelvis hjärt- eller kärlsjukdom.</b>
      </p>
      <p>– Vi vet att vaccinationen räddar liv och minskar risken för sjukdom. Även om man känner sig frisk och stark är risken större för äldre personer att bli allvarligt sjuk om man smittas med influensa. Detsamma gäller personer som har nedsatt immunförsvar eller kroniska sjukdomar som exempelvis diabetes, lungsjukdom eller hjärtsjukdom samt de som är gravida, säger Christian Romin Blomkvist, smittskyddsläkare i Region Kronoberg.</p>
      <p>Folkhälsomyndigheten rekommenderar att alla som har fyllt 65 år, eller tillhör någon av de nämnda grupperna, vaccinerar sig varje år. I dagarna får alla ålderspensionärer i Kronoberg ett brev från Region Kronoberg med erbjudande om gratis vaccination mot årets influensa.</p>
    </article>
  </body>
</html>