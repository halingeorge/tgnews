<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/recipes/spitiko-frygadeli-sta-karvouna-i-ston-fourno/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T10:44:04+00:00"/>
    <meta property="og:title" content="Σπιτικό φρυγαδέλι στα κάρβουνα ή στον φούρνο"/>
    <meta property="og:description" content="Ένας από τους πιο νόστιμους μεζέδες, που φτιάχνεται στην Κεντρική Ελλάδα και σε άλλες περιοχές της χώρας, το Πάσχα κι όχι μονο, το φρυγαδέλι, είναι ένας τρόπος να φαγωθεί από μικρούς και μεγαλύτερους το τόσο χρήσιμο για το οργανισμό συκώτι, ακόμη κι αν είναι μοσχαρίσιο."/>
  </head>
  <body>
    <article>
      <h6 class="kicker">Ο απόλυτος μεζές</h6>
      <h1>Σπιτικό φρυγαδέλι στα κάρβουνα ή στον φούρνο</h1>
      <h2>Ένας από τους πιο νόστιμους μεζέδες, που φτιάχνεται στην Κεντρική Ελλάδα και σε άλλες περιοχές της χώρας, το Πάσχα κι όχι μονο, το φρυγαδέλι, είναι ένας τρόπος να φαγωθεί από μικρούς και μεγαλύτερους το τόσο χρήσιμο για το οργανισμό συκώτι, ακόμη κι αν είναι μοσχαρίσιο.</h2>
      <address><time datetime="2019-11-18T10:44:04+00:00">18 Nov 2019, 10:44</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ένας από τους πιο νόστιμους μεζέδες, που φτιάχνεται στην Κεντρική Ελλάδα και σε άλλες περιοχές της χώρας, το Πάσχα κι όχι μόνο, το φρυγαδέλι, είναι ένας τρόπος να φαγωθεί από μικρούς και μεγαλύτερους το τόσο χρήσιμο για το οργανισμό συκώτι, ακόμη κι αν είναι μοσχαρίσιο.</p>
      <p>
        <b>Υλικά</b>
      </p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <p>1 αρνίσιο ή κατσικίσιο ή και μοσχαρίσιο (γάλακτος) συκώτι</p>
      <p>1 αρνίσια μπόλια (μαντηλαριά ή σκέπη) μεγάλη</p>
      <p>3 - 4 σκελίδες σκόρδο</p>
      <p>½ φλιτζάνι τσαγιού ψιλοκομμένο (προαιρετικά)</p>
      <p>ρίγανη</p>
      <p>αλάτι και φρεσκοτριμμένο πιπέρι</p>
      <p>2-3 λεμόνια για τον χυμό τους</p>
      <p>
        <b>Εκτέλεση</b>
      </p>
      <p>Πλένουμε καλά το συκώτι, το κόβουμε σε μακρόστενα κομμάτια 3x5 εκατοστά περίπου, το βάζουμε σε σουρωτήρι και το αφήνουμε να στραγγίξει. Έπειτα το βάζουμε σ' ένα μπολ, προσθέτουμε το σκόρδο, τη ρίγανη, το μαϊντανό (αν βάλουμε), αλατοπιπερώνουμε καλά και το βάζουμε στο ψυγείο για 1 ώρα. Βάζουμε τη μπόλια σ᾿ ένα κατσαρολάκι με χλιαρό νερό και την αφήνουμε να μαλακώσει για να μπορούμε να την ανοίξουμε εύκολα. Όταν μαλακώσει την απλώνουμε και την κόβουμε σε μεγάλα, τετράγωνα κομμάτια, αφαιρώντας τα σκληρά σημεία της. Έπειτα, παίρνουμε ένα - ένα κομμάτι συκώτι, το βάζουμε στη μπόλια και το τυλίγουμε προσεκτικά. Όταν τελειώσουμε όλα τα φρυγαδέλια, αρχίζουμε να τα περνάμε ένα - ένα στη σούβλα, ή στα καλαμάκια, εκεί που διπλώνει η μπόλια, για να μην ξετυλιχτούν. Περνάμε όλα τα φρυγαδέλια στη σούβλα ή σε καλαμάκια, πιέζοντας το ένα να κολλήσει στο άλλο. Ψήνουμε τα φρυγαδέλια στα κάρβουνα, γυρνώντας τη σούβλα τακτικά, ή τα ψήνουμε πάνω στην σχάρα της ψησταριάς. Εναλλακτικά αν έχουμε βάλει τα φρυγαδέλια σε καλαμάκια για σουβλάκια, μπορούμε να τα ψήσουμε στην κουζίνα για 40 λεπτά περίπου στους 200 βαθμούς Κελσίου, πάνω σε σχάρα με ταψάκι από κάτω, γυρίζοντάς τα τακτικά. Σε άλλη περίπτωση αφού τοποθετήσουμε τα φρυγαδέλια κυκλικά σε ταψάκι μπορούμε να τα ψήσουμε γυρίζοντάς τα τακτικά, μέχρι να ροδοκοκκινίσει η μπόλια από όλες τις πλευρές. Τα σερβίρουμε με μπόλικο χυμό λεμονιού.</p>
      <p>
        <a href="https://www.tanea.gr/2019/11/17/greece/epeteios-polytexneiou-oi-sygklonistikes-martyries-ton-protagoniston-sto-one-channel/">Eπέτειος Πολυτεχνείου – Οι συγκλονιστικές μαρτυρίες των πρωταγωνιστών στο One Channel</a>
      </p>
    </article>
  </body>
</html>