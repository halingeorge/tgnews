<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_ulichka-dyakuyu-sam-spravlyusya-lucenko-rozpoviv-pro-timoshenko-ta-dzhuliani/938631"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T10:49:00+00:00"/>
    <meta property="og:title" content="&quot;Юлічка, дякую, сам справлюся&quot; — Луценко розповів про Тимошенко та Джуліані"/>
    <meta property="og:description" content="Восени 2017 року політикиня Юлія Тимошенко пропонувала генпрокурору Юрію Луценко сприяти його зустрічі з адвокатом президента США Рудольфом Джуліані. Про це Луценко заявив в інтерв'ю &quot;Українській правді&quot;. &quot;До мене якось завітала Юлія Тимошенко, яка зустрічалася з Джуліані, і, крім ..."/>
  </head>
  <body>
    <article>
      <h1>"Юлічка, дякую, сам справлюся" — Луценко розповів про Тимошенко та Джуліані</h1>
      <address><time datetime="2019-11-18T10:49:00+00:00">18 Nov 2019, 10:49</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938631_w_300.jpg?v=0"/>
        <figcaption>"Я не користуюся партійними активістами", — Луценко. ФОТО: Liga.net</figcaption>
      </figure>
      <p>Восени 2017 року політикиня <b>Юлія Тимошенко</b> пропонувала генпрокурору <b>Юрію Луценко</b> сприяти його зустрічі з адвокатом президента США <b>Рудольфом Джуліані</b>.</p>
      <p>Про це Луценко заявив в інтерв'ю "<a href="https://www.pravda.com.ua/articles/2019/11/18/7232239/">Українській правді</a>".</p>
      <p>"До мене якось завітала Юлія Тимошенко, яка зустрічалася з Джуліані, і, крім іншого, він її спитав, чи не знає вона, яка ситуація навколо компанії "Burisma" в Україні. Юлія Володимирівна, звичайно, сказала: "Та тут в мене знайомий генпрокурор, я все організую". Потім вона прийшла до мене і каже: "Якщо ти хочеш, то можна людям допомогти. Якщо що, то моя людина там у Вашингтоні тобі допоможе".</p>
      <p>За словами Луценка, він від пропозиції відмовився: "Я кажу: "Юлічка, дякую, я якось сам справлюся, я – генеральний прокурор, я не користуюся партійними активістами".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_lucenko-kazhe-scho-jovanovich-breshe-versiya-kolishnogo-genprokurora/938604"/>
      </related>
      <p>Він, вказує, познайомився з Джуліані на конференції, організованій українським олігархом <b>Віктором Пінчуком.</b></p>
      <p>"Було цікаво, бо Джуліані, крім того, що є знаменитим мером Нью-Йорка, також був федеральним прокурором. Тому в нас вийшла цікава дискусія. Коли я отримав від нього це запрошення, я подумав: "Why not?" Чому ні? Можна поспілкуватися з людиною, яка може порадити мені, що робити далі, як просунути й активізувати справу про сім мільярдів (ідеться про гроші злочинної організації президента-втікача Віктора Януковича, виведені у США — <a href="https://gazeta.ua/">Gazeta.ua</a>).</p>
    </article>
  </body>
</html>