<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175897/weer-vernielingen-gedenkplek-hek-moet-oplossing-bieden"/>
    <meta property="og:site_name" content="omroep flevoland"/>
    <meta property="article:published_time" content="2019-11-18T10:16:00+00:00"/>
    <meta property="og:title" content="Weer vernielingen gedenkplek: hek moet oplossing bieden"/>
    <meta property="og:description" content="Een hek rondom het Luierpark in Almere Buiten moet de oplossing bieden voor het vandalisme. Dat het nodig is blijkt wel nadat zondag weer vernielingen in het gedenkpark voor overleden kinderen gevonden werden. Dit keer zijn houten palen uit de grond getrokken en is geprobeerd brand te stichten. Dat laat beheerder Tineke Ras weten."/>
  </head>
  <body>
    <article>
      <h1>Weer vernielingen gedenkplek: hek moet oplossing bieden</h1>
      <address>
        <time datetime="2019-11-18T10:16:00+00:00">18 Nov 2019, 10:16</time>
      </address>
      <slideshow>
        <figure>
          <img src="https://d16junmm04ri2h.cloudfront.net/image/xlg/pictures/191118_vernielingen_Luierpark_1_0D26CA10F9F50372C12584B6003361B2.jpg"/>
        </figure>
        <figure>
          <img src="https://d16junmm04ri2h.cloudfront.net/image/xlg/pictures/191118_vernielingen_Luierpark_2_F5D72DF0CCAFDD18C12584B6003361BE.jpg"/>
        </figure>
      </slideshow>
      <p>
        <b>Een hek rondom het Luierpark in Almere Buiten moet de oplossing bieden voor het vandalisme. Dat het nodig is blijkt wel nadat zondag weer vernielingen in het gedenkpark voor overleden kinderen gevonden werden. Dit keer zijn houten palen uit de grond getrokken en is geprobeerd brand te stichten. Dat laat beheerder Tineke Ras weten.</b>
      </p>
      <p>Eerder werden bomen <a href="https://www.omroepflevoland.nl/nieuws/165809/weer-vernielingen-in-gedenkpark-voor-overleden-kinderen">omgetrokken</a>, brand gesticht bij de picknicktafel en werd de tafel beklad. Sinds begin van dit jaar wordt al extra gecontroleerd door handhavers in het park en zijn borden geplaatst. Daarop staat dat het park tussen zonsondergang en zonsopgang niet toegankelijk is. Ook werd gevraagd om <a href="https://www.omroepflevoland.nl/nieuws/167638/geen-cameratoezicht-bij-luierpark-wel-vaker-controles">cameratoezicht</a>. Dat is niet mogelijk, omdat er volgens de gemeente geen ernstige verstoring van de openbare orde zijn.</p>
      <p>Ren√© Eekhuis van politieke partij Respect Almere heeft er nu voor gezorgd dat er een hek om het park heen komt. "We hebben het er in de politiek vaker over gehad, hoe kunnen we dit oplossen?", vertelt hij. "Een hek zal nu extra bescherming geven."</p>
      <p>Ras is daar blij mee. "We moeten iets doen", vertelt ze. Ook zij hoopt dat het hekwerk vandalen zal tegenhouden. Staatsbosbeheer begint maandag met het plaatsen van het hek.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>