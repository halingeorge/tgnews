<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/sorra-tunnek-el-galambos-lajos-ugyenek-vadlottai/186846"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T10:31:00+00:00"/>
    <meta property="og:title" content="Sorra tűnnek el Galambos Lajos ügyének vádlottai"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Sorra tűnnek el Galambos Lajos ügyének vádlottai</mark>
      </h1>
      <address><time datetime="2019-11-18T10:31:00+00:00">18 Nov 2019, 10:31</time> by <a rel="author">Bors</a></address>
      <p>Kezdetben még mind a 11 vádlott szorgalmasan járt Galambos Lajos közműlopási perének tárgyalására, mára azonban szinte teljesen magára maradt a meghurcolt trombitás.</p>
      <figure>
        <img src="http://media.borsonline.hu/cikk/20/192445/big-lead/650x360/2027016_1986842-galambos-lajos-lagzi-lajcsi-10-vt.jpg"/>
        <figcaption>© Vaskó Tamás</figcaption>
      </figure>
      <p>Hosszú idő óta megy a jogvita Galambos Lajos közműlopási ügyében, amelynek számos vádlottja tűnt el az utóbbi időben.</p>
      <p>Az áram-, víz- és gázlopási per tárgyalásán kezdetben tolongtak a teremben a vádlottak, idő közben azonban ketten elhaláloztak, a maradék pedig ilyen-olyan okokra hivatkozva szinte sohasem áll a bíró elé.</p>
      <p>Ma reggel folytatták a budaörsi Járásbíróságon Galambos Lajos ügyének tárgyalását, amelyet néhány perc után egy kis időre be is rekesztett a bíró, s szünetet rendelt el. Az ügy egyik kulcsszereplője, a harmadrendű vádlott, Csendes Csaba ugyanis emésztőszervi megbetegedés miatt nem tudott jelen lenni a tárgyaláson, amit a vádlott ügyvédje, Dr. Szalay Zoltán közölt a bíróval.</p>
      <p>Hiába! Az ítélőszék ugyanis már nem elégedett meg a szóbeli tájékoztatással, személyesen akartak meggyőződni annak valóságáról, így a bíró egy rendőrt küldött a vádlott Komárom-Esztergom megyei házához.</p>
      <p>Amíg Lajcsiék a budaörsi Járásbíróság tárgyalóterme előtt feszülten várakoztak, addig a járőr a vádlottat kereste az otthonában, valamint az orvosnál, ám egyik helyen sem járt sikerrel. A bíró ezt követően úgy döntött, Csendes Csaba hiányába is tovább folytatja a tárgyalást, ami még ezekben a percekben is javában folyik.</p>
    </article>
  </body>
</html>