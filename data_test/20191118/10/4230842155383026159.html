<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/sport/20191118-rosijskyj-komentator-utkin-poobitsyav-shho-rosiya-pomstytsya-ukrayini-na-yevro-2020/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T10:21:16+00:00"/>
    <meta property="og:title" content="Російський коментатор Уткін пообіцяв, що Росія помститься Україні на Євро-2020"/>
    <meta property="og:description" content="Російський коментатор Василь Уткін відреагував на тролінг українського коментатора Віктора Вацка після поразки Росії від Бельгії."/>
  </head>
  <body>
    <article>
      <h1>Російський коментатор Уткін пообіцяв, що Росія помститься Україні на Євро-2020</h1>
      <address>
        <time datetime="2019-11-18T10:21:16+00:00">18 Nov 2019, 10:21</time>
      </address>
      <p>Російський коментатор Василь Уткін відреагував на тролінг українського коментатора Віктора Вацка після поразки Росії від Бельгії.</p>
      <p>Відомий російський коментатор та блогер <b>Василь Уткін</b> не зміг пройти повз тролінг свого українського колеги-коментатора <b>Віктора Вацка</b>.</p>
      <p>Після розгромної домашньої поразки Росії від Бельгії (1:4) Вацко опублікував іронічний пост на своїй сторінці у Twitter.</p>
      <blockquote>— А за 1:4 вдома від Бельгії дають титул чемпіонів Європи? – написав Вацко.</blockquote>
      <figure>
        <img src="https://fakty.com.ua/wp-content/uploads/2019/11/18/Screenshot_20.png?1574070963"/>
      </figure>
      <p><b>Дивіться</b>: <a href="https://fakty.com.ua/ua/sport/20191117-ukrayina-na-ostannih-sekundah-vyrvala-nichyyu-u-matchi-z-serbiyeyu/">Україна на останніх секундах вирвала нічию у матчі з Сербією</a></p>
      <p>У відповідь на такий тонкий гумор Уткін видав величезний пост у своєму Telegram-каналі.</p>
      <blockquote>— Вітя, ось для чого ми дані один одному у відчуттях? Ви, українці, нам – і ми, кацапи, – вам, хохлам? Правильно. Тролити. Дратувати. *** (підколювати). Без твого твіту, мій друже, мій день був би неповноцінним! Так і повинно бути: в дні перемог порадники не потрібні, а ось коли тебе громлять, ну, не Спорт-Експрес же читати, не повторювати ж собі: нічого, ми станемо сильнішими, це вчасно, це урок?<br/>А це не урок. Урок буде далі. Сьогодні, на ранок після розгрому, розгромлені повинні не тільки чистити пір’ячко, а й обтікати. Хто нам, росіянам, нагадає про це, якщо не сусіди? На *** (фіг) ви нам тоді і потрібні, якщо не для цього?<br/>До речі, за перемогу над Бельгією теж не дали б титул. Або як це по-нашому – тiтув?! Я ж не пам’ятаю. З нетерпінням чекаю матчу Україна – Росія на Євро. Ви все отримаєте прямо на полі, братці. Ото ж бо свято буде в Москві! Зі справжнім середньоруським борщем, – написав Уткін.</blockquote>
      <p>Нагадаємо, збірна Росії у дев’ятому турі відбору до Євро-2020 розгромно поступилася Бельгії з рахунком 1:4 на стадіоні Газпром Арена у Санкт-Петербурзі.</p>
      <p>До речі, форвард збірної України <a href="https://fakty.com.ua/ua/sport/20191025-tse-moya-dumka-i-vona-nezminna-yaremchuk-pro-svoyi-slova-na-adresu-zbirnoyi-rosiyi/">Роман Яремчук не відмовляється від своїх слів про збірну Росії</a>, які спричинили справжню істерію в РФ.</p>
      <p><b>Фото</b>: <a href="https://www.championat.com/">Чемпионат</a></p>
      <p><b>Джерело</b>: <a href="https://t.me/QryaProDucktion/1556">РадиоУткин</a></p>
    </article>
  </body>
</html>