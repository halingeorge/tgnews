<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/camera-bioscoop-aan-het-hereplein-sluit-opnieuw-de-deuren/"/>
    <meta property="og:site_name" content="OOG"/>
    <meta property="article:published_time" content="2019-11-18T10:26:00+00:00"/>
    <meta property="og:title" content="Camera bioscoop aan het Hereplein sluit opnieuw de deuren"/>
    <meta property="og:description" content="De Camera bioscoop aan het Hereplein was dit weekeinde voor het laatst open. De films zijn vanaf volgende week vrijdag in Forum Groningen te zien.De bouw van de bioscoop startte in1958 en in 1960"/>
  </head>
  <body>
    <article>
      <h1>Camera bioscoop aan het Hereplein sluit opnieuw de deuren</h1>
      <address><time datetime="2019-11-18T10:26:00+00:00">18 Nov 2019, 10:26</time> by <a rel="author">Andor Heij</a></address>
      <p>
        <b>De Camera bioscoop aan het Hereplein was dit weekeinde voor het laatst open. De films zijn vanaf volgende week vrijdag in Forum Groningen te zien.</b>
      </p>
      <p>De bouw van de bioscoop startte in1958 en in 1960 werd de eerste film vertoond. Dat was “Operatie Petticoat” met Cary Grant en Tony Curtis. De bioscoop telde na een paar verbouwingen vier zalen.</p>
      <p>Mede door de komst van andere bioscopen sloot Camera in 2006 de deuren. In 2010 werd de bioscoop weer geopend en vertoonde het Groninger Forum, nu Forum Groningen, er films.</p>
      <p>Wat er met de bioscoop aan het Hereplein gaat gebeuren is nog onbekend. Het is een gemeentelijk monument.</p>
    </article>
  </body>
</html>