<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-peskov-normandska-zustrich/30278080.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-18T10:45:45+00:00"/>
    <meta property="og:title" content="Пєсков підтвердив, що зустріч «Нормандської четвірки» запланована на 9 грудня"/>
    <meta property="og:description" content="Спікер президента Росії Володимира Путіна Дмитро Пєсков підтвердив, що зустріч «Нормандської четвірки» запланована на 9 грудня, з цього приводу російський лідер проведе телефонну розмову 18 листопада."/>
  </head>
  <body>
    <article>
      <h1>Пєсков підтвердив, що зустріч «Нормандської четвірки» запланована на 9 грудня</h1>
      <address>
        <time datetime="2019-11-18T10:45:45+00:00">18 Nov 2019, 10:45</time>
      </address>
      <p>Спікер президента Росії Володимира Путіна Дмитро Пєсков підтвердив, що зустріч «Нормандської четвірки» запланована на 9 грудня, з цього приводу російський лідер проведе телефонну розмову 18 листопада. Про це повідомляє «Интерфакс».</p>
      <p>При цьому Пєсков закликав не «завищувати очікування» щодо зустрічі.</p>
      <p>Представник Путіна підтвердив, що саміт має відбутися у Парижі.</p>
      <p>Раніше стало відомо, що зустріч лідерів України, Росії, Франції та Німеччини у «нормандському форматі» <a href="https://www.radiosvoboda.org/a/news-zustich-u-normandskomu-formati-vidbudetsia-9-grudnia-u-paryzhi/30274261.html">запланована на 9 грудня у Парижі</a>. В Офісі президента Володимира Зеленського також підтвердили цю інформацію.</p>
      <p>11 листопада президент Росії Володимир Путін обговорив із канцлером Німеччини Анґелою Меркель плани провести зустріч лідерів «нормандської четвірки» (України, Франції, Росії й Німеччини). Востаннє такі переговори <a href="https://www.radiosvoboda.org/a/28065613.html">відбувалися в жовтні 2016 року</a>.</p>
    </article>
  </body>
</html>