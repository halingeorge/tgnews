<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89892"/>
    <meta property="og:site_name" content="Denník politika"/>
    <meta property="article:published_time" content="2019-11-18T10:35:23+00:00"/>
    <meta property="og:title" content="Severná Kórea vystupňovala raketové testy, vodca Kim chce mať neporaziteľnú armádu"/>
    <meta property="og:description" content="18.11.2019 (Webnoviny.sk) – Severokórejský líder Kim Čong-un dohliadal najnovšie na vojenské cvičenie parašutistov, pričom prisľúbil vybudovať „neporaziteľnú armádu“. Stalo sa tak napriek tomu, že Spojené štáty a Južná Kórea odvolali spoločné manévre, aby tak vytvorili priestor pre jadrovú diplomaciu."/>
  </head>
  <body>
    <article>
      <h1>Severná Kórea vystupňovala raketové testy, vodca Kim chce mať neporaziteľnú armádu</h1>
      <address><time datetime="2019-11-18T10:35:23+00:00">18 Nov 2019, 10:35</time> by <a rel="author">Webnoviny</a></address>
      <p>18.11.2019 (Webnoviny.sk) – Severokórejský líder Kim Čong-un dohliadal najnovšie na vojenské cvičenie parašutistov, pričom prisľúbil vybudovať <i>„neporaziteľnú armádu“</i>. Stalo sa tak napriek tomu, že Spojené štáty a Južná Kórea odvolali spoločné manévre, aby tak vytvorili priestor pre jadrovú diplomaciu.</p>
      <p>Pondelková správa oficiálnej tlačovej agentúry KCNA prišla len niekoľko hodín po tom, čo americký prezident Donald Trump vyzval Kima, aby <i>“rýchlo konal“</i> s cieľom dosiahnutia dohody. Naznačil tiež ďalší summit, keď v tweete napísal: <i>“Vidíme sa čoskoro!”</i>.</p>
      <p>Severná Kórea informovala za tri dni už o dvoch vojenských cvičeniach. V sobotu zverejnila správu, podľa ktorej Kim vyzval bojových pilotov, aby sa pripravili na stret s <i>„po zuby ozbrojenými“</i> nepriateľmi.</p>
      <p>Izolovaný štát v posledných mesiacoch vystupňoval raketové testy a ďalšie demonštrácie vojenskej sily v očividnej snahe vyvinúť tlak na USA vo veci viaznucich jadrových rokovaní.</p>
      <p>Viac k témam: <a href="https://www.webnoviny.sk/tag/americky-prezident/"><u>americký prezident</u></a>, <a href="https://www.webnoviny.sk/tag/raketove-testy/"><u>raketové testy</u></a>, <a href="https://www.webnoviny.sk/tag/severokorejsky-vodca/"><u>severokórejský vodca</u></a><br/>Zdroj: Webnoviny.sk – <a href="https://www.webnoviny.sk/severna-korea-vystupnovala-raketove-testy-vodca-kim-chce-mat-neporazitelnu-armadu/"><u>Severná Kórea vystupňovala raketové testy, vodca Kim chce mať neporaziteľnú armádu</u></a> © SITA Všetky práva vyhradené.</p>
    </article>
  </body>
</html>