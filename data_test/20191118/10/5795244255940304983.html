<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/megan-markl-i-princ-garri-fotograf-nazvav-naykrashchi-foto-korolivskoji-rodini-foto-50054127.html"/>
    <meta property="og:site_name" content="НВ"/>
    <meta property="article:published_time" content="2019-11-18T10:35:00+00:00"/>
    <meta property="og:title" content="Зворушливі моменти. Фотограф показав найкращі кадри Меган Маркл і принца Гаррі"/>
    <meta property="og:description" content="Фотограф, який знімає королівську родину, Самір Хуссейн визначив три найкращі фотографії герцога і герцогині Сассекських, які він зробив протягом 2019 року."/>
  </head>
  <body>
    <article>
      <h1>Зворушливі моменти. Фотограф показав найкращі кадри Меган Маркл і принца Гаррі</h1>
      <h2>Фотограф, який знімає королівську родину, Самір Хуссейн визначив три найкращі фотографії герцога і герцогині Сассекських, які він зробив протягом 2019 року.</h2>
      <address>
        <time datetime="2019-11-18T10:35:00+00:00">18 Nov 2019, 10:35</time>
      </address>
      <p>Для <a href="https://nv.ua/tags/prints-harri.html">принца Гаррі</a> і <a href="https://nv.ua/tags/mehan-markl.html">Меган Маркл</a> 2019 рік став особливим. Так, 6 травня вони вперше стали батьками - у них народився син Арчі, а 19 травня вони відсвяткували першу річницю своєї родини. Вони зробили кілька зарубіжних офіційних візитів - ще в очікуванні дитини вони побували в Марокко, і вже з п'ятимісячним Арчі з'їздили до Південної Африки. І це, не рахуючи десятків обов'язкових для відвідування королівських заходів.</p>
      <p>Офіційний королівський фотограф, який супроводжує членів королівської родини на всіх подіях, Самір Хуссейн, на прохання видання <a href="https://www.insider.com/best-photos-prince-harry-meghan-markle-2019-baby-archie-africa-2019-11#3-they-waved-to-the-cameras-at-trooping-the-colour-for-their-first-joint-appearance-after-the-birth-of-baby-archie-3">Insider</a> вибрав три найкращих фото герцога і герцогині Сассекських, які він зробив в 2019 році.</p>
      <p>Перше фото було зроблене 24 лютого 2019 року під час відвідання середньої школи в королівському турі в місті Асні, Марокко.</p>
      <p>«В поїздках Гаррі і Меган завжди відчувають себе більш розслабленими, отримуючи задоволення від місцевого прийому. Історія на фото дуже справжня, кадр зроблений випадково на самому початку року в Марокко. Я зловив його, коли вони дивилися, як місцеві школярі грають у футбол».</p>
      <p>«Меган Маркл, на той момент вагітна, притулилася до принца Гаррі і поклала голову йому на плече, а він подивився на неї і широко посміхнувся. Це було за кілька місяців до народження Арчі. Фото показує неймовірну близкість між ними», - поділився історією знімка фотограф.</p>
      <p>Друге фото було зроблено 8 червня 2019 року, всього через кілька тижнів після народження Арчі. Королівське подружжя їхало в екіпажі під час національного свята Церемонії виносу прапора на честь святкування дня народження королеви Єлизавети в Лондоні.</p>
      <p>«Публіка особливо радісно вітала пару, а принц Гаррі і Меган виглядали дуже гордими і щасливими. Вони обидва повернулися в мій бік, і Меган помахала рукою», - додав він.</p>
      <p>Третє фото зроблено 23 вересня 2019 року. На знімку герцогиня Сассекська танцює з місцевими жителями під час візиту в містечко Ньянга в турі до Кейптауна, ПАР.</p>
      <p>«Це дуже незвичайне фото для королівської родини, тому що воно демонструє, як член королівської родини поводиться невимушено і танцює з місцевими, отримуючи задоволення» - пояснив свій вибір Самір Хуссейн.</p>
      <p>Читайте також:<br/><a href="https://style.nv.ua/ukr/znamenitosti/megan-markl-i-princ-garri-zalishayut-korolivsku-sim-yu-zmi-50051096.html">&amp;nbsp«Скиглії і лицеміри». ЗМІ повідомили про бажання принца Гаррі і Меган Маркл покинути королівську сім'ю</a></p>
    </article>
  </body>
</html>