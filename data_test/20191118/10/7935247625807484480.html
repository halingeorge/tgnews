<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/osmangazide-kurumlar-arasi-isbirligi-215421h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T10:23:49+00:00"/>
    <meta property="og:title" content="Osmangazi’de kurumlar arası işbirliği"/>
    <meta property="og:description" content="Vatandaşların hayatını kolaylaştıran hizmetlerini kesintisiz şekilde sürdüren Osmangazi Belediyesi, Tapu ve Kadastro Müdürlüğü ile yaptığı protokolle tapu işlemlerindeki bürokrasiyi ortadan kaldırdı."/>
  </head>
  <body>
    <article>
      <h1>Osmangazi’de kurumlar arası işbirliği</h1>
      <h2>Vatandaşların hayatını kolaylaştıran hizmetlerini kesintisiz şekilde sürdüren Osmangazi Belediyesi, Tapu ve Kadastro Müdürlüğü ile yaptığı protokolle tapu işlemlerindeki bürokrasiyi ortadan kaldırdı.</h2>
      <address>
        <time datetime="2019-11-18T10:23:49+00:00">18 Nov 2019, 10:23</time>
      </address>
      <p>Osmangazi Belediye Başkanı Mustafa Dündar ve Osmangazi Tapu Müdürü Mehmet Çağlar, web tapu sistemi üzerinden elektronik ortamda işlem yapılmasına ilişkin protokol imzaladı. Protokolün hayırlı olmasını dileyen Başkan Dündar, “Hayata geçirilen protokolle birlikte tapu müdürlükleri ve belediye başkanlığı birimlerindeki belge güvenliği, bürokrasinin azaltılması, işlemlerin hızlandırılması ve personelin iş yükünün azaltılması sağlanacak. Vatandaşlarımız tapu işlemlerini daha hızlı ve güvenli bir ortamda gerçekleştirecek. Aynı zamanda işlemlerin bilgisayar üzerinden görülmesi ve evrak taşımadan yapılması, kamu maliyeti açısından kağıt israfını önlemiş olacak. Daha yaşanabilir Osmangazi için, kurumlar arası işbirliklerimizi sürdürmeye devam edeceğiz” dedi.</p>
      <p>Osmangazi Tapu Müdürü Mehmet Çağlar ise karşılıklı bilgi paylaşımı sonucunda vatandaşlara verilen hizmet kalitesinin artacağını belirterek, desteklerinden dolayı Başkan Dündar’a teşekkür etti.</p>
    </article>
  </body>
</html>