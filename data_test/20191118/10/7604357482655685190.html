<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/protestactie-tegen-echte-zwarte-pieten-in-deurne-choquerend/"/>
    <meta property="og:site_name" content="SCEPTR"/>
    <meta property="article:published_time" content="2019-11-18T10:24:18+00:00"/>
    <meta property="og:title" content="Protestactie tegen ‘echte’ Zwarte Pieten in Deurne: “Choquerend”"/>
    <meta property="og:description" content="In het Antwerpse Deurne heeft gisteren een groepje activisten tijdens de intocht van Sinterklaas een protestactie gehouden."/>
  </head>
  <body>
    <article>
      <h1>Protestactie tegen ‘echte’ Zwarte Pieten in Deurne: “Choquerend”</h1>
      <address><time datetime="2019-11-18T10:24:18+00:00">18 Nov 2019, 10:24</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>In het Antwerpse Deurne heeft gisteren een groepje activisten tijdens de intocht van Sinterklaas een protestactie gehouden.<a href="https://atv.be/nieuws/protest-in-deurne-tegen-sint-met-echte-zwarte-pieten-88325"> Dat meldt Atv</a>. Ze deden dat omdat er geen roetveegpieten, maar wel echte Zwarte Pieten bij de intocht aanwezig waren. <i>“Het is choquerend”</i>, klinkt het bij de Belgische afdeling van Kick Out Zwarte Piet. </b>
      </p>
      <p>De actiegroep Kick Out Zwarte Piet is al enkele jaren bijzonder actief in Nederland, waar de discussie rond Zwarte Piet nog heviger woedt dan bij ons. Het kwam er de voorbije jaren tijdens de intocht van Sinterklaas regelmatig tot bitse confrontaties tussen Kick Out Zwarte Piet en voorstanders van Zwarte Piet. Nu doet de beruchte actiegroep dus ook haar intrede in ons land.</p>
      <h3>Echte Zwarte Pieten in Deurne </h3>
      <p>Zondagmiddag stond in het Antwerpse Deurne de intocht van Sinterklaas gepland, met in tegenstelling tot de intocht in de stad Antwerpen geen roetveegpieten maar wel echte Zwarte Pieten. Een doorn in het oog van de activisten. Zij verzamelden met een tiental mensen om tijdens de Sinterklaasintocht te betogen tegen het kinderfeest. Ze hielden borden omhoog met slogans als<i> “Zwarte Piet is racisme”</i>. </p>
      <p><i>“Het is nog erger dan ik dacht”</i>, zegt initiatiefneemster <a href="https://sceptr.net/tag/mirjam-henkens/">Mirjam Henkens</a> van Kick Out Zwarte Piet. <i>“Ik wist dat er veel Zwarte Pieten gingen zijn, maar dit is echt wel choquerend. Er zijn zelfs kinderen die hier rondlopen in blackface. Het is choquerend. Wij strijden voor een inclusief Sinterklaasfeest, zonder racisme of stereotypen.”</i></p>
      <p>De actiegroep kondigt tot slot nog aan niet te zullen stoppen met de acties tot Zwarte Piet volledig verdwenen is. <i>“Dit feest moet leuk zijn voor alle kinderen en we zijn ook van zin om hier mee verder te gaan”</i>, klinkt het<a href="https://sceptr.net/">. </a></p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/allochtoon-hackt-website-kmos-laat-moslimbroeders-gerust/"/>
        <a href="https://sceptr.net/2019/11/marokaanse-jongeren-dreigen-met-plunderingen-in-antwerpen/"/>
        <a href="https://sceptr.net/2019/11/nederland-arrestaties-bij-pro-en-anti-zwarte-piet-acties/"/>
      </related>
    </article>
  </body>
</html>