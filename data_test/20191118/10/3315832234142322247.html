<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/344bd86d681ffb9b/plahotniuc-pd-a-votat-demiterea-guvernului-sandu-dintr-un-reflex-de-autoaparare.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-18T10:44:37+00:00"/>
    <meta property="og:title" content="Plahotniuc: „PD a votat demiterea Guvernului Sandu dintr-un reflex de autoapărare”"/>
    <meta property="og:description" content="Fostul președinte PD, Vladimir Plahotniuc, spune că fracțiunea Partidului Democrat a votat pentru demiterea Guvernului Sandu „dintr-un reflex de autoapărare” și abia pe urmă votul a reprezentat o „notă dată Guvernului Sandu la capitolul profesionism”."/>
  </head>
  <body>
    <article>
      <h1>Plahotniuc: „PD a votat demiterea Guvernului Sandu dintr-un reflex de autoapărare”</h1>
      <address><time datetime="2019-11-18T10:44:37+00:00">18 Nov 2019, 10:44</time> by <a rel="author">Jurnal.md</a></address>
      <p>
        <b>Fostul președinte PD, Vladimir Plahotniuc, spune că fracțiunea Partidului Democrat a votat pentru <a href="http://jurnal.md/ro/news/ccbc3b9ee0d3d800/ultima-ora-guvernul-a-fost-demis-cu-voturile-psrm-si-pd-maia-sandu-toti-vor-raspunde-pentru-ca-isi-bat-joc-de-un-popor.html">demiterea Guvernului Sandu</a> „dintr-un reflex de autoapărare” și abia pe urmă votul a reprezentat o „notă dată Guvernului Sandu la capitolul profesionism”.</b>
      </p>
      <p>„În situația care s-a creat în ultimele luni, de represalii crunte împotriva Partidului Democrat, de dosare penale intentate abuziv, într-o atmosferă de ură, hărțuire și vânătoare de vrăjitoare la care au fost supuși membrii PDM, mai ales din partea blocului ACUM, democrații au votat demiterea Guvernului Sandu dintr-un reflex de autoapărare, ca o reacție de revoltă firească”, a declarat Plahotniuc, <a href="http://jurnal.md/ro/news/51dd0242fe12fa6c/dupa-luni-de-tacere-plahotniuc-iese-la-rampa-ce-spune-despre-capcana-pentru-acum-si-rolul-sau-in-rasturnarea-guvernului.html">în prima sa ieșire la rampă după trei luni de tăcere</a>.</p>
      <p>„Totodată, acel vot a reprezentat și o notă dată Guvernului Sandu la capitolul profesionism și capacitate de guvernare. Comparativ cu rezultatele concrete oferite de guvernarea PDM, lucrurile au intrat brusc în declin: în cele cinci luni ale guvernării PSRM-ACUM, în afară de repetarea vechilor promisiuni electorale, nu s-a auzit și nu s-a văzut nimic bun”, a mai spus Plahotniuc.</p>
      <p>
        <a href="http://jurnal.md/ro/news/51dd0242fe12fa6c/dupa-luni-de-tacere-plahotniuc-iese-la-rampa-ce-spune-despre-capcana-pentru-acum-si-rolul-sau-in-rasturnarea-guvernului.html">Vedeți aici mesajul complet al fostului șef PD, care a fugit din Republica Moldova în ziua în care PD a pierdut guvernarea, în iunie 2019.</a>
      </p>
    </article>
  </body>
</html>