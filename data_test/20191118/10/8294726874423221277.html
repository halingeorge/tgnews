<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/ce-piese-auto-se-strica-la-automobilele-electrice-din-romania-174742.html"/>
    <meta property="og:site_name" content="Auto Bild"/>
    <meta property="article:published_time" content="2019-11-18T10:26:43+00:00"/>
    <meta property="og:title" content="Ce piese auto se strică la automobilele electrice din România?"/>
    <meta property="og:description" content="Chiar dacă este la început în domeniul mobilității electrice, România a înregistrat în ultimii 3 ani o creștere simțitoare a numărului de vehicule care fun"/>
  </head>
  <body>
    <article>
      <h6 class="kicker">Bine de ştiut!</h6>
      <h1>Ce piese auto se strică la automobilele electrice din România?</h1>
      <address><time datetime="2019-11-18T10:26:43+00:00">18 Nov 2019, 10:26</time> by <a rel="author">Auto Bild Romania</a></address>
      <p>Chiar dacă este la început în domeniul mobilității electrice, România a înregistrat în ultimii 3 ani o creștere simțitoare a numărului de vehicule care funcționează cu încărcare de la priză. Vorbim acum de un număr cuprins între 2000 și 3000 de automobile 100% electrice care circulă în România, iar numărul acestora crește continuu. Dintre acestea, în jur de 30% au fost achiziționate la mâna a doua din afara țării.</p>
      <p>Chiar dacă nu se aud când rulează și funcționează cu acumulatori în loc de carburant, mașinile electrice sunt până la urma niște vehicule folosite pentru deplasare. Așa că, mai devreme sau mai tărziu, vor avea nevoie de piese de schimb. Ce piese auto dedicate mașinilor electrice sunt cele mai căutate în România?</p>
      <p>Ai crede că acumulatorii unei mașini electrice sunt cei mai căutați, deoarece, la fel ca la un telefon, aceștia cedează la un moment dat și nu mai sunt eficienți, având nevoie de înlocuire. În realitate, acumulatorul unei mașini electrice își pierde din eficiență după circa 5 ani, scăzându-i autonomia. Însă un acumulator electric poate deservi o mașină 100% electrică chiar și 10 ani fără probleme majore, cu excepția scăderii de autonomie. Practic, dacă în primii 10.000 de kilometri efectuați acumulatorul oferea o autonomie de 300 km, atunci când mașină ajunge la 50.000, autonomia scade pe la 210-230 de kilometri pe care îi poți face cu un “plin” de la priză. Așadar, acumulatorii sunt niște elemente care cedează destul de tărziu, după un deceniu de exploatare sau mai mult.</p>
      <p>În schimb, mașinile electrice au alte piese auto care cedează. În general, greutatea unui vehicul electric este mai mare ca cea a unuia convențional pe benzină, de exemplu. În ciuda greutății, pentru a avea o rulare cât mai fina care să economisească consumul de curent, mașinile electrice sunt dotate cu niște roți mici cu anvelope înguste. “Aceste anvelope sunt destul de solicitate la vehiculele electrice, în special la cele de dimensiuni reduse, precum Renault ZOE, BMW i3 sau Nissan Leaf, care au pneuri înguste, iar intervalul de înlocuire este mai mic decât la o mașină obișnuită” spun specialiștii de la PieseAuto.ro</p>
      <p>Pe lângă anvelopele care se uzează mai rapid, mașinile electrice mai au câteva piese predispuse la înlocuire prematură. De exemplu, frânele sunt și ele destul de chinuite, deoarece mașină electrică demarează repede, este mai grea, iar frânarea se face mult mai agresiv. Așa că trecem pe listă și plăcuțele de frână, discurile, tamburii și saboții.</p>
      <p>Elementele de direcție sunt și ele la mare căutare, din aceleași motive. Atunci când dăm într-o groapă cu care ne-am obișnuit în Romania, anvelopa îngustă nu prea amortizează șocul, așa că acesta se transmite în amortizor, bascule, pivoți, caseta de direcție. Pe termen lung, s-a dovedit că vehiculele electrice au mai multe probleme pe partea de direcție decât vehiculele clasice și investițiile în piese sunt mai costisitoare.</p>
      <p>“Vehiculele electrice au însă și avantaje în ceea ce privește piesele auto. De exemplu, nu vom schimba ambreiaje, injectoare, bujii, turbo-compresoare, filtre de particule și așa mai departe. Asta înseamnă că, dacă tragem linie cu privire la întreținerea pe termen lung și la costurile cu piese auto, ieșim chiar mai bine dacă avem un vehicul electric” mai adaugă cei de la PieseAuto.ro</p>
      <p>Din păcate, momentan, achiziția de automobile electrice este un vis îndepărtat pentru Romania. În 2018, țara noastră a înmatriculat numai 605 de vehicule electrice, în timp ce Norvegia a înscris 46.000 de unități. Și asta pentru că în Romania nu este o infrastructură bine pusă la punct cu stații de încărcare, subvențiile de la stat pentru achitizia inițială sunt încă mici, iar costul de funcționare rămâne încă ridicat dacă plătim încărcarea la priză. Chiar dacă au mai multe dezavantaje decât avantaje în România la acest moment, vehiculele electrice încep să prindă tot mai mult teren. Asta înseamnă că devin din ce în ce mai populare și folosite, iar asta înseamnă și că vor avea nevoie de piese auto mai multe, iar la un moment dat chiar și de acumulatori care să le readucă la eficiența din prima zi.</p>
    </article>
  </body>
</html>