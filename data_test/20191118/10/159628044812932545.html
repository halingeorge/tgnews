<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/ekonomi/ekonomi-genel/ekim-ayi-konut-satislari-yuzde-37-artti/"/>
    <meta property="og:site_name" content="Denizli Haber"/>
    <meta property="article:published_time" content="2019-11-18T10:33:00+00:00"/>
    <meta property="og:title" content="Ekim ayı konut satışları yüzde 3,7 arttı"/>
    <meta property="og:description" content="2018 yılının Ekim aynı göre 2019 yılı Ekim ayı Konut Satış İstatistiklerini açıkladı. TÜİK’in açıkladığı verilere göre Denizli’deki konut satışı 3,7 oranında artış gösterdi."/>
  </head>
  <body>
    <article>
      <h1>Ekim ayı konut satışları yüzde 3,7 arttı</h1>
      <h2>2018 yılının Ekim aynı göre 2019 yılı Ekim ayı Konut Satış İstatistiklerini açıkladı. TÜİK’in açıkladığı verilere göre Denizli’deki konut satışı 3,7 oranında artış gösterdi.</h2>
      <address><time datetime="2019-11-18T10:33:00+00:00">18 Nov 2019, 10:33</time> by <a rel="author">Haber Merkezi</a></address>
      <p>Denizli’de konut satışları geçtiğimiz yılın aynı ayına göre yükseliş gösterdi. 2019 Yılı Ekim ayı Konut Satış İstatistiklerini açıklayan Türkiye İstatistik Kurumu, Denizli’de Eylül ayında olduğu gibi Ekim ayı içinde konut satışlarının yükseldiğini açıkladı.</p>
      <p>Türkiye İstatistik Kurumu’nun verilerine göre Denizli’de 2018 yılının Eylül ayına göre 2019 yılı Ekim ayında konut satışları yüzde 3.7 oranında arttı. Türkiye İstatistik Kurumu 2019 yılı Ekim ayı Konut Satış İstatistikleri açıklamasında konuyla ilgili şu bilgilere yer verdi:</p>
      <p><b>KONUT SATIŞLARI %3,7 ARTTI</b><br/>Denizli’de konut satışları 2019 Ekim ayında bir önceki yılın aynı ayına göre %3,7 oranında artarak 1.588 oldu. Bu satışların 467’si ilk satış, 1 121’i ikinci el satış olarak gerçekleşti. Konut satışlarında, İstanbul 24 bin 451 konut satışı ve %17,1 ile en yüksek paya sahip oldu. Satış sayılarına göre İstanbul’u, 13 bin 978 konut satışı ve %9,8 pay ile Ankara, 9 bin 012 konut satışı ve %6,3 pay ile İzmir izledi. Konut satış sayısının düşük olduğu iller sırasıyla 13 konut ile Hakkari, 24 konut ile Ardahan ve 93 konut ile Bayburt oldu. Denizli ise Türkiye genelinde %1,1’lik payla 24. sırada yer aldı.</p>
      <p><b>İPOTEKLİ SATIŞLAR¹ %466,9 ARTTI</b><br/>Denizli’de ipotekli konut satışları bir önceki yılın aynı ayına göre %466,9 oranında artış göstererek 703 oldu. 703 ipotekli satışın 222’si ilk satış, 481’i ikinci el satış olarak gerçekleşti. Aynı dönemde Türkiye genelinde ise 50 bin 411 konut ipotekli satış sonucunda el değiştirdi. Türkiye genelinde toplam konut satışları içinde ipotekli satışın payı %35,3 olurken bu oran Denizli ili için %44,3 olarak gerçekleşti.</p>
      <p><b>DİĞER SATIŞLAR² %37,1 AZALDI</b><br/>Denizli’de diğer konut satışları bir önceki yılın aynı ayına göre %37,1 oranında azalış göstererek 885 oldu. Bu satışların 245’i ilk satış, 640’ı ikinci el satış olarak gerçekleşti. Aynı dönemde Türkiye genelinde ise 92 bin 399 konut diğer satış sonucunda el değiştirdi.</p>
    </article>
  </body>
</html>