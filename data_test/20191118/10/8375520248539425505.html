<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/hitech/u-kitaji-prezentuvali-litak-z-ukrajinskimi-dvigunami-foto-640654.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T10:05:08+00:00"/>
    <meta property="og:title" content="У Китаї презентували літак з українськими двигунами (фото)"/>
    <meta property="og:description" content="Двомісний L-15B призначений для використання в якості легкого винищувача-штурмовика і перехідного навчально-бойового літака"/>
  </head>
  <body>
    <article>
      <h1>У Китаї презентували літак з українськими двигунами (фото)</h1>
      <address>
        <time datetime="2019-11-18T10:05:08+00:00">18 Nov 2019, 10:05</time>
      </address>
      <h4>Двомісний L-15B призначений для використання в якості легкого винищувача-штурмовика і перехідного навчально-бойового літака</h4>
      <p>У Китаї відбулася презентація нового легкого навчально-бойового літака L-15B, що є модифікованим варіантом літака L-15 (JL-10).</p>
      <p>Про це з посиланням на <a href="https://mil.in.ua/en/">«Український мілітарний портал»</a> повідомляє <a href="https://cfts.org.ua/news/2019/11/18/v_kitae_predstavili_samolet_s_ukrainskimi_dvigatelyami_foto_56219">ЦТС.</a></p>
      <p>Презентація та демонстраційні польоти навчально-бойового літака L-15B відбулися 2 листопада на льотній конференції китайської авіапромислової групи Hongdu Aircraft Industry Group (HAIG) в Наньчані.</p>
      <p>Двомісний L-15B призначений для використання в якості легкого винищувача-штурмовика і перехідного навчально-бойового літака. Демонстрація дослідного зразка відбулася 3 травня 2017 року одному з цехів авіазаводу в Наньчані.</p>
      <p>Головна відмінність від базового варіанту L-15, це новий форсажний варіант двигуна АІ-222-25, виробництва АТ «Мотор Січ», що розроблений запорізьким КБ «Івченко-Прогрес». Дані двигуни дозволяють літаку розвивати надзвукову швидкість, що є перевагою перед існуючою серійною модифікацією.</p>
      <p>L-15B оснащений бортовим РЛС, комплексами самооборони і управлінням зброєю.</p>
      <p>1 з 3<br/><a href="https://glavcom.ua/world/hitech/u-kitaji-prezentuvali-litak-z-ukrajinskimi-dvigunami-foto-640654.html#">на весь екран згорнути</a></p>
      <figure>
        <img src="https://glavcom.ua/img/gallery/6406/54/672315_big.jpg"/>
      </figure>
      <figure>
        <img src="https://glavcom.ua/img/gallery/6406/54/672316_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Відзначається, що використання нової модифікації L-15 позитивно позначиться на підготовці пілотів і надасть переваги під час можливого бойового застосування.</p>
      <p>В «Українському мілітарному порталі» також уточнили, що переговори з військовим відомством КНР про організацію виробництва на українських авіапідприємствах китайського двомісного багатоцільового літака L-15 ведуться вже протягом декількох років.</p>
      <p>Цієї осені ЗМІ повідомляли про те, що приватний підрядник з питань безпеки і неофіційний радник президента США Дональда Трампа Ерік Прінс веде переговори про покупку «Мотор Січі», найбільшого українського виробника авіадвигунів. А в кінці серпня з'явилася інформація, що США намагаються перешкодити Китаю купити компанію «Мотор Січ». У Вашингтоні вважають, що ця угода зможе дати Пекіну важливі оборонні технології.</p>
      <related>
        <a href="https://glavcom.ua/news/wizz-air-proponuje-skasuvati-biznesklas-u-litakah-640595.html"/>
        <a href="https://glavcom.ua/world/observe/litak-z-gillari-klinton-zagubiv-detal-i-zadimivsya-640581.html"/>
        <a href="https://glavcom.ua/world/observe/v-aeroportu-frankurta-zitknulisya-dva-pasazhirski-litaki-640536.html"/>
      </related>
    </article>
  </body>
</html>