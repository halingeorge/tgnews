<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/mercati/614183/fisco-black-monday-per-le-partite-iva"/>
    <meta property="og:site_name" content="bluerating"/>
    <meta property="article:published_time" content="2019-11-18T10:48:31+00:00"/>
    <meta property="og:title" content="Fisco, black monday per le partite Iva"/>
    <meta property="og:description" content="Come ricorda l'agenzia Teleborsa, il 18 novembre è stato un lunedì nero tra versamento dell'Iva e delle ritenute Irpef dei dipendenti e dei collaboratori."/>
  </head>
  <body>
    <article>
      <h1>Fisco, black monday per le partite Iva</h1>
      <address><time datetime="2019-11-18T10:48:31+00:00">18 Nov 2019, 10:48</time> by <a rel="author">Redazione</a></address>
      <p>Inizio di settimana amaro per le partite Iva. Come ricorda l’agenzia <i>Teleborsa</i>, il 18 novembre è stato un lunedì nero tra versamento dell’Iva e delle ritenute Irpef dei dipendenti e dei collaboratori. L’Ufficio studi della CGIA stima che le imprese hanno pagato al fisco 26,9 miliardi di euro. E, oltre a questo importo, tutte le aziende dovranno versare i contributi previdenziali dei propri dipendenti ed eventuali collaboratori. Gli artigiani, i commercianti e i lavoratori autonomi, inoltre, verseranno all’Inps anche i propri.</p>
      <p>Il Segretario della CGIA <b>Renato Mason</b> sottolinea che in base ai dati della Banca Mondiale la pressione fiscale in Italia ammonta al 59,1% dei profitti commerciali, contro una media presente nell’area dell’euro del 42,8%. Ma in ogni caso “la fedeltà fiscale delle nostre imprese rimane comunque molto elevata”. E che succede se qualcuno non rispetta la scadenza di pagamento prevista per oggi? L’ordinamento tributario, ricorda l’Ufficio studi della CGIA, impone al contribuente una sanzione dell’1% dell’importo da versare al fisco per ogni giorno di ritardo entro il 15esimo dalla scadenza. La percentuale sale al 15% se il pagamento viene effettuato entro il 90esimo giorno dalla scadenza. Per omesso pagamento o per versamento effettuato dopo 90 giorni dal termine previsto per legge, la sanzione sale al 30% dell’importo da versare all’erario. Le sanzioni possono essere fortemente ridimensionate usufruendo dell’istituto del “ravvedimento operoso”. Le riduzioni, però, diminuiscono con il passare del tempo di pagamento.</p>
      <figure>
        <iframe src="https://player.vimeo.com/video/373930246?dnt=1&amp;app_id=122963" width="900" height="506" data-service="Vimeo" scrolling="no"/>
      </figure>
      <related>
        <a href="https://www.bluerating.com/banche-e-reti/589591/consulenza-finanziaria-successioni-piccola-guida-novita"/>
        <a href="https://www.bluerating.com/mercati/587091/tasse-la-stangata-silente-tasche-contribuenti-italiani"/>
        <a href="https://www.bluerating.com/mercati/561583/fisco-attenzione-alla-mazzata-imu"/>
      </related>
    </article>
  </body>
</html>