<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191118-rosiya-pidtverdyla-uchast-u-zustrichi-normandskoyi-chetvirky-v-paryzhi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T10:22:08+00:00"/>
    <meta property="og:title" content="Росія підтвердила участь у зустрічі нормандської четвірки в Парижі"/>
    <meta property="og:description" content="У Кремлі підтвердили, що саміт в нормандському форматі відбудеться 9 грудня в Парижі."/>
  </head>
  <body>
    <article>
      <h1>Росія підтвердила участь у зустрічі нормандської четвірки в Парижі</h1>
      <address>
        <time datetime="2019-11-18T10:22:08+00:00">18 Nov 2019, 10:22</time>
      </address>
      <p>У Кремлі підтвердили, що саміт в нормандському форматі відбудеться 9 грудня в Парижі.</p>
      <p>Росія підтвердила свою участь у саміті в нормандському форматі, який пройде 9 грудня в Парижі (Франція).</p>
      <p>Прес-секретар президента РФ Дмитро Пєсков заявив, що підготовка зустрічі світових лідерів вийшла на завершальну стадію.</p>
      <p>
        <b>Читайте: </b>
        <a href="https://fakty.com.ua/ua/opinion/zustrich-u-normandskomu-formati-yaki-zagrozy-pered-ukrayinoyu/">Зустріч у нормандському форматі: які загрози перед Україною</a>
      </p>
      <blockquote>– Щодо нормандської четвірки я не буду висловлювати якісь очікування: це дуже серйозна зустріч, довгоочікувана. Була дуже велика перерва в роботі нормандського формату. Давайте не будемо ні завищувати очікування, щоб потім не розчаровуватися, ні занижувати, сподіваючись, що все-таки підготовка матиме свої результати, – зазначив Пєсков.</blockquote>
      <p>За словами Пєскова, 18 листопада президент РФ проведе міжнародну телефонну розмову, яка буде багато в чому пов’язана з підготовкою до нормандського формату.</p>
      <p>Проте він не уточнив, кому саме телефонуватиме російський лідер.</p>
      <p>Раніше під час засідання Тристоронньої контактної групи у Мінську стало відомо, що всі перешкоди для зустрічі у нормандському форматі вже усунено.</p>
      <p>Зі свого боку міністр закордонних справ Вадим Пристайко повідомляв, що після <a href="https://fakty.com.ua/ua/ukraine/20191114-ukrayina-mozhe-vyjty-z-minskyh-ugod-prystajko-nazvav-umovy/">зустрічі нормандської четвірки</a> Україна думатиме про те, що робити далі. Одним з варіантів є вихід з Мінських угод</p>
    </article>
  </body>
</html>