<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/risparmio/ryanair-ed-easyjet-anticipano-black-friday-e-natale-2019-offerte-vacanze-in-citta-con-il-sole-dinverno/"/>
    <meta property="og:site_name" content="InvestireOggi"/>
    <meta property="article:published_time" content="2019-11-18T10:07:11+00:00"/>
    <meta property="og:title" content="Ryanair ed Easyjet anticipano Black Friday e Natale 2019: offerte vacanze in città con il sole d’inverno"/>
    <meta property="og:description" content="La settimana prossima ci sarà il Black Friday 2019 ma le compagnie aeree low cost Ryanair ed Easyjet l'hanno anticipato di fatto insieme al Natale. Ecco le offerte del momento da cogliere al volo."/>
  </head>
  <body>
    <article>
      <h1>Ryanair ed Easyjet anticipano Black Friday e Natale 2019: offerte vacanze in città con il sole d’inverno</h1>
      <h2>La settimana prossima ci sarà il Black Friday 2019 ma le compagnie aeree low cost Ryanair ed Easyjet l'hanno anticipato di fatto insieme al Natale. Ecco le offerte del momento da cogliere al volo.</h2>
      <address><time datetime="2019-11-18T10:07:11+00:00">18 Nov 2019, 10:07</time> by <a rel="author" href="https://www.investireoggi.it/risparmio/author/alessandradibartolomeo/" target="_blank">Alessandra Di Bartolomeo</a></address>
      <p>C’è grande attesa per il <b>Black Friday 2019</b> che si celebrerà il prossimo 29 novembre e le <b>compagnie aeree low cost Ryanair ed Easyjet</b> hanno anticipato di fatto tale evento ma anche il <b>Natale 2019</b> con una serie di super offerte per <b>fare vacanze in città con il sole d’inverno</b>.</p>
      <p>Ecco le migliori promozioni del momento a partire da 9,99 euro per un volo di sola andata.</p>
      <h3>Ryanair anticipa il Black Friday ed il Natale 2019: le offerte</h3>
      <p><b>Offerte vacanze in città con il sole d’inverno</b> è la super offerta di <b>Ryanair</b> che anticipa di fatto il <b>Black Friday e il Natale 2019</b>. Con tale promozione si potrà viaggiare a dicembre a partire da 9,99 euro. Ovviamente l’offerta sarà soggetta a termini e condizioni. Ecco qualche esempio.</p>
      <p>Il volo di sola andata da <b>Milano Bergamo per Amburgo</b> del 10 dicembre partirà dalla cifra di <b>9,99 euro</b> (1 solo posto disponibile a tale prezzo). La partenza sarà alle ore 09.05 mentre l’arrivo a destinazione è previsto per le 10.50 per una durata di viaggio complessiva di 1 ora e 45 minuti. Ricordiamo che il prezzo di 9,99 euro si riferisce alla tariffa standard, quella per la quale è possibile<a href="https://www.investireoggi.it/risparmio/ryanair-ed-easyjet-aggiornamenti-regole-novembre-e-costi-bagagli-a-mano/"> portare a bordo soltanto un 1 piccolo bagaglio a mano</a>. Qualora si voglia partire lo stesso giorno e alla stessa ora con la tariffa Plus il costo del biglietto sarà di 51,35 euro. A fronte di tale cifra si potrà contare della “priorità e due bagagli a mano”, del posto prenotato e del bagaglio registrato da stiva di 20 chili.</p>
      <p>Da <b>Roma Ciampino</b> segnaliamo invece il volo del 24 dicembre per<b> Bratislava</b> a partire dalla cifra di <b>26,99 euro.</b> La partenza sarà alle ore 12.20 mentre l’arrivo a destinazione è previsto per le 14 per una durata di viaggio complessiva di 1 ora e 40 minuti. A tale prezzo si potrà acquistare la tariffa standard (con la possibilità di portare a bordo soltanto 1 piccolo bagaglio). La tariffa plus per avere la priorità, 2 bagaglio a bordo, 1 bagaglio da stiva da 20 chili e il posto prenotato costerà invece 68,35 euro. Parliamo sempre di un volo di sola andata.</p>
      <h3>Easyjet anticipa il Black Friday 2019 ed il Natale: le promozioni</h3>
      <p>Con la<b> EasyJet</b> tra le migliori <b>offerte</b> dell’inverno, segnaliamo il volo di sola andata da <b>Milano Linate</b> per <b>Londra Gatwick</b>. La partenza sarà alle ore 6.50 mentre l’arrivo a destinazione è previsto per le ore 7.45 per una durata di viaggio complessiva di 55 minuti. Il prezzo senza il posto prenotato e senza bagagli da stiva sarà di <b>16,99 euro</b>. L’unico bagaglio che si potrà portare sarà quello a mano di piccola taglia. Qualora si volesse portare 1 bagaglio da stiva da 15 chili si dovrà pagare la cifra di 25,43 euro.</p>
      <p>Tra le migliori <b>offerte per il Natale 2019</b>, invece, segnaliamo il volo di sola andata da <b>Roma Fiumicino</b> a <b>Parigi Orly</b> del 21 dicembre al prezzo di <b>26,99 euro </b>(1 solo posto è rimasto a tale cifra). La partenza sarà alle ore 20 mentre l’arrivo previsto a destinazione sarà alle ore 22.05 per una durata di viaggio complessiva di 2 ore 2 e 5 minuti. Ovviamente a tale tariffa si potrà portare a bordo soltanto 1 piccolo bagaglio a mano. Volendo acquistare un bagaglio da stiva da 15 chili, la cifra da pagare sarà di 23,39 euro che ovviamente si dovrà aggiungere a quella per il volo.</p>
      <p>Leggete anche: <a href="https://www.investireoggi.it/risparmio/alitalia-e-wizzair-regole-bagaglio-a-mano-e-costi-aggiornati-a-novembre/">Alitalia e Wizzair: regole bagaglio a mano e costi aggiornati a novembre</a></p>
      <p>alessandra.dibartolomeo@investireoggi.it</p>
    </article>
  </body>
</html>