<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598024/allagi-politikis-hpa-apenanti-stous-evraikous-oikismous-stin-palaistini"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T22:12:00+00:00"/>
    <meta property="og:title" content="Αλλαγή πολιτικής ΗΠΑ απέναντι στους εβραϊκούς οικισμούς στην Παλαιστίνη"/>
    <meta property="og:description" content="Ο ΥΠΕΞ Πομπέο αναμένεται να ανακοινώσει αλλαγή της πολιτικής των ΗΠΑ απέναντι στους εβραϊκούς οικισμούς στα παλαιστινιακά εδάφη.   Ο υπουργός..."/>
  </head>
  <body>
    <article>
      <h1>Αλλαγή πολιτικής ΗΠΑ απέναντι στους εβραϊκούς οικισμούς στην Παλαιστίνη</h1>
      <address><time datetime="2019-11-18T22:12:00+00:00">18 Nov 2019, 22:12</time> by <a rel="author">SigmaLive</a></address>
      <p>Ο ΥΠΕΞ Πομπέο αναμένεται να ανακοινώσει αλλαγή της πολιτικής των ΗΠΑ απέναντι στους εβραϊκούς οικισμούς στα παλαιστινιακά εδάφη.</p>
      <p>Ο υπουργός Εξωτερικών των ΗΠΑ, Μάικ Πομπέο, αναμένεται να ανακοινώσει αργότερα σήμερα ότι η Ουάσινγκτον χαλαρώνει την στάση της απέναντι στους εβραϊκούς οικισμούς στην Δυτική Όχθη, σύμφωνα με έναν κυβερνητικό αξιωματούχο.</p>
      <p>Ο Πομπέο αναμένεται ότι θα πει ότι η κυβέρνηση του Αμερικανού προέδρου Ντόναλντ Τραμπ δεν δεσμεύεται πλέον από την νομική γνωμοδότηση του 1978 του Στέιτ Ντιπάρτμεντ ότι οι οικισμοί αυτοί είναι «ασύμβατοι με το διεθνές δίκαιο», εξήγησε η πηγή αυτή, την οποία επικαλείται το πρακτορείο Reuters.</p>
      <p>Ο πρωθυπουργός του Ισραήλ, Μπενιαμίν Νετανιάχου, εκτιμάται ότι θα καλωσορίσει την απόφαση, η οποία θα προκαλέσει την οργή των Παλαιστίνιων αλλά και άλλων χωρών που επιθυμούν την επίλυση του Μεσανατολικού.</p>
    </article>
  </body>
</html>