<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/rosiyski-okupanti-namagayutsya-znishhiti-hram-ptsu-v-yevpatoriyi/"/>
    <meta property="og:site_name" content="Прямий"/>
    <meta property="article:published_time" content="2019-11-18T22:50:00+00:00"/>
    <meta property="og:title" content="Російські окупанти намагаються знищити храм ПЦУ в Євпаторії"/>
    <meta property="og:description" content="Російська окупаційна адміністрація намагається знищити храм Православної церкви України в Євпаторії.  Про це повідомляє митрополит Київськії і всієї"/>
  </head>
  <body>
    <article>
      <h1>Російські окупанти намагаються знищити храм ПЦУ в Євпаторії</h1>
      <address>
        <time datetime="2019-11-18T22:50:00+00:00">18 Nov 2019, 22:50</time>
      </address>
      <p>
        <b>Російська окупаційна адміністрація намагається знищити храм Православної церкви України в Євпаторії.</b>
      </p>
      <p>Про це повідомляє митрополит Київськії і всієї України Епіфаній.</p>
      <p>"Архієпископ Сімферопольський і Кримський Климент разом з громадою бореться за право молитися в кафедральному соборі святих Володимира і Ольги в м. Сімферополі, з якого їх насильно викидає російська держава. До цієї "гарячої точки" додалася інша – храм Української Церкви в Євпаторії, який окупаційна влада намагається просто знести", - заявив клірик,</p>
      <p>Митрополит додав, що це є грубим порушенням одного з основоположних прав людини – на свободу совісті та релігії.</p>
      <p>"Закликаю український Уряд нарешті ухвалити рішення, яке, на жаль, так і не було ухвалене впродовж попередніх років, для розв‘язання питання власності на приміщення собору і єпархіального управління в м. Сімферополі. Цей крок продемонструє юридичну і моральну підтримку українській громаді Криму з боку нашої держави і дасть можливість більш ефективно захистити її права на міжнародному рівні", - закликав Епіфаній.</p>
      <p>Нагадаємо, глава Олександрійського патріархату Феодор <a href="https://prm.ua/oleksandriyska-tserkva-faktichno-viznala-ptsu/">вперше згадав митрополита Київського Епіфанія</a> під час літургії, перелічуючи предстоятелів помісних православних церков.</p>
      <p>Нагадаємо, предстоятель Елладської церкви, архієпископ Ієронім, надіслав митрополиту Київському Єпіфанію <a href="https://prm.ua/gretska-tserkva-nadislala-dokumentalne-pidtverdzhennya-viznannya-ptsu/">лист, в якому йдеться про офіційне визнання Православної церкви України</a>.</p>
      <p>12 жовтня <a href="https://prm.ua/tserkva-gretsiyi-pidtverdila-kanonichnist-nadannya-avtokefaliyi-ptsu/">Собор Ієрархів Церкви Греції підтвердив канонічність автокефалії Православної церкви України</a>.</p>
      <p>
        <a href="https://prm.ua/tse-velika-peremoga-ukrayinskoyi-diplomatiyi-poroshenko-pro-rishennya-tserkvi-gretsiyi-shhodo-ptsu/">МОСКВА НЕ ЗМОГЛА ЗУПИНИТИ ЦЬОГО ПРОЦЕСУ - ПОРОШЕНКО ПРО РІШЕННЯ ЦЕРКВИ ГРЕЦІЇ ЩОДО ПЦУ</a>
      </p>
      <related>
        <h4>Схожі новини</h4>
        <a href="https://prm.ua/obsye-ne-viznala-parlamentski-vibori-v-bilorusi/"/>
        <a href="https://prm.ua/zakrili-tsyu-shval-i-vse-ne-potribno-nichogo-boyatisya-opublikovano-audiozapis-yak-yuzik-rishaye-pitannya-z-politsiyeyu/"/>
        <a href="https://prm.ua/vlada-movchit-pro-te-shho-rosiya-prinizila-ukrayinu-peredavshi-sudna-na-vidpovidalne-zberigannya-friz/"/>
      </related>
    </article>
  </body>
</html>