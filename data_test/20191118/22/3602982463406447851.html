<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/fun/sjaak-koning-toto-swart-maakt-kans-op-prijs-irritantste-bner-reclame/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T22:00:34+00:00"/>
    <meta property="og:title" content="Sjaak ‘Koning Toto’ Swart maakt kans op ‘prijs’ voor irritantste BN’er in reclame"/>
    <meta property="og:description" content="De zangkwaliteiten van oud-voetballer Sjaak Swart worden blijkbaar niet gewaardeerd door het televisiepubliek. Hij maakt kans op de prijs voor meest irritante BN’er in een tv-reclame met zijn Koning Toto-spotje. Ook Marijke Helwegen en Paul Haenen zijn in de race. ‘Verkiezing’ door Radar Consumentenprogramma Radar, dat jaarlijks onderzoekt welke spotjes kijkers het vervelendst vinden, maakte…"/>
  </head>
  <body>
    <article>
      <h1>Sjaak ‘Koning Toto’ Swart maakt kans op ‘prijs’ voor irritantste BN’er in reclame</h1>
      <address><time datetime="2019-11-18T22:00:34+00:00">18 Nov 2019, 22:00</time> by <a rel="author">https://www.facebook.com/SjorsTanis1</a></address>
      <p>
        <b>De zangkwaliteiten van oud-voetballer Sjaak Swart worden blijkbaar niet gewaardeerd door het televisiepubliek. Hij maakt kans op de prijs voor meest irritante BN’er in een tv-reclame met zijn Koning Toto-spotje.</b>
      </p>
      <p>Ook Marijke Helwegen en Paul Haenen zijn in de race.<br/><br/><b>'Verkiezing' door Radar</b><br/>Consumentenprogramma Radar, dat jaarlijks onderzoekt welke spotjes kijkers het vervelendst vinden, maakte maandagavond de genomineerden van de Loden Leeuw bekend. De kijkers krijgen het meest de kriebels van de SecuStrip-reclame met Helwegen, de Pricewise-spot met Haenen en Swarts Toto-reclame. De meest irritante reclames zijn volgens het publiek die van Haribo, Hornbach en Lampdirect.<br/><br/>De ‘winnaars’ van de Loden Leeuw-beeldjes worden op 2 december bekendgemaakt in de uitzending van Radar. Het publiek kan tot en met 30 november stemmen.</p>
      <figure>
        <img src="https://sportnieuws.nl/app/uploads/2019/11/imageName129568163_original.jpg"/>
      </figure>
    </article>
  </body>
</html>