<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1562133/oklachoma-enoplos-anoixe-pyr-exw-apo-emporiko-kentro-treis-nekroi"/>
    <meta property="og:site_name" content="NOOZ."/>
    <meta property="article:published_time" content="2019-11-18T22:04:00+00:00"/>
    <meta property="og:title" content="Οκλαχόμα: Ένοπλος άνοιξε πυρ έξω από εμπορικό κέντρο- Τρεις νεκροί"/>
    <meta property="og:description" content="Τρεις άνθρωποι, μεταξύ αυτών ο φερόμενος ως δράστης, έχασαν τη ζωή τους σε ένα περιστατικό με πυροβολισμούς έξω από κατάστημα της αλυσίδας Walmart στο Ντάνκαν της Οκλαχόμα, έγινε γνωστό από την αστυνομία της πόλης."/>
  </head>
  <body>
    <article>
      <h1>Οκλαχόμα: Ένοπλος άνοιξε πυρ έξω από εμπορικό κέντρο- Τρεις νεκροί</h1>
      <address>
        <time datetime="2019-11-18T22:04:00+00:00">18 Nov 2019, 22:04</time>
      </address>
      <p>
        <b>Τρεις άνθρωποι, μεταξύ αυτών ο φερόμενος ως δράστης, έχασαν τη ζωή τους σε ένα περιστατικό με πυροβολισμούς έξω από κατάστημα της αλυσίδας Walmart στο Ντάνκαν της Οκλαχόμα, έγινε γνωστό από την αστυνομία της πόλης.</b>
      </p>
      <p>«Μία γυναίκα κι ένας άνδρας έχασαν τη ζωή τους μέσα σε ένα αυτοκίνητο και ένας άνδρας εκτός» του οχήματος που ήταν σταθμευμένο στο πάρκινγκ του Walmart, εξήγησε η αστυνομία του Ντάνκαν με ανάρτησή της στη σελίδα της στο Facebook.</p>
      <p>Ένα περίστροφο βρέθηκε στο σημείο, διευκρινίζεται.</p>
      <p>Σύμφωνα με τον αρχηγό της αστυνομίας Ντάνι Φορντ, ο δράστης βρίσκεται ανάμεσα στα θύματα.</p>
      <p>Αυτόπτες μάρτυρες, που μίλησαν στο τοπικό τηλεοπτικό δίκτυο TNN-ABC, περιέγραψαν ότι ο δράστης είχε προσεγγίσει τα δύο θύματά του, κατόπιν πυροβόλησε εναντίον τους προτού στρέψει το όπλο σε εκείνον, παρουσία ενός τετάρτου προσώπου, που είχε βγάλει το όπλο του.</p>
      <p>Όπως γράφει η εφημερίδα Duncan Banner, η αστυνομία ειδοποιήθηκε λίγο πριν από τις 10.00 το πρωί τοπική ώρα (18.00 ώρα Ελλάδας), για ένα περιστατικό με πυροβολισμούς στο σούπερ μάρκετ κι ότι υπάρχουν τρία θύματα.</p>
      <p>Στις αρχές Αυγούστου, ένας λευκός άνδρας, ηλικίας 21 ετών, σκότωσε 22 πελάτες σε ένα Walmart στο Ελ Πάσο του Τέξας, ένα από τα πλέον πολυσύχναστα στις ΗΠΑ, σε κοντινή απόσταση από σύνορα με το Μεξικό.</p>
      <p>Σε ένα μανιφέστο που είχε αναρτήσει στο Διαδίκτυο πριν από την επίθεση, ο ένοπλος είχε καταγγείλει την «εισβολή ισπανόφωνων στο Τέξας», ενώ είχε παραδεχθεί, μετά τη σύλληψή του, ότι ήθελε να σκοτώσει «Μεξικανούς».</p>
    </article>
  </body>
</html>