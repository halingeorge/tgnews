<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/ktdc-star-hotel-calicut"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-18T22:16:00+00:00"/>
    <meta property="og:title" content="കോഴിക്കോട് കെ.ടി.ഡി.സിയുടെ പുതിയ നക്ഷത്ര ഹോട്ടല്‍ വരുന്നു; നിര്‍മ്മാണം ഉടന്‍ ആരംഭിക്കും"/>
    <meta property="og:description" content="തിരുവനന്തപുരം: കോഴിക്കോട് കെ.ടി.ഡി.സിയുടെ പുതിയ നക്ഷത്ര ഹോട്ടല്‍ വരുന്നു. ടൂറിസം വകുപ്പിന്റെ ഉടമസ്ഥതയില്‍പെടുന്ന 1.19 ഏക്കര്‍ സ്ഥലത്താണ് ഹോട്ടല്‍ നിര്‍മ്മിക്കുന്നതെന്ന് സംസ്ഥാന ടൂറിസംമന്ത്രി കടകംപള്ളി സുരേന്ദ്രന്‍ അറിയിച്ചു.  ഭൂമി അളന്ന് തിട്ടപ്പെടുത്തി അതിര്‍ത്തികള്‍ നിര്‍ണ്ണയിച്ച്..."/>
  </head>
  <body>
    <article>
      <h1>കോഴിക്കോട് കെ.ടി.ഡി.സിയുടെ പുതിയ നക്ഷത്ര ഹോട്ടല്‍ വരുന്നു; നിര്‍മ്മാണം ഉടന്‍ ആരംഭിക്കും</h1>
      <address><time datetime="2019-11-18T22:16:00+00:00">18 Nov 2019, 22:16</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം: കോഴിക്കോട് കെ.ടി.ഡി.സിയുടെ പുതിയ നക്ഷത്ര ഹോട്ടല്‍ വരുന്നു. ടൂറിസം വകുപ്പിന്റെ ഉടമസ്ഥതയില്‍പെടുന്ന 1.19 ഏക്കര്‍ സ്ഥലത്താണ് ഹോട്ടല്‍ നിര്‍മ്മിക്കുന്നതെന്ന് സംസ്ഥാന ടൂറിസംമന്ത്രി കടകംപള്ളി സുരേന്ദ്രന്‍ അറിയിച്ചു. </p>
      <p>ഭൂമി അളന്ന് തിട്ടപ്പെടുത്തി അതിര്‍ത്തികള്‍ നിര്‍ണ്ണയിച്ച് റവന്യൂ വകുപ്പില്‍ നിന്നും സര്‍വ്വേ സ്കെച്ച് ലഭിക്കുന്നതിനുള്ള നടപടികള്‍ അന്തിമഘട്ടത്തിലാണ്. കെ.ടി.ഡി.സിക്ക് ഔദ്യോഗികമായി ഭൂമി കൈമാറുന്നതിനുള്ള പ്രവൃത്തി ഉടന്‍ പൂര്‍ത്തിയാക്കാന്‍ കഴിയുമെന്നാണ് പ്രതീക്ഷിക്കുന്നതെന്നും മന്ത്രി പറഞ്ഞു. </p>
      <p>ഹോട്ടലിന്റെ ആര്‍കിടെക്ചറല്‍ പ്ലാന്‍ തയ്യാറായതായും നടപടിക്രമങ്ങള്‍ പൂര്‍ത്തിയാക്കി ഭൂമി കെ.ടി.ഡി.സിക്ക് കൈമാറി കഴിഞ്ഞാല്‍ ഉടന്‍ തന്നെ ടെണ്ടര്‍ നടപടികളിലേക്ക് കടന്ന് ഹോട്ടല്‍ നിര്‍മ്മാണം ആരംഭിക്കുമെന്നും അദ്ദേഹം കൂട്ടിച്ചേര്‍ത്തു.</p>
    </article>
  </body>
</html>