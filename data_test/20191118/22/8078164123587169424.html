<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/politica/19_novembre_19/matteo-salvini-indagato-procura-agrigento-il-caso-open-arms-d8320c2e-0a92-11ea-8154-aec48996c720.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-18T22:00:00+00:00"/>
    <meta property="og:title" content="Matteo Salvini indagato dalla procura di Agrigento per il caso Open Arms. La replica: «Sono stufo, come usano il denaro pubblico?»"/>
    <meta property="og:description" content="L’iscrizione nel registro degli indagati del leader della Lega, come accadde per la Diciotti"/>
  </head>
  <body>
    <article>
      <h1>Matteo Salvini indagato dalla procura di Agrigento per il caso Open Arms. La replica: «Sono stufo, come usano il denaro pubblico?»</h1>
      <h2>L’iscrizione nel registro degli indagati del leader della Lega, come accadde per la Diciotti</h2>
      <address><time datetime="2019-11-18T22:00:00+00:00">18 Nov 2019, 22:00</time> by <a rel="author">Salvo Toscano</a></address>
      <p>
        <b>Matteo Salvini</b>
        <b> è di nuovo indagato dalla procura di Agrigento. Il <a href="https://www.corriere.it/cronache/19_agosto_16/open-arms-procura-agrigento-apre-fascicolo-sequestro-persona-fba8e32c-c036-11e9-ad81-fff821b81ebc.shtml">caso </a>è quello della nave Open Arms e ricalca la vicenda della nave Diciotti. Il leader della Lega è stato iscritto nel registro degli indagati per sequestro di persona e omissione di atti d’ufficio. I fatti risalgono allo scorso agosto, quando 164 migranti rimasero <a href="https://www.corriere.it/cronache/19_agosto_20/open-arms-altro-migrante-si-buttato-acqua-attesa-il-trasferimento-spagna-6a14a386-c321-11e9-a7af-46fd3e83594f.shtml">per 19 giorni</a> per 19 giorni a bordo della Open Arms davanti alle coste di Lampedusa. La Procura di Agrigento, guidata da Luigi Patronaggio, ha aperto l’indagine sull’allora ministro dell’Interno proprio come aveva fatto per il caso della Diciotti e ha passando il fascicolo alla Dda di Palermo, come riporta l’Ansa.</b>
      </p>
      <h4>Salvini: «Ora sono stufo»</h4>
      <p>Stizzita la reazione dell’ex ministro dell’Interno: «Mi domando se in Procura ad Agrigento non abbiano cose più serie di cui occuparsi. Usano denaro pubblico, prima o poi mi verrà voglia di chiedere conto di come lo usano — dice Matteo Salvini —. È la seconda, la terza, la quarta, la quinta inchiesta. Ho fatto quello che gli italiani mi chiedevano di fare, ho difeso i confini, inizio a essere stufo».</p>
      <p>
        <b>Le ipotesi<br/>Le ipotesi di reato dovranno essere sottoposte al tribunale dei ministri. Il procuratore capo del capoluogo siciliano Francesco Lo Voi che nei prossimi giorni dovrà decidere se confermare le ipotesi di reato, riformularle o chiedere l’archiviazione. Fu proprio il procuratore capo di Agrigento Luigi Patronaggio a disporre ad agosto il sequestro preventivo della nave, aprendo un’indagine contro ignoti, sbloccando lo stallo e permettendo l’evacuazione dei migranti, che il magistrato aveva ispezionato con uno staff di medici. Si erano riscontrate “situazioni critiche” con riguardo alla “salute psichica e fisica” delle persone a bordo”. Situazioni critiche, fu scritto nel provvedimento di sequestro, che riguardavano anche l’equipaggio della nave della Ong spagnola. Peraltro, nel corso della crisi, anche il Tar del Lazio si era pronunciato sulla vicenda con un decreto cautelare d’urgenza che aveva accolto il ricorso della Ong spagnola annullando il provvedimento del governo di divieto di ingresso in acque territoriali italiane sulla base del decreto sicurezza. «Altra indagine, altro processo per aver difeso i confini, la sicurezza, l’onore dell’Italia? Per me è una medaglia! Rifarei e rifarò tutto», commenta il leader leghista. Nel caso analogo della nave Diciotti, il Parlamento nel marzo scorso negò l’autorizzazione a procedere contro l’allora responsabile del Viminale. Al Senato votarono in quel senso il Movimento 5 Stelle e la Lega, allora al governo, e anche Forza Italia e Fratelli d’Italia.</b>
      </p>
      <p>In marzo, per l’analogo caso della Diciotti, il Parlamento <a href="https://www.corriere.it/politica/19_marzo_20/autorizzazione-procedere-il-caso-diciotti-salvini-senato-per-andare-processo-dovrei-dire-bugia-b3db1818-4af1-11e9-84f1-6f7b19b096e5.shtml">ha negato </a>l’autorizzazione a procedere nei confronti di Salvini. Anche in quel caso l’idnagine era dei pm di Agrigento.</p>
    </article>
  </body>
</html>