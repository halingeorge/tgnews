<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640593/%D8%A7%D9%81%D8%B2%D8%A7%DB%8C%D8%B4-%D8%B3%D9%82%D9%81-%D9%88%D8%A7%D9%85-%D9%85%D8%B3%DA%A9%D9%86-%D8%AA%DA%A9%D8%B0%DB%8C%D8%A8-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T22:20:00+00:00"/>
    <meta property="og:title" content="افزایش سقف وام مسکن تکذیب شد"/>
    <meta property="og:description" content="وزیر راه و شهرسازی درباره افزایش سقف وام مسکن گفت: هر اقدامی که تورم‌زا باشد را انجام نمی دهیم."/>
  </head>
  <body>
    <article>
      <h1>
        <a href="https://www.bultannews.com/fa/news/640593/%D8%A7%D9%81%D8%B2%D8%A7%DB%8C%D8%B4-%D8%B3%D9%82%D9%81-%D9%88%D8%A7%D9%85-%D9%85%D8%B3%DA%A9%D9%86-%D8%AA%DA%A9%D8%B0%DB%8C%D8%A8-%D8%B4%D8%AF">افزایش سقف وام مسکن تکذیب شد</a>
      </h1>
      <h2>وزیر راه و شهرسازی درباره افزایش سقف وام مسکن گفت: هر اقدامی که تورم‌زا باشد را انجام نمی دهیم.</h2>
      <address><time datetime="2019-11-18T22:20:00+00:00">18 Nov 2019, 22:20</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محمد اسلامی امروز در حاشیه مراسم تقدیر از دست اندرکاران حج تمتع ۹۸ در جمع خبرنگاران در خصوص <b>سهمیه سوخت</b> خودروهای بین شهری گفت: هر کسی با هر وسیله ای به مردم خدمت می کند سهمیه دارد. اگر اسم آن برده نشده به معنی آن نیست که سهمیه نداشته باشد.</p>
      <p>به گفته وزیر راه و شهرسازی ۷۵۰ لیتر برای سهمیه آذرماه خودروهای سواری کرایه بین شهری در نظر گرفته ایم، سهمیه آبان هم دارند.</p>
      <p>وی درباره افزایش سقف وام مسکن گفت: ما باید کاری کنیم که جامعه هدف ما در خرید مسکن توانمند شوند و کارهایی که تورم زاست انجام نمی دهیم.</p>
      <p>اسلامی درباره طرح اقدام ملی مسکن اظهار داشت: در سه استان اول، ۱۵ هزار نفر ثبت نام کرده اند که ظرفیت قم به سرعت پر شد و باید زمین مجددا برای متقاضیان جدید در نظر بگیریم.</p>
      <p>وی با تاکید بر اینکه ثبت نام طرح ملی مسکن تا آخر امسال ادامه دارد یادآور شد: شهر تهران نیز ظرفیت ثبت نام دارد و برنامه اقدام ملی را ابتدا از تهران و با حضور رئیس جمهور آغاز کردیم. سایر کلانشهرها نیز سهمیه دارند.</p>
      <p>وزیر راه و شهرسازی تصریح کرد: این برنامه با دقت در حال انجام است و آماری که در اختیار وزارت راه و شهرسازی است، آمار فرضی نبوده و آمار دقیقی است.</p>
      <p>وی خاطرنشان کرد: آنچه بانک مسکن به بانک مرکزی درخواست داده وام قابل انتقال از سازنده به خریدار است. بنابراین جامعه هدف ما مهم است. اگر جامعه هدف نتواند قسط بدهد از دور خارج می شود. در حالی که می خواهیم قشر متوسط به پایین را توانمند کنیم.</p>
    </article>
  </body>
</html>