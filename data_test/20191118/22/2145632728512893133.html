<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18592783-90-dintre-romani-vad-cafeaua-o-sursa-de-relaxare-si-pe-mai-mult-de-o-treime-ii-face-fericiti"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-18T22:00:00+00:00"/>
    <meta property="og:title" content="90% dintre români văd cafeaua o sursă de relaxare şi pe mai mult de o treime îi face fericiţi"/>
    <meta property="og:description" content="Cafeaua înseamnă relaxare pentru aproape 90% dintre români, indiferent de vârstă, în timp ce unul din trei români afirmă că sunt mai fericiţi când se gândesc la o ceaşcă aburindă cu această licoare, potrivit unui studiu un Reveal Marketing Research."/>
  </head>
  <body>
    <article>
      <h1>90% dintre români văd cafeaua o sursă de relaxare şi pe mai mult de o treime îi face fericiţi</h1>
      <address><time datetime="2019-11-18T22:00:00+00:00">18 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18592783/2/cafea-unsplash.jpg"/>
      </figure>
      <p>Cafeaua înseamnă relaxare pentru aproape 90% dintre români, indiferent de vârstă, în timp ce unul din trei români afirmă că sunt mai fericiţi când se gândesc la o ceaşcă aburindă cu această licoare, potrivit unui studiu un Reveal Marketing Research.</p>
      <p>O altă valenţă importantă este concentrarea, menţionată cel mai des (30%) de cei între 25-34 de ani, dar mai puţin de cei în vârstă (7,1%). Pe aproximativ 16% dintre români o cană de cafea îi îndemnă la visare, iar pe 8,9% la colaborare.</p>
      <p>Rezultatele ne arată că nu mai este la modă să inviţi la o cafea, doar 7,5% dintre respondenţi asociind această băutură cu flirtul, în special cei de 45-54 de ani. Din păcate, această băutură delicioasă este uneori inducătoare de stres dar la un procent mic, de 5,2% din populaţie.</p>
      <p>Jumătate dintre români, indiferent de vârstă, au declarat că preferă cafeaua cu zahăr. La polul opus, cafeaua neagră, simplă este pe placul a 44,3% dintre cei peste 65 de ani, şi a 25% dintre tineri. Putem spune că, odată cu înaintarea în vârstă, se dezvoltă gustul pentru cafeaua neîndulcită, sau, din cauza problemelor de sănătate este preferată cea simplă.</p>
      <p>În schimb, 18,8% dintre tinerii sub 25 de ani beau cafeaua cu arome, în special femeile. O mică parte dintre respondenţi au menţionat cafeaua cu lapte, miere sau îndulcitor.</p>
      <p>Aproape jumătate dintre români asociază cafelei un desert, doar tinerii sub 25 de ani au o preferinţă mai scăzută în acest sens (33%). Pe de altă parte, indiferent de vârstă, o treime dintre români nu savurează cafeaua fără ţigară.</p>
      <p>Foarte puţini (sub 3%) au menţionat alte tabieturi la cafea cum ar fi presă, TV, socializare sau un pahar de apă.</p>
      <p>Pentru aproape 90% dintre români, indiferent de câţi ani au, c</p>
      <related>
        <a href="https://www.descopera.ro/stiinta/18269271-alcoolul-si-fumatul-iti-afecteaza-somnul-mai-mult-decat-cafeaua"/>
      </related>
      <related>
        <a href="https://www.descopera.ro/mari-intrebari/18095660-cum-este-produsa-cafeaua-fara-cafeina"/>
      </related>
      <related>
        <a href="https://www.descopera.ro/stiinta/17592654-ciocolata-cafeaua-ceaiul-pot-preveni-imbatranirea"/>
      </related>
      <related>
        <a href="https://www.descopera.ro/dnews/17522861-cum-putem-inlocui-cafeaua-cu-mustul"/>
      </related>
      <related>
        <a href="https://www.descopera.ro/dnews/17317106-cafeaua-cu-cel-mai-mare-continut-de-cofeina-din-lume-trimisa-catre-statia-spatiala-internationala"/>
      </related>
      <related>
        <a href="https://www.descopera.ro/stiinta/17284230-cum-cafeaua-iti-poate-proteja-inima"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18420864-controale-amanuntite-a-boabelor-de-cafea-dupa-ce-s-au-descoperit-in-ele-cantitati-mari-de-erbicide"/>
        <a href="https://www.descopera.ro/dnews/17871194-profesorul-ideal-conceptia-studentilor-clujeni"/>
        <a href="https://www.descopera.ro/dnews/17842630-majoritate-specii-cafea-disparitie"/>
        <a href="https://www.descopera.ro/dnews/17565870-efectele-cuperozei-reduse-de-consumul-de-cafea"/>
      </related>
    </article>
  </body>
</html>