<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/magazine/heather-parisi-picchiata-1.4894855"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-18T22:42:09+00:00"/>
    <meta property="og:title" content="Heather Parisi: &quot;Per sette anni sono stata picchiata e minacciata&quot;"/>
    <meta property="og:description" content="La showgirl era ospite a &quot;Live-Non è la d'Urso&quot;. &quot;Voglio esprimere solidarietà alle donne vittime di violenza perché anche io ho subito violenza ma sono riuscita a salvarmi&quot;"/>
  </head>
  <body>
    <article>
      <h1>Heather Parisi: "Per sette anni sono stata picchiata e minacciata"</h1>
      <h2>La showgirl era ospite a "Live-Non è la d'Urso". "Voglio esprimere solidarietà alle donne vittime di violenza perché anche io ho subito violenza ma sono riuscita a salvarmi"</h2>
      <address><time datetime="2019-11-18T22:42:09+00:00">18 Nov 2019, 22:42</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4894863.1574116929!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Heather Parisi (Ansa)</figcaption>
      </figure>
      <p>Roma, 18 novembre 2019 - Rivelazione choc di <b>Heather Parisi </b>questa sera a "<b>Live-Non è la d'Urso</b>". La showgilrl: "Finalmente ho la forza di dare coraggio alle donne che <b>subiscono violenza</b> tra le mura di casa perché <b>anche io l'ho vissuta </b>ma sono riuscita a salvarmi. Non parlerò di luoghi, di date e soprattutto di lui ma cercherò di aggiungere dei dettagli. Io mi sentivo un pugile con le mani legate. Sono stata 7 lunghi anni picchiata<b> con calci, sberle </b>ma soprattutto pugni. Mi minacciava, <b>mi chiamava 'gallina americana'. </b>Adesso però mi sento forte, mi sento protetta. Io da un giorno all'altro ho preso la borsa e sono andata via da casa per non tornare più. E come ho fatto io dovete fare voi: dovete essere forti, non dovete arrendervi, dovete uscire".</p>
      <p>E' la prima volta che Heather Parisi, <b>visibilmente commossa</b>, affronta in pubblico il suo caso: "Voglio esprimere solidarietà alle donne vittime di violenza perché anche io ho subito violenza ma sono riuscita a salvarmi. È molto difficile raccontarlo perché ti vergogni, ti senti sola e ti subentra una rabbia interna che solo le donne che ci ascoltano da casa e hanno subito la stessa cosa possono capire. Non parlerò di luoghi, di date e soprattutto di lui ma cercherò di aggiungere dei dettagli''.</p>
      <p>Heather, accompagnata dal marito <b>Umberto Anzolin con cui vive a Hong Kong,</b> lascia <b>in silenzio lo studio</b>: "Voglio dare alle donne <b>il coraggio di alzarsi e andarsene via da casa </b>perché bisogna essere forti, questo non deve più essere un argomento tabù o scomodo. Qualche anno fa timidamente ho tentato di raccontalo a qualcuno che era vicino a me, tre persone lo sapevano ma davanti a terzi giravano la faccia dall'altra parte perché è più comodo far finta di niente e non andare ad indagare''.</p>
      <p>"Sono le minacce, il modo di parlarti e di buttarti giù a farti diventare complessata, ti portano a non amarti più e questo è ancora più pericoloso per una donna''. Poi spiega perc hè non riusciva a reagire: "Lui mi minacciava, mi diceva sei straniera, crederanno a me, mi chiamava 'gallina americana' e io pensavo 'gallina dalle uova d'oro' semmai. Adesso mi sento forte, protetta e ho voglia di trasmettere alle donne a casa questa mia forza. Io da un giorno all'altro ho preso la borsa con le mie cose per la danza che avevo in sala prove e non sono più tornata a casa,<b> sono andata a vivere da un'amica. </b>Non mi interessavano più i soldi,<b> non mi interessava più la televisione,</b> mi sono detta 'non mi faranno più lavorare? Dubito' ma me ne sono andata lo stesso. Non dovete avere paura perché essere violentate psichicamente e mentalmente è una vergogna, dovete uscire e reagire!'', ha concluso.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>