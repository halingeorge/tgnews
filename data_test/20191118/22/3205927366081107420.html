<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/293947-retsos-sto-gavros-gr-o-olympiakos-tha-epistrepsei-100-sthn-koryfh"/>
    <meta property="og:site_name" content="gavros.gr"/>
    <meta property="article:published_time" content="2019-11-18T22:55:00+00:00"/>
    <meta property="og:title" content="Ρέτσος στο gavros.gr: «Ο Ολυμπιακός θα επιστρέψει 100% στην κορυφή!»"/>
    <meta property="og:description" content="Ο 21χρονος στόπερ εξέφρασε, μέσω του gavros.gr, τη σιγουριά του, ότι ο Θρύλος θα βγει πρωταθλητής! Τι δήλωσε για Τσιμίκα, Μπουχαλάκη και όχι μόνο..."/>
  </head>
  <body>
    <article>
      <h1>Ρέτσος στο gavros.gr: «Ο Ολυμπιακός θα επιστρέψει 100% στην κορυφή!»</h1>
      <address>
        <time datetime="2019-11-18T22:55:00+00:00">18 Nov 2019, 22:55</time>
      </address>
      <p>Μπορεί ο Πάνος Ρέτσος να βρίσκεται πολλά χιλιόμετρα μακριά από τον Πειραιά, ωστόσο δεν ξεχνά τον Ολυμπιακό. Η αγάπη του για τον Θρύλο, άλλωστε, είναι γνωστή. Μεγάλωσε στο μεγάλο Λιμάνι, με την ερυθρόλευκη φανέλα. Από πιτσιρίκι, στις Ακαδημίες του κορυφαίου ελληνικού συλλόγου και έπειτα, βασικός στη «μεγάλη» ομάδα...</p>
      <p>Τι κι αν αγωνίζεται στην Μπάγερ Λεβερκούζεν, παρακολουθεί κανονικά τον Ολυμπιακό και την πορεία του. Και, μάλιστα, είναι σίγουρος ότι θα επιστρέψει στην κορυφή του πρωταθλήματος! Κάτι που δήλωσε στο <b>gavros.gr</b>!</p>
      <p>O 21χρονος αμυντικός χαρακτήρισε πολύ ποιοτική την ομάδα του Πέδρο Μαρτίνς και τόνισε, ότι θα κατακτήσει το εφετινό πρωτάθλημα. Μάλιστα, εξέφρασε τη χαρά του για την εξέλιξη των Τσιμίκα και Μπουχαλάκη, ενώ αποθέωσε τον Γκιλιέρμε.</p>
      <p>Ο πρώην στόπερ των Πειραιωτών ανέφερε αρχικά: «Ο Ολυμπιακός έχει μια πολύ καλή ομάδα. Πριν από δύο χρόνια ήταν λίγο στα... κάτω του, όμως έφτιαξε ένα ρόστερ με ποιοτικούς παίκτες! Οι μεταγραφές που έκανε το καλοκαίρι βοηθούν πάρα πολύ την ομάδα, η οποία δείχνει την ποιότητα της και στο Champions League. Ο Ολυμπιακός πιστεύω θα καταφέρει να βγει πρωταθλητής στο φινάλε. Πιστεύω 100% ότι ο Ολυμπιακός θα επιστρέψει στην κορυφή».</p>
      <p>Και πρόσθεσε: «Είμαι χαρούμενος για πολλούς παίκτες, όπως για τον Τσιμίκα και τον Μπουχαλάκη, που είναι πλέον βασικοί στην ομάδα και δείχνουν πάρα πολύ καλό πρόσωπο. Ήμασταν πολλά χρόνια συμπαίκτες και τους ξέρω προσωπικά. Γενικά, όπως είπα, η ομάδα έχει πολλούς ποιοτικούς παίκτες! Ο Γκιλιέρμε είναι μεγάλος παίκτης και βοηθάει πάρα πολύ την ομάδα. Το επίπεδο του είναι πάρα πολύ καλό».</p>
      <p>Τέλος, ο Ρέτσος μίλησε για την παρουσία του στην Μπάγερ Λεβερκούζεν και την επιστροφή του στη δράση, μετά τον τραυματισμό του. Συγκεκριμένα, δήλωσε: «Είμαι υγιής 100%. Έχω αγωνιστεί σε κάποια παιχνίδια. Όλα μια χαρά, δόξα τω Θεώ. Περιμένω, βέβαια, περισσότερο χρόνο συμμετοχής...».</p>
      <p>
        <b>Γ.Κ.</b>
      </p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/293950-den-yparxei-allos-paikths-san-ton-lobera"/>
        <a href="https://www.gavros.gr/article/podosfairo/293951-nikh-xwris-antikrisma-gia-thn-ethnikh"/>
        <a href="https://www.gavros.gr/article/podosfairo/293945-kseftila-ths-epo-to-adeio-oaka"/>
        <a href="https://www.gavros.gr/article/podosfairo/293926-atomiko-oi-balmpoyena-kai-gkilierme"/>
      </related>
    </article>
  </body>
</html>