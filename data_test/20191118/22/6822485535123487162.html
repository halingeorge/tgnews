<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827193.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T22:47:00+00:00"/>
    <meta property="og:title" content="درخواست کمک عربستان از آمریکا و انگلیس برای مقابله با پهپادها"/>
    <meta property="og:description" content="به گزارش تسنیم به نقل از شبکه المسیره، عبدالقادر المرتضی امروز دوشنبه گفت تمام پیشنهادهایی که نماینده سازمان ملل درباره پرونده اسیران ارائه کرده، با موافقت طرف ملی روبرو شده، اما طرف دیگر(متجاوزان و مزدوران) آن را نپذیرفته‌اند."/>
  </head>
  <body>
    <article>
      <h1>درخواست کمک عربستان از آمریکا و انگلیس برای مقابله با پهپادها</h1>
      <address>
        <time datetime="2019-11-18T22:47:00+00:00">18 Nov 2019, 22:47</time>
      </address>
      <p>رئیس کمیته ملی امور اسیران یمن از مخالفت رژیم سعودی با تمام پیشنهادهای نماینده سازمان ملل درباره پرونده اسیران خبر داد.</p>
      <p>به گزارش تسنیم به نقل از شبکه المسیره، عبدالقادر المرتضی امروز دوشنبه گفت تمام پیشنهادهایی که نماینده سازمان ملل درباره پرونده اسیران ارائه کرده، با موافقت طرف ملی روبرو شده، اما طرف دیگر(متجاوزان و مزدوران) آن را نپذیرفته‌اند.</p>
      <p>وی افزود ما برای نشان دادن حسن نیت خود، اقدام به آزادی صدها اسیر به صورت یکجانبه کردیم، ولی طرف  دیگر با پرونده اسیران همانند یک پرونده سیاسی و نه انسانی رفتار می‌کند.</p>
      <p>
        <b>درخواست کمک عربستان از آمریکا و انگلیس برای مقابله با پهپادها</b>
      </p>
      <p>المسیره گزارش داد فرماندهان نیروی هوایی آمریکا، انگلیس و فرانسه در حال بررسی وسایل و فناوری‌های جدیدی هستند تا پادشاهی سعودی را از خطر پهپادها حفظ کنند. خبرگزاری رسمی سعودی گزارش داد سرلشکر ترکی بن بندر بن عبدالعزیز فرمانده نیروی هوایی سعودی ریاست هیئت پادشاهی را در نمایشگاه بین المللی هواپیمایی دبی و کنفرانس بین المللی فرماندهان نیروی هوایی برعهده دارد که دیدارهایی با رئیس ستاد مشترک نیروی هوایی آمریکا و فرمانده نیروی هوایی فرانسه انجام داده است.</p>
      <p>این رسانه، هدف از این دیدارها را بررسی آنچه تهدیدهایی خواند که منطقه خلیج فارس در معرض آن قرار دارد. خبرگزاری سعودی یکی از موضوعات مورد بحث را بررسی شیوه محافظت در برابر خطر پهپادها اعلام کرد.</p>
      <p>بر اساس گزارش المسیره،‌یگان پهپادی یمنی‌ها برتری کم‌نظیر خود را در ضربه زدن به اهداف سعودی و اماراتی ثابت کرد به طوری که سامانه‌های دفاعی پیشرفته آمریکا در مقابله با آن شکست خورد که علاوه بر آنکه ضربه کوبنده‌ای به اعتبار تسلیحات آمریکا وارد کرد، خسارت‌های زیادی هم به کشورهای متجاوز علیه یمن وارد کرد.</p>
    </article>
  </body>
</html>