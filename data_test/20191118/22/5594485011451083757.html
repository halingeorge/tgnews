<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/tezhk-udar-za-zhivko-vilitsata-ktal-v-doma-na-bashcha-si-22-khil-dozi-za-pazara-v-burgas_news710093.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T22:25:00+00:00"/>
    <meta property="og:title" content="Тежък удар за Живко Вилицата, кътал в дома на баща си 22 хил. дози за пазара в Бургас"/>
    <meta property="og:description" content="Определението на Окръжен съд – Бургас подлежи на обжалване пред Апелативния съд в града"/>
  </head>
  <body>
    <article>
      <h1>Тежък удар за Живко Вилицата, кътал в дома на баща си 22 хил. дози за пазара в Бургас</h1>
      <h2>Определението на Окръжен съд – Бургас подлежи на обжалване пред Апелативния съд в града</h2>
      <address>
        <time datetime="2019-11-18T22:25:00+00:00">18 Nov 2019, 22:25</time>
      </address>
      <p>https://blitz.bg/kriminalni/prestplenie/tezhk-udar-za-zhivko-vilitsata-ktal-v-doma-na-bashcha-si-22-khil-dozi-za-pazara-v-burgas_news710093.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574107402-157408943659761.jpg"/>
      </figure>
      <p><b>Пратиха зад решетките 38-годишния Живко Димитров, по прякор Вилицата от бургаския жк. „Меден рудник”, пише Флагман.бг. Той е обвинен в държане с цел разпространение на над 6 килограма чист канабис.</b><br/><br/>Припомняме, че Димитров бе арестуван при мащабната акция на ОД на МВР-Бургас, при която бе разбито депо за наркотици, намиращо се в семейната къща на бащата на Живко. В имота в айтоското село Чукарка, бургазлията държал над 6 кг коноп, които били разделени на 22 хил. дози и приготвени за наркопазара в Бургас.<br/><br/>По-късно стана ясно, че дрогата е била с много висока чистота на наркотично вещество тетрахдироканабинол – 18 процента, при максимално възможни 21. По цени на съдебната система марихуаната струва над 300 000 лв. В апартамента на Живко в жк. „Меден рудник” бяха открити още близо 22 кг коноп, който след преработка ще даде поне още 6 кг чист канабис.<br/><br/>Според разследващите Димитров е снабдявал дилърите в Бургаско с дрога. Държавното обвинение е категорично, че бургазлията е извършител на престъплението, в което е обвинен. Прокуратурата смята, че криминално проявеният мъж може да се укрие или да извърши ново престъпление и поиска най-строгата мярка за неотклонение.<br/><br/>Съдът прие мотивите на прокурора и задържа под стража обвиняемия.<br/><br/>Определението на Окръжен съд – Бургас подлежи на обжалване пред Апелативния съд в града.<br/><br/><b>ОЧАКВАЙТЕ ПОДРОБНОСТИ В БЛИЦ</b><br/> </p>
    </article>
  </body>
</html>