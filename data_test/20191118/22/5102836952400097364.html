<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/18/muslimske-ledere-anmelder-sian-etter-koran-brenningen-hatkriminalitet/"/>
    <meta property="og:site_name" content="Document"/>
    <meta property="article:published_time" content="2019-11-18T22:41:04+00:00"/>
    <meta property="og:title" content="Muslimske ledere anmelder SIAN etter Koran-brenningen: «Hatkriminalitet»"/>
    <meta property="og:description" content="Det ble bråk da SIAN-leder Lars Thorsen satte fyr på Koranen i Kristiansand lørdag. Foto: Tor Erik Schrøder / NTB scanpix"/>
  </head>
  <body>
    <article>
      <h1>Muslimske ledere anmelder SIAN etter Koran-brenningen: «Hatkriminalitet»</h1>
      <address><time datetime="2019-11-18T22:41:04+00:00">18 Nov 2019, 22:41</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/11/dur5gu6926e-e1574116812695-1024x665.jpg"/>
      </figure>
      <p>
        <i>Det ble bråk da SIAN-leder Lars Thorsen satte fyr på Koranen i Kristiansand lørdag. Foto: Tor Erik Schrøder / NTB scanpix</i>
      </p>
      <p>Flere muslimske ledere i Agder varsler at de vil politianmelde SIAN etter at de satte fyr på Koranen under en markering lørdag.</p>
      <blockquote>– Vi har tenkt å politianmelde den hatkriminaliteten som Sian har utført. De har kommet med verbale overgrep mot muslimer og ulovlig satt fyr på Koranen, sier Akmal Ali, leder for Muslimsk Union i Agder, til Fædrelandsvennen.</blockquote>
      <p>Mandag var de i møte med politikere og politi etter at Stopp islamiseringen av Norge (SIAN) lørdag arrangerte en demonstrasjon hvor to eksemplarer av Koranen ble kastet i en søppeldunk, mens ett eksemplar ble satt fyr på av leder Lars Thorsen. Flere motdemonstranter gikk deretter til angrep på Thorsen.</p>
      <p>SIAN hadde på forhånd varslet at de ville brenne et eksemplar av Koranen. Politiet hadde ikke gitt tillatelse til dette, og derfor ble demonstrasjonen stanset da SIAN-leder Lars Thorsen tente på en bok.</p>
      <blockquote>– Lars Thorsen oppnådde målet sitt. Han villedet politiet og satte fyr på Koranen. Det at han klarte dette har skapt mye frustrasjon blant både voksne og ungdom, sa Omar Sadiq, som er leder for Muslimsk Union Ungdom Agder, under møtet mandag.<br/><br/>– Nå sier ungdommene til oss ledere at vi jo ikke klarte å stoppe det som skjedde, og at de har mistet tilliten til oss. Derfor ønsker vi å politianmelde SIAN og kjøre denne saken i rettssystemet. Vi ønsker en gang for alle å stoppe SIAN og andre som skaper splid og rivalisering, sa Sadiq.</blockquote>
      <p>Lars Thorsen ble tidligere denne måneden dømt til 30 dagers betinget fengsel og en bot på 20.000 kroner for å ha omtalt muslimer som «notoriske seksualpredatorer» som «voldtar i epidemisk omfang» i SIAN-brosjyrer som ble delt ut i Oslo i fjor sommer.</p>
      <p>
        <a href="https://www.documentforlag.no/produkt/normlost/">Forhåndsbestill boken her til spesialpris!</a>
      </p>
      <figure>
        <a href="https://www.documentforlag.no/produkt/normlost/">
          <img src="https://www.document.no/wp-content/uploads/2019/09/bokannonse-normlost.jpg"/>
        </a>
      </figure>
      <h3>Støtt Document</h3>
      <p>Du kan enkelt sette opp et <b>fast, månedlig trekk med bankkort</b>:</p>
      <p>Eller du kan velge et <b>enkeltbeløp</b>:</p>
      <p>Du kan også overføre direkte til vårt kontonummer <b>1503.02.49981</b></p>
      <p>Vårt Vipps nummer er <b>13629</b></p>
      <p>For Paypal og SMS se vår<a href="https://www.document.no/stott-oss/">Støtt Oss-side.</a></p>
      <related>
        <h4>Les også</h4>
        <a href="https://www.document.no/2019/11/16/koran-brenning-i-kristiansand-forte-til-brak/"/>
        <a href="https://www.document.no/2019/10/29/kristiansand-kommune-trekker-sian-tillatelse/"/>
        <a href="https://www.document.no/2019/06/15/politiet-demonstrasjonen-ble-avbrutt-av-hensyn-til-sians-sikkerhet/"/>
        <a href="https://www.document.no/2019/10/21/sian-profiler-nekter-straffskyld/"/>
        <a href="https://www.document.no/2019/11/06/sian-far-likevel-demonstrere-politiet-ytringsfriheten-trumfer-alt-men-vil-nekte-koranbrenning/"/>
        <a href="https://www.document.no/2019/09/27/sian-ma-kaste-koranen-igjen-det-handler-om-ytringsfriheten/"/>
        <a href="https://www.document.no/2019/06/16/politiets-logn-om-hvorfor-de-stoppet-demo-nar-dere-klarer-a-kaste-koranen-da-er-det-over/"/>
        <a href="https://www.document.no/2018/10/01/nrk-ostlandssendingens-flaue-retrett-etter-a-ha-blitt-tatt-med-buksene-nede/"/>
        <a href="https://www.document.no/2019/06/15/politiet-stoppet-sian-demonstrasjon-da-koranen-ble-kastet-i-bakken/"/>
        <a href="https://www.document.no/2019/10/29/ordforer-i-kristiansand-vil-ha-ny-vurdering-av-sian-soknad/"/>
      </related>
    </article>
  </body>
</html>