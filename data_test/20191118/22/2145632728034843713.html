<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18592139-ubb-ocupa-prima-pozitie-in-clasamentul-global-al-universitatilor-din-romania"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-18T22:00:00+00:00"/>
    <meta property="og:title" content="UBB ocupă prima poziţie în clasamentul global al universităţilor din România"/>
    <meta property="og:description" content="Universitatea ”Babeş-Bolyai” (UBB) Cluj-Napoca ocupă şi în acest an prima poziţie în clasamentul global al universităţilor din România – Metaranking Universitar, fiind urmată de Universitatea Bucureşti şi de Universitatea Politehnica Bucureşti."/>
  </head>
  <body>
    <article>
      <h1>UBB ocupă prima poziţie în clasamentul global al universităţilor din România</h1>
      <address><time datetime="2019-11-18T22:00:00+00:00">18 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18592139/1/7010117-mediafax-foto-dan-tautan.jpg"/>
      </figure>
      <p>Universitatea ”Babeş-Bolyai” (UBB) Cluj-Napoca ocupă şi în acest an prima poziţie în clasamentul global al universităţilor din România – Metaranking Universitar, fiind urmată de Universitatea Bucureşti şi de Universitatea Politehnica Bucureşti.</p>
      <p>Clasamentul stabileşte ierarhia universităţilor din România combinând performanţele lor individuale din clasamentele academice internaţionale, potrivit unui comunicat al UBB.</p>
      <p>„UBB Cluj-Napoca ocupă şi în acest an prima poziţie în clasamentul global al universităţilor din România – Metaranking Universitar 2019, fiind urmată de Universitatea din Bucureşti şi de Universitatea Politehnica din Bucureşti. Clasamentul stabileşte ierarhia universităţilor din România combinând performanţele lor individuale din clasamentele academice internaţionale ale universităţilor”, se arată în comunicat.</p>
      <p>Rectorul UBB, Ioan Aurel Pop, a subliniat că universitatea clujeană se află în al patrulea an consecutiv pe prima poziţie în ţară în metaranking.</p>
      <p>„Întâmpinăm cu demnitate sărbătoarea celor 100 de ani de învăţământ superior în limba română la Cluj şi onorăm cei 437 de ani de la fondarea universităţii claudiopolitane în 1581”, a afirmat Pop.</p>
      <p>La rândul său, prorectorul UBB pentru cercetare, competitivitate-excelenţă şi publicaţii ştiinţifice, Daniel David, a menţionat că, de la an la an, UBB şi-a crescut performanţa reflectată în rankingurile internaţionale ale universităţilor, lucru care atrage resurse academice/financiare, studenţi naţionali şi internaţionali, cadre didactice/de cercetare de prestigiu şi confirmă statutul de universitate internaţională de excelenţă în predare şi cercetare.</p>
      <p>Metarankingul Universitar este un demers de clasificare a universităţilor româneşti demarat în anul 2016 de Ministerul Educaţiei şi Cercetării prin intermediul Grupului de Experţi la Nivel Înalt (High Level Experts Group) şi cu certificarea internaţională a metodologiei, fiind preluat ulterior şi realizat anual de Asociaţia Ad-Astra a Cercetătorilor Români.</p>
      <p>Metarankingul combină principalele rankinguri internaţionale ale universităţilor recunoscute/identificate de IREG Observatory on Academic Ranking and Excellence.</p>
      <p>Potrivit raportului aferent acestui an, scopul Metarankingului Universitar 2019 este să identifice care dintre cele 54 de universităţi publice şi 37 de universităţi private acreditate “au o minimă vizibilitate internaţională în rankingurile majore ale universităţilor, fiind prezente în cel puţin un ranking inclus în analiză şi care este impactul lor relativ în aria academică internaţională (prin punctajul obţinut în metaranking)”.</p>
      <p>„În condiţiile în care numărul universităţilor incluse anual în Metarankingul universitar a crescut de la 20 în anul 2016, la 23 în anul 2017, la 26 în anul 2018, ajungând la 30 în clasamentul dat publicităţii pe anul 2019, experţii au constatat şi creşterea impactului şi a vizibilităţii universităţilor româneşti în context internaţional”, se mai arată în comunicatul UBB Cluj-Napoca.</p>
      <p>Potrivit unui comunicat al UBB transmis, luni,</p>
      <related>
        <a href="https://www.descopera.ro/dnews/18491301-abu-dhabi-va-gazdui-prima-universitate-dedicata-inteligentei-artificiale"/>
      </related>
      <related>
        <a href="https://www.descopera.ro/cultura/18334750-actorul-matthew-mcconaughey-devine-profesor-la-universitatea-texas"/>
      </related>
      <related>
        <a href="https://www.descopera.ro/dnews/18249437-cercetatorii-de-la-universitatea-din-utah-au-reusit-sa-construiasca-un-brat-protetic-care-poate-simti-obiectele"/>
      </related>
      <related>
        <a href="https://www.descopera.ro/dnews/17868643-universitatea-ofera-meditatii-gratuite-matematica-liceeni"/>
      </related>
      <related>
        <a href="https://www.descopera.ro/dnews/16965858-universitatea-oxford-ofera-mai-mult-timp-fetelor-in-cadrul-examenelor-pentru-a-obtine-note-mai-bune"/>
      </related>
      <related>
        <a href="https://www.descopera.ro/istorie/16799543-cercetatorii-de-la-universitatea-cambridge-au-aflat-data-celei-mai-vechi-eclipse-de-soare-ajuta-la-rescrierea-istoriei-faraonilor"/>
      </related>
      <related>
        <a href="https://www.descopera.ro/dnews/16510163-universitatea-cambridge-a-refuzat-sa-returneze-australiei-mai-multe-artefacte-aborigene"/>
      </related>
      <related>
        <h4>Citeşte şi</h4>
        <a href="https://www.descopera.ro/cultura/14852601-devenit-victor-babes-parintele-medicinei-moderne-salvat-vieti"/>
        <a href="https://www.descopera.ro/dnews/18491301-abu-dhabi-va-gazdui-prima-universitate-dedicata-inteligentei-artificiale"/>
        <a href="https://www.descopera.ro/dnews/17409005-o-universitate-de-prestigiu-din-japonia-a-modificat-rezultatele-la-admitere-pentru-a-nu-le-permite-femeilor-sa-urmeze-cursurile-institutiei"/>
        <a href="https://www.descopera.ro/dnews/15737936-scandal-de-proportii-la-celebra-universitate-din-tokyo-unii-savanti-ar-fi-falsificat-informatii-in-lucrarile-stiintifice"/>
      </related>
    </article>
  </body>
</html>