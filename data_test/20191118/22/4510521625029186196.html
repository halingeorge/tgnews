<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/targu-jiu/infractiune-reclamata-facebook-a-avut-grija-fure-tot-tocana-zacusca-muraturile-ardeii-iute-doua-lazi-ceapa-1_5dd31ca15163ec427129233c/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-18T22:39:23+00:00"/>
    <meta property="og:title" content="Infracţiune reclamată pe Facebook. „A avut grijă să fure tot: tocana, zacusca, murăturile, ardeii iute, două lăzi de ceapă“"/>
    <meta property="og:description" content="O femeie, din municipiul Târgu Jiu, a reclamat pe pagina sa de Facebook comiterea unui furt, victimă fiind tatăl acesteia."/>
  </head>
  <body>
    <article>
      <h1>Infracţiune reclamată pe Facebook. „A avut grijă să fure tot: tocana, zacusca, murăturile, ardeii iute, două lăzi de ceapă“</h1>
      <address><time datetime="2019-11-18T22:39:23+00:00">18 Nov 2019, 22:39</time> by <a rel="author">Alin Ion</a></address>
      <h4>O femeie, din municipiul Târgu Jiu, a reclamat pe pagina sa de Facebook comiterea unui furt, victimă fiind tatăl acesteia.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/resita/video-hotii-lemne-i-au-atacat-jurnalistii-netflix-nu-s-a-sfiit-recunoasca-planul-taia-padurea-1_5dd284e75163ec427124758a/index.html"/>
        <a href="https://adevarul.ro/news/societate/imaginea-s-a-viralizat-facebook-tanara-asistenta-spune-poveste-fetite-mama-nu-stie-citeasca-1_5dd281705163ec4271245b7c/index.html"/>
        <a href="https://adevarul.ro/locale/ramnicu-valcea/video-transalpina-vazuta-toamna-drona-imaginile-de-milioane-dintr-un-tinut-fabulos-1_5dd12e045163ec42711b45e4/index.html"/>
      </related>
      <p>Aceasta susţine că o femeie catre primea un salariu pentru a avea grijă de tatăl ei, un pensionar în vârstă de 92 de ani, a furat tot ce i-a căzut în mână:</p>
      <p>„Am primit-o în casa tatălui meu spunându-mi că nu are unde să stea, plătită fiind cu un salariu lunar+cazare+mâncare, ca să aibă grijă de tatăl meu, a avut grija să fure TOT‼</p>
      <p>Pensia tatălui meu, cu vârsta de 92 ani, pentru care el a muncit o viaţa întreagă.</p>
      <p>Banii care erau în casă+cardul de la bancă.</p>
      <p>Hainele mele, hainele tatălui meu şi ale fiicei mele - inclusiv ciorapii.</p>
      <p>Vesela de bucătărie.</p>
      <p>Tot ce am făcut pentru iarna: tocana, zacusca, murăturile, ardei iute, două lăzi de ceapă.</p>
      <p>Şi multe altele câte ori mai fi!</p>
      <p>Aveţi mare grijă, dragi prieteni, să nu ajungeţi în capcana acestei femei în care de altfel am căzut şi eu“, a postat pe Facebook Veronica Dafinoiu.</p>
      <p>Reprezentanţii Inspectoratului de Poliţiei  al judeţului Gorj au anunţat că se efectuează verificări cu privire la acest caz. </p>
      <hr/>
    </article>
  </body>
</html>