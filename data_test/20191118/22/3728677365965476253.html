<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215806/Gebiedsraad-Middag-Humsterland-gaat-organisaties-adviseren-gevraagd-en-ongevraagd"/>
    <meta property="og:site_name" content="RTV Noord"/>
    <meta property="article:published_time" content="2019-11-18T22:03:00+00:00"/>
    <meta property="og:title" content="Gebiedsraad Middag-Humsterland gaat organisaties adviseren, gevraagd én ongevraagd"/>
    <meta property="og:description" content="In de Allersmaborg in Ezinge is maandagavond de nieuwe Gebiedsraad Middag-Humsterland geïnstalleerd. De raad gaat zich bezighouden met het behoud en de ontwikkeling van het gebied in de gemeente Westerkwartier."/>
  </head>
  <body>
    <article>
      <h1>Gebiedsraad Middag-Humsterland gaat organisaties adviseren, gevraagd én ongevraagd</h1>
      <address><time datetime="2019-11-18T22:03:00+00:00">18 Nov 2019, 22:03</time> by <a rel="author">Jan Been</a></address>
      <p>Kor Berghuis, oud-wethouder van de gemeente De Marne en huidig CDA-raadslid in Het Hogeland, is benoemd tot voorzitter.</p>
      <h3>Twaalf leden</h3>
      <p>De leden zijn afkomstig uit sectoren als leefbaarheid, landbouw, natuur, landschap en milieu, cultuur en historie, erfgoed, niet-agrarische ondernemers, dorpsbelangen en energie. In totaal heeft de raad twaalf leden, Berghuis is onafhankelijk voorzitter.</p>
      <p>De voornaamste taak van de Gebiedsraad is de uitvoering van de bestaande gebiedsvisie voor Nationaal Landschap Middag-Humsterland. De commissie kan - gevraagd en ongevraagd - overheden en andere organisaties adviseren over zaken die het Middag-Humsterland betreffen.</p>
      <h3>Nationaal Landschap</h3>
      <p>Middag-Humsterland ligt grofweg tussen het Van Starkenborghkanaal en het Reitdiep in de gemeente Westerkwartier. In het gebied liggen onder meer de dorpen Niehove, Oldehove, Saaksum, Den Ham, Ezinge, Feerwerd en Garnwerd.</p>
      <p>Het gebied is het oudste cultuurlandschap van West Europa en is een Nationaal Landschap.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/214061/Elsevier-Niehove-is-het-mooiste-dorp-van-Nederland"/>
      </related>
    </article>
  </body>
</html>