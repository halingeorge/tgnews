<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/sport/nemzetkozi-sport/ismet-nyert-a-magyar-noi-curling-csapat-2039712/"/>
    <meta property="og:site_name" content="SZOLJON"/>
    <meta property="article:published_time" content="2019-11-18T22:17:00+00:00"/>
    <meta property="og:title" content="Ismét nyert a magyar női curling csapat"/>
    <meta property="og:description" content="9-4-es győzelmet aratott az angolok felett."/>
  </head>
  <body>
    <article>
      <h6 class="kicker">SIKER</h6>
      <h1>Ismét nyert a magyar női curling csapat</h1>
      <address>
        <time datetime="2019-11-18T22:17:00+00:00">18 Nov 2019, 22:17</time>
      </address>
      <h4>9-4-es győzelmet aratott az angolok felett.</h4>
      <p>Esti mérkőzésén 9-4-es győzelmet aratott az angolok felett a magyar női csapat a svédországi Helsingborgban zajló curling Európa-bajnokság hétfői játéknapján.</p>
      <blockquote>A gárda a nap folyamán korábban 10-3-ra verte a litvánokat, s két vereség mellett az angolok elleni volt a harmadik sikere, amellyel jelenleg holtversenyben a harmadik helyen áll.</blockquote>
      <p>A magyar férfi csapat 7-5-ös vereséget szenvedett Walestől, így két győzelemmel és egy kudarccal áll.</p>
      <p>A férfiaknál két nyolcas csoportban zajlanak a B divíziós küzdelmek, az elsők rögtön a négy közé jutnak, míg a másodikok és harmadikok keresztbe játszanak az elődöntőbe kerülésért, majd a finalisták lépnek az A divízióba. A magyarok most másodikok holtversenyben Walesszel és Csehországgal.</p>
      <p>A nőknél a tízcsapatos másodosztályból az első négy játszhat az elődöntőben, amelynek győztesei feljutnak az élvonalba.</p>
      <p><b>Eredmények</b>:</p>
      <p>B divízió:</p>
      <p>nők:<br/>Magyarország-Anglia 9-4<br/>korábban:<br/>Magyarország-Litvánia 10-3</p>
      <p>korábban:</p>
      <p>férfiak:<br/>Wales-Magyarország 7-5</p>
      <p>
        <i>Forrás: MTI</i>
      </p>
    </article>
  </body>
</html>