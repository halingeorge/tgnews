<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640605/%DA%A9%D8%A7%D9%85%DB%8C%D9%88%D9%86-%D8%AD%D8%A7%D9%85%D9%84-%DB%B2%DB%B2%DB%B1-%DA%A9%DB%8C%D9%84%D9%88%DA%AF%D8%B1%D9%85-%D8%B4%DB%8C%D8%B4%D9%87-%D8%AF%D8%B1-%DA%AF%D9%85%D8%B1%DA%A9-%D8%B4%D9%87%DB%8C%D8%AF-%D8%B1%D8%AC%D8%A7%DB%8C%DB%8C-%D8%AA%D9%88%D9%82%DB%8C%D9%81-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T22:54:00+00:00"/>
    <meta property="og:title" content="کامیون حامل ۲۲۱ کیلوگرم شیشه در گمرک شهید رجایی توقیف شد"/>
    <meta property="og:description" content="فرمانده انتظامی استان هرمزگان از کشف بیش از ۲۲۱ کیلو گرم شیشه در بازرسی از یک دستگاه کامیون در گمرک شهید رجایی خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/640605/%DA%A9%D8%A7%D9%85%DB%8C%D9%88%D9%86-%D8%AD%D8%A7%D9%85%D9%84-%DB%B2%DB%B2%DB%B1-%DA%A9%DB%8C%D9%84%D9%88%DA%AF%D8%B1%D9%85-%D8%B4%DB%8C%D8%B4%D9%87-%D8%AF%D8%B1-%DA%AF%D9%85%D8%B1%DA%A9-%D8%B4%D9%87%DB%8C%D8%AF-%D8%B1%D8%AC%D8%A7%DB%8C%DB%8C-%D8%AA%D9%88%D9%82%DB%8C%D9%81-%D8%B4%D8%AF">کامیون حامل ۲۲۱ کیلوگرم شیشه در گمرک شهید رجایی توقیف شد</a>
      </h1>
      <h2>فرمانده انتظامی استان هرمزگان از کشف بیش از ۲۲۱ کیلو گرم شیشه در بازرسی از یک دستگاه کامیون در گمرک شهید رجایی خبر داد.</h2>
      <address><time datetime="2019-11-18T22:54:00+00:00">18 Nov 2019, 22:54</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سردار غلامرضا جعفری در تشریح این خبر، اظهارداشت: مأموران مبارزه با مواد مخدر استان هرمزگان با همکاری پلیس امنیت اقتصادی مستقر در گمرک شهید رجایی با انجام اقدامات اطلاعاتی گسترده دریافتند اعضای یک باند قاچاق موادمخدر در قالب کالاهای گمرکی با جاسازی در کانتینر و اقلام صادراتی اقدام به قاچاق مواد افیونی به ویژه مواد مخدر صنعتی می کنند.</p>
      <p>وی افزود: مأموران با بهره گیری از شیوه های پلیسی و تعقیب و مراقبت های لازم به یک دستگاه کامیون تریلی حامل یخچال که از یکی از کشورهای همسایه عازم گمرک شهید رجایی بندرعباس بود، مشکوک شدند.</p>
      <p>این مقام ارشد انتظامی ادامه داد: در بازرسی از کامیون ۲۲۸ بسته شیشه که در بسته های مختلف پلاستیکی به وزن ۲۲۱ کیلو و۸۰۰ گرم و به طرز بسیار ماهرانه در قسمت های مختلف کانتینر جاسازی شده بود کشف و ۲ متهم نیز در این زمینه دستگیر شدند.</p>
      <p>فرمانده انتظامی استان هرمزگان با تأکید بر اینکه ارزش محموله مواد مخدر مکشوفه برابر اعلام کارشناسان ۲۶ میلیارد ریال برآورد شده است، اذعان داشت: قاچاقچیان این محموله مواد مخدر را از کشور همسایه بارگیری و قصد داشتند از طریق گمرک شهید رجایی بندرعباس به مقصد کشورهای حاشیه خلیج فارس انتقال دهند که با هوشیاری و تلاش پلیس در انتقال این محموله سنگین مواد مخدر ناکام ماندند.</p>
    </article>
  </body>
</html>