<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/18/rosiya-atakuvala-ukrayinski-pozytsiyi-z-povitrya-ye-poranenyj/"/>
    <meta property="og:site_name" content="Народна Правда"/>
    <meta property="article:published_time" content="2019-11-18T22:53:11+00:00"/>
    <meta property="og:title" content="Росія атакувала українські позиції з повітря: є поранений"/>
    <meta property="og:description" content="Росія атакувала українські позиції з повітря поблизу Станиці Луганської. Один український захисник отримав важке поранення."/>
  </head>
  <body>
    <article>
      <h1>Росія атакувала українські позиції з повітря: є поранений</h1>
      <h2>Не виключено, що атаку було здійснено з території РФ</h2>
      <address>
        <time datetime="2019-11-18T22:53:11+00:00">18 Nov 2019, 22:53</time>
      </address>
      <p>У понеділок, 18 листопада, на кордоні з РФ <a href="https://narodna-pravda.ua/2019/11/18/vijna-na-donbasi-bojovyky-vidkryly-vogon-iz-zaboronenoyi-zbroyi/">на Донбасі</a> російські війська атакували позиції українських бійців з повітря, один український захисник отримав важке поранення.</p>
      <p>Про це повідомляє НАРОДНА ПРАВДА із посиланням на публікацію журналіста Юрія Бутусова у Facebook.</p>
      <p>Loading...</p>
      <p>Інцидент трапився біля села Сизе під Луганськом – ймовірно з території Російської Федерації, позиції 46-ї десантно-штурмової бригади, розташовані там, були атаковані безпілотником, який прицільно скинув бойову гранату.</p>
      <p>Бутусов наголошує, що Сизе розташоване на самому кордоні з РФ і поблизу лінії фронту у Станиці Луганській, останні роки воно вважалося тихим місцем.</p>
      <p>“Позиції 46-ї десантно-штурмової бригади були атаковані безпілотником, який прицільно скинув бойову гранату. Один наш воїн важко поранений, множинні осколкові поранення спини. Військові медики підтверджують – це не випадковий вибух, поранення – бойовий”, – пише він.</p>
      <p>Зараз за життя десантника борються лікарі.</p>
      <p>“Цілком ймовірно, атака зроблена з території РФ, в районі, який безпосередньо примикає до ділянки розведення в Станиці Луганській. У будь-якому випадку, російське командування не могло не контролювати запуск безпілотника в цьому районі”, – наголосив Бутусов.</p>
      <figure>
        <img src="https://narodna-pravda.ua/wp-content/uploads/2019/11/8863dc4f7da0cac536762ae71d3f554b-471913-d4wZh4Rs.png"/>
      </figure>
      <p>Нагадаємо, в Управлінні верховного комісара ООН з прав людини озвучили <a href="https://narodna-pravda.ua/2019/11/15/skilky-lyudej-staly-zhertvamy-vijny-na-donbasi-v-oon-ozvuchyly-strashni-tsyfry/">загальну кількість жертв бойових дій на Донбасі</a> в період з березня 2014 року до 31 жовтня 2019 року.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>