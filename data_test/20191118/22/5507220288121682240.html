<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186771/"/>
    <meta property="og:site_name" content="Janam TV"/>
    <meta property="article:published_time" content="2019-11-18T22:57:46+00:00"/>
    <meta property="og:title" content="കമ്മ്യൂണിസ്റ്റ് ഭീകരര്‍ക്ക് പിന്നില്‍ ഇസ്ലാമിക ഭീകരസംഘടന; സിപിഎം കോഴിക്കോട് ജില്ലാ സെക്രട്ടറി"/>
    <meta property="og:description" content="കോഴിക്കോട്: കോഴിക്കോട് ഉള്ള ഇസ്ലാമിക ഭീകരവാദ പ്രസ്ഥാനമാണ് കമ്മ്യൂണിസ്റ്റ് ഭീകരരെ സഹായിക്കുന്നതെന്ന് സിപിഎം ജില്ലാ സെക്രട്ടറി പി.മോഹനനന്‍. ഇസ്ലാമിക"/>
  </head>
  <body>
    <article>
      <h1>കമ്മ്യൂണിസ്റ്റ് ഭീകരര്‍ക്ക് പിന്നില്‍ ഇസ്ലാമിക ഭീകരസംഘടന; സിപിഎം കോഴിക്കോട് ജില്ലാ സെക്രട്ടറി</h1>
      <address><time datetime="2019-11-18T22:57:46+00:00">18 Nov 2019, 22:57</time> by <a rel="author">Janam TV Web Desk</a></address>
      <p>കോഴിക്കോട്: കോഴിക്കോട് ഉള്ള ഇസ്ലാമിക ഭീകരവാദ പ്രസ്ഥാനമാണ് കമ്മ്യൂണിസ്റ്റ് ഭീകരരെ സഹായിക്കുന്നതെന്ന് സിപിഎം ജില്ലാ സെക്രട്ടറി പി.മോഹനനന്‍. ഇസ്ലാമിക ഭീകരവാദികളാണ് കമ്മ്യൂണിസ്റ്റ് ഭീകരവാദികളെ പ്രോത്‌സാഹിപ്പിക്കുന്നതെന്നും ഇക്കാര്യം പോലീസ് പരിശോധിക്കണമെന്നും പി മോഹനനന്‍ ആവശ്യപ്പെട്ടു. താമരശ്ശേരിയില്‍ നടന്ന കെഎസ്‌കെടിയു ജില്ലാ പൊതുസമ്മേളനത്തിലായിരുന്നു പി മോഹനന്റെ പ്രസ്ത്ഥാവന.</p>
      <p>കോഴിക്കോട് കേന്ദ്രമായി പ്രവര്‍ത്തിക്കുന്ന ഇസ്ലാമിക ഭീകര പ്രസ്ഥാനങ്ങളാണ് കമ്മ്യൂണിസ്റ്റ് ഭീകരരെ വെള്ളവും വളവും കൊടുത്ത് വളര്‍ത്തുന്നത്. അവര്‍ തമ്മില്‍ ഒരു ചങ്ങാത്തമുണ്ട് .പോലീസ് അത് പരിശോധിക്കണമെന്നും അദ്ദേഹം ആവശ്യപ്പെട്ടു. എന്നാല്‍ ഏത് ഇസ്ലാമിക ഭീകര സംഘടനയ്ക്കാണ് കമ്മ്യൂണിസ്റ്റ് ഭീകരരുമായി ബന്ധമെന്ന് അദ്ദേഹം പ്രസംഗത്തില്‍ പറഞ്ഞിട്ടില്ല.</p>
      <p>യുഎപിഎ ചേര്‍ത്ത് സിപിഎം പ്രവര്‍ത്തകരെ അറസ്റ്റ് ചെയ്തതില്‍ പാര്‍ട്ടി നേത്യത്വത്തിനിടയില്‍ അഭിപ്രായവ്യത്യാസങ്ങള്‍ നിലനില്‍ക്കുന്നതിനിടെയാണ് പി മോഹനന്റെ പ്രസ്താവന. യുഎപിഎ ചുമത്തി സിപിഎം പ്രവര്‍ത്തകരെ അറസ്റ്റ് ചെയ്ത നടപടിയെ അനുകൂലിക്കുന്ന രീതിയിലായിരുന്നു പി മോഹനന്റെ വാക്കുകള്‍.</p>
    </article>
  </body>
</html>