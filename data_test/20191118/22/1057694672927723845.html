<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2042075/dachtilidi-tou-oskar-ouailnt-epistrefi-sto-panepistimio-tis-oxfordis.html"/>
    <meta property="og:site_name" content="News.gr"/>
    <meta property="article:published_time" content="2019-11-18T22:01:07+00:00"/>
    <meta property="og:title" content="Δαχτυλίδι του Όσκαρ Ουάιλντ επιστρέφει στο Πανεπιστήμιο της Οξφόρδης"/>
    <meta property="og:description" content="Είχε κλαπεί το 2002 από τον καθαριστή Ίμον Άντριους, ο οποίος το πούλησε έναντι 150 λιρών"/>
  </head>
  <body>
    <article>
      <h1>Δαχτυλίδι του Όσκαρ Ουάιλντ επιστρέφει στο Πανεπιστήμιο της Οξφόρδης</h1>
      <address>
        <time datetime="2019-11-18T22:01:07+00:00">18 Nov 2019, 22:01</time>
      </address>
      <h3>Είχε κλαπεί το 2002 από τον καθαριστή Ίμον Άντριους, ο οποίος το πούλησε έναντι 150 λιρών</h3>
      <p>Ένα χρυσό δαχτυλίδι που είχε χαρίσει σε έναν στενό φίλο του ο Ιρλανδός συγγραφέας Όσκαρ Ουάιλντ θα επιστραφεί στο Πανεπιστημίο της <a href="https://www.news.gr/tag/oxfordi"><b>Οξφόρδης</b></a>, σχεδόν 20 χρόνια αφότου κλάπηκε από το Μάγκνταλεν Κόλετζ.</p>
      <p>Όπως αναφέρει το Αθηναϊκό Πρακτορείο Ειδήσεων, ο Ολλανδός ντετέκτιβ έργων τέχνης Άρθουρ Μπραντ εντόπισε το δαχτυλίδι, το οποίο θα επιστρέψει στην προθήκη του στις 4 Δεκεμβρίου, όπως έγινε γνωστό από τον οικονομικό διαχειριστή του Κολεγίου, Μαρκ Μπλάντφορντ-Μπέικερ.</p>
      <p>Το δαχτυλίδι των 18 καρατίων είχε δοθεί από τον Ουάιλντ και τον συμφοιτητή του Ρέτζιναλντ Χάρντινγκ στον Ουίλιαμ Γουόρντ το 1876, όταν και οι τρεις φοιτούσαν στο Κολέγιο. Κλάπηκε το 2002 από τον καθαριστή Ίμον Άντριους, ο οποίος το πούλησε έναντι 150 λιρών. Ήταν άγνωστο τι απέγινε στη συνέχεια, όμως οι αρχές πίστευαν ότι κατά πάσα πιθανότητα ο κλεπταποδόχος θα το είχε λιώσει. Η αξία του τότε ήταν περίπου 35.000 λίρες.</p>
      <p>«Χαιρόμαστε πολύ που θα το πάρουμε πίσω. Πριν από χρόνια η αστυνομία πίστευε ότι θα το είχε λιώσει κάποιος που δεν είχε αντιληφθεί τη σημασία του», είπε ο Μπλάντφορντ-Μπείκερ.</p>
      <p>Το δαχτυλίδι φέρει τα αρχικά του Ουάιλντ και μια αφιέρωση στα αρχαία ελληνικά: «Δώρο αγάπης σ’ αυτόν που την επιθυμεί».</p>
      <p>Ο Μπραντ έχει βοηθήσει στον εντοπισμό πολλών έργων τέχνης, όπως ενός πίνακα του Πάμπλο Πικάσο που κλάπηκε από το γιοτ ενός Σαουδάραβα το 1999.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/803230/i-oxfordi-perni-piso-to-vravio-apo-tin-aoungk-san-sou.html"/>
        <a href="https://www.news.gr/kosmos/article/2042309/tragodia-stin-kina-15-anthrakorichi-echasan-ti-zoi-tous-se-ekrixi-methaniou.html"/>
        <a href="https://www.news.gr/kosmos/article/2042047/i-ammos-sto-epikentro-tis-pagkosmias-mavris-agoras.html"/>
      </related>
    </article>
  </body>
</html>