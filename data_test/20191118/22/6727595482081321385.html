<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kerala-govt-refused-to-cag-audit-in-kiifb123.html"/>
    <meta property="og:site_name" content="DoolNews"/>
    <meta property="article:published_time" content="2019-11-18T22:09:00+00:00"/>
    <meta property="og:title" content="കിഫ്ബിയില്‍ സമ്പൂര്‍ണ ഓഡിറ്റിന് അനുമതി നല്‍കില്ല; സി.എ.ജിക്ക് ആദ്യമായി മറുപടി നല്‍കി സര്‍ക്കാര്‍"/>
    <meta property="og:description" content="C.A.G KIIFB Kerala തിരുവനന്തപുരം: കിഫ്ബിയില്‍ സമ്പൂര്‍ണ ഓഡിറ്റിന് അനുമതിയില്ലെന്ന് വ്യക്തമാക്കി സര്‍ക്കാര്‍ സി.എജി.ക്ക് കത്തയച്ചു.കിഫ്ബിയില്‍ ചട്ടം 20 (2) പ്രകാരം സമ"/>
  </head>
  <body>
    <article>
      <h1>കിഫ്ബിയില്‍ സമ്പൂര്‍ണ ഓഡിറ്റിന് അനുമതി നല്‍കില്ല; സി.എ.ജിക്ക് ആദ്യമായി മറുപടി നല്‍കി സര്‍ക്കാര്‍</h1>
      <address><time datetime="2019-11-18T22:09:00+00:00">18 Nov 2019, 22:09</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: കിഫ്ബിയില്‍ സമ്പൂര്‍ണ ഓഡിറ്റിന് അനുമതിയില്ലെന്ന് വ്യക്തമാക്കി സര്‍ക്കാര്‍ സി.എജി.ക്ക് കത്തയച്ചു.</p>
      <p>കിഫ്ബിയില്‍ ചട്ടം 20 (2) പ്രകാരം സമ്പൂര്‍ണ ഓഡിറ്റിംഗ് ആവശ്യപ്പെട്ട് നാല് തവണ സി.എ.ജി സര്‍ക്കാരിന് കത്തയിച്ചിരുന്നു. എന്നാല്‍ ആദ്യത്തെ മൂന്ന് കത്തുകള്‍ക്കും സര്‍ക്കാര്‍ സി.എ.ജിക്ക് മറുപടി നല്‍കിയിരുന്നില്ല.</p>
      <p>ചട്ടം 14(1) പ്രകാരം എല്ലാ കണക്കുകളും സി.എ.ജി.ക്ക് പരിശോധിക്കാവുന്നതാണ് എന്നാണ് കിഫ്ബിയുടെ നിലപാട്. ചട്ടം 20 (2) പ്രകാരം ഓഡിറ്റിംഗിന് ആവശ്യപ്പെടാനുള്ള അധികാരം മാത്രമേ സി.എ.ജി.ക്കുള്ളുവെന്നും അനുമതി നല്‍കാനുള്ള അധികാരം സര്‍ക്കാരിനാണെന്നുമാണ് കിഫ്ബി പറയുന്നത്.</p>
      <related>
        <a href="https://www.doolnews.com/rajya-sabha-marshals-uniform-changes-to-military-green454.html?utm_source=doolnews&amp;utm_medium=related"/>
      </related>
      <p>ചട്ടം 20(2) പ്രകാരം ഓഡിറ്റ് ഏല്‍പ്പിക്കണമെന്നാവശ്യപ്പെട്ട് ഫെബ്രുവരി 11ന് സര്‍ക്കാറിന് സി.എ.ജി കത്തയിച്ചിരുന്നു. നാലാമതായി അയച്ച കത്തില്‍ കിഫ്ബിയില്‍ സര്‍ക്കാരിന്റെ ഓഹരി കുറഞ്ഞാല്‍ ഓഡിറ്റിംഗ് തന്നെ സാധ്യമാവില്ല എന്ന കാര്യം സി.എ.ജി സൂചിപ്പിച്ചിരുന്നു.</p>
      <p><a href="https://goo.gl/jP9ABo"><b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b></a><br/>എന്നാല്‍, ഓഹരി കുറഞ്ഞാലും ചട്ടം 14 (2) പ്രകാരം ഓഡിറ്റിംഗ് നടത്താന്‍ മുന്‍കൂര്‍ അനുതി നല്‍കുന്നതായി സര്‍ക്കാര്‍ സി.എ.ജിയെ അറിയിച്ചിരുന്നു.</p>
      <related>
        <a href="https://www.doolnews.com/fathima-latheef-death-central-crime-branch-questioning-3-teachers-at-iit.html?utm_source=doolnews&amp;utm_medium=related"/>
      </related>
      <p>കിഫ്ബിയുടെ നിലപാടിനെതിരെ പ്രതിപക്ഷം രംഗത്തു വന്നിരുന്നു. കിഫ്ബി ഫണ്ടുകള്‍ സി.എ.ജിയുടെ ഓഡിറ്റിന് വിധേയമാക്കണമെന്ന് പ്രതിപക്ഷ നേതാവ് രമേശ് ചെന്നിത്തല നേരത്തെ പറഞ്ഞിരുന്നു.അഴിമതിയും കെടുകാര്യസ്ഥതയും കാരണമാണ് ഓഡിറ്റ് നടത്താതിരിക്കുന്നതെന്ന് അദ്ദേഹം ആരോപിച്ചിരുന്നു.<br/><a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw"><b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b></a><br/>കിഫ്ബി സുതാര്യമാണെന്നും ഇതിലും സുതാര്യമായ ഒരു പദ്ധതി കേരളത്തില്‍ വേറെ കാണാന്‍ കഴിയില്ലെന്നും ധനമന്ത്രി തോമസ് ഐസക്ക് നേരത്തെ പറഞ്ഞിരുന്നു.</p>
      <figure>
        <iframe src="https://www.youtube.com/embed/IZ8UzoJeXnQ" width="527" height="309" data-service="Youtube" scrolling="no"/>
      </figure>
    </article>
  </body>
</html>