<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827194.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T22:54:00+00:00"/>
    <meta property="og:title" content="اسد: مهم‌ترین معضل جوامع عربی نبود گفت‌وگو است"/>
    <meta property="og:description" content="به گزارش فارس، «بشار اسد» رئیس‌جمهور سوریه روز دوشنبه در جلسه گفت‌وگوی آزاد با گروهی از جوانان سوری گفت که مذاکره شالوده ایجاد راه‌حل‌هاست و نباید مذاکره‌ای که صورت می‌گیرد، صرفا برای انجام مذاکره باشد."/>
  </head>
  <body>
    <article>
      <h1>اسد: مهم‌ترین معضل جوامع عربی نبود گفت‌وگو است</h1>
      <address>
        <time datetime="2019-11-18T22:54:00+00:00">18 Nov 2019, 22:54</time>
      </address>
      <p>رئیس‌جمهور سوریه گفته آنچه که جامعه سوریه و دیگر جوامع عربی از فقدان آن رنج می‌برد نبود گفت‌وگو بین اقشار مختلف است.</p>
      <p>به گزارش فارس، «بشار اسد» رئیس‌جمهور سوریه روز دوشنبه در جلسه گفت‌وگوی آزاد با گروهی از جوانان سوری گفت که مذاکره شالوده ایجاد راه‌حل‌هاست و نباید مذاکره‌ای که صورت می‌گیرد، صرفا برای انجام مذاکره باشد.</p>
      <p>به گزارش روسیا الیوم، رئیس‌جمهور سوریه تصریح کرد، آنچه که جامعه سوریه و دیگر جوامع عربی از فقدان آن رنج می‌برد نبود گفت‌وگو بین اقشار مختلف است.</p>
      <p>رئیس‌جمهور سوریه افزود: چنین گفت‌وگوهایی به یک نیازی فوری برای هر جامعه‌ای مبدل شده که با چالش‌های بزرگی مانند مواردی که ما با آن روبرو هستیم، مواجه شده است و این نیازمند انسجام و آگاهی اجتماعی است.</p>
      <p>ریاست جمهوری سوریه در حساب توئیتر خود اعلام کرد که محور جلسه پرسش و پاسخ اسد و جوانان سوری، اوضاع اقتصادی و فساد، نقش جوانان در رهبری دولت، افراط گرایی و تروریسم، شفافیت و مبارزه با شایعات و نقش رسانه‌ها در این زمینه بوده است.</p>
    </article>
  </body>
</html>