<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/zakrili-tsyu-shval-i-vse-ne-potribno-nichogo-boyatisya-opublikovano-audiozapis-yak-yuzik-rishaye-pitannya-z-politsiyeyu/"/>
    <meta property="og:site_name" content="Прямий"/>
    <meta property="article:published_time" content="2019-11-18T22:00:00+00:00"/>
    <meta property="og:title" content="&quot;Закрили цю шваль і все. Не потрібно нічого боятися&quot;: опубліковано аудіозапис, як Юзік &quot;рішає&quot; питання з поліцією"/>
    <meta property="og:description" content="У мережі з'явились аудіозаписи, як народний депутат від &quot;Слуги народу&quot; Юрій Корявченков вказує поліції на те, хто і як розслідуватиме справи. Записи у"/>
  </head>
  <body>
    <article>
      <h1>"Закрили цю шваль і все. Не потрібно нічого боятися": опубліковано аудіозапис, як Юзік "рішає" питання з поліцією</h1>
      <address>
        <time datetime="2019-11-18T22:00:00+00:00">18 Nov 2019, 22:00</time>
      </address>
      <p>
        <b>У мережі з'явились аудіозаписи, як народний депутат від "Слуги народу" Юрій Корявченков вказує поліції на те, хто і як розслідуватиме справи.</b>
      </p>
      <p>Записи у своєму <a href="https://t.me/poliakovanton">Telegram-каналі </a>оприлюднив нещодавно вигнаний зі "Слуги народу" нардеп Юрій Поляков.</p>
      <p>“Ну що друзі, ось мені й прислали фрагмент розмови “наших” доблесних Слуг Богдана з керівником місцевої поліції Кривого Рогу. Буду піднімати ці питання перед президентом і правоохоронними органами. Гадаю, потрібно розібратися в тому, хто взагалі їх уповноважив проводити такі “переговори”. Робимо ставки, як швидко їх виключать з фракції, якщо звичайно виключать”, – написав Поляков.</p>
      <p>На аудіозаписі чоловік представився нардепом Юрієм Корявченковим (актор “Юзік” з “Кварталу 95”, – ред.).</p>
      <p>“Я хочу представити всіх, я Юрій Корявченков, я представник Зеленського в Кривому Розі й ми проводили вибори, перший тур і другий тур, парламентські. Це Юра Кисіль, він списочник, а я по 33 округу — це два райони, Центрально-міський і Металургійний. Володимир Захарченко, мажоритарник по 31 округу – це Північний район. Слава Медяник це Дніпропетровськ — це 27 округ. Він в Дніпропетровську, просто приїхав познайомитися і підтримати, напевно, і Володимира, і вас. Він в комітеті правоохоронних органів, Вова теж”, – заявив голос, схожий на нардепа Корявченкова.</p>
      <p>Учасники розмови обговорюють, як встановлювати владу в регіоні. Зокрема, один з учасників розмови, голос якого схожий на Корявченкова, каже, що місто вже 10 років перебуває “під впливом однієї сили” – мера Юрія Вілкула та його соратників.</p>
      <p>Учасник розмови запитує, як бути з ним, після чого хтось із присутніх радить: “Нехай тобі хтось пред’явить пред’яву. Нехай тобі пред’яву прокуратура скине, ДБР … Роби це по моїй команді. А ми підтримаємо”.</p>
      <p>При цьому депутати неодноразово повторюють, що “їхній дах тримає” особисто президент України, і тому наказують керівникам поліції тримати прямий зв’язок тільки з ними. Також в ході обговорення один з учасників підкреслює, що “ви в місті президента” і “у нас за спиною президент”.</p>
      <p>“Ніхто нічого не скаже. Закрили цю шваль і все. Не потрібно нічого боятися …” – говорять учасники розмови.</p>
      <p>Також відзначається і роль глави Державного бюро розслідувань Романа Труби.</p>
      <p>“Якщо хтось із прокурорських буде заважати – ми будемо вносити ЄРД по ним”, – говорять учасники розмови.</p>
      <p>Суть розмови зводиться до того, що “слуги народу” особисто контролюватимуть, які справи і як повинна вести поліція.</p>
      <p>Нагадаємо, народний депутат України від партії "Слуга народу" Юрій Корявченков роздавав своїм колегам у Верховній Раді <a href="https://prm.ua/chorti-habarnitstvom-zaymayutsya-nardep-yuzik-rozdavav-kolegam-u-radi-kvitki-na-kvartal-95/">квитки на виступ "Вечірнього Кварталу"</a>.</p>
      <p>Читайте також: <a href="https://prm.ua/velikomu-deputatu-malenke-avto-na-chomu-yizdit-yuzik/">Великому депутату маленьке авто: на чому їздить "Юзік"</a></p>
      <related>
        <h4>Схожі новини</h4>
        <a href="https://prm.ua/z-fraktsiyi-slugi-narodu-viyshlov-deputat-yakiy-mav-sudimist-za-zgvaltuvannya-nepovnolitnoyi/"/>
        <a href="https://prm.ua/ukrayina-pridbaye-naukove-sudno-dlya-antarktichnih-doslidzhen/"/>
        <a href="https://prm.ua/yakshho-pid-chas-normandskoyi-zustrichi-budut-pidpisani-postupki-to-zelenskogo-zustrine-revolyutsiya-gopko/"/>
      </related>
    </article>
  </body>
</html>