<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/emine-ston-aso-o-likourezos-chani-ke-to-telefteo-periousiako-tou-stichio-den-echi-telos-i-ikonomiki-katastrofi-gia-ton-diasimo-pinikologo/"/>
    <meta property="og:site_name" content="irafina"/>
    <meta property="article:published_time" content="2019-11-18T22:20:25+00:00"/>
    <meta property="og:title" content="Έμεινε στον άσο! Ο Λυκουρέζος χάνει και το τελευταίο περιουσιακό του στοιχείο! Δεν έχει τέλος η οικονομική καταστροφή για τον διάσημο ποινικολόγο"/>
    <meta property="og:description" content="«Έχει μόνο το γραφείο του, αλλά και αυτό βγαίνει σε πλειστηριασμό από τράπεζα». Η δήλωση αυτή ανήκει στον δικηγόρο υπεράσπισης του Αλέξανδρου Λυκουρέζου και την έκανε μέσα στη δικαστική αίθουσα την ημέρα που εκδικάζονταν τα ασφαλιστικά μέτρα επτά πρώην υπαλλήλων του δικηγορικού του γραφείου που διεκδικούν δεδουλευμένα και αποζημιώσεις. «Είναι στις άμεσες προθέσεις και προτεραιότητές […]"/>
  </head>
  <body>
    <article>
      <h1>Έμεινε στον άσο! Ο Λυκουρέζος χάνει και το τελευταίο περιουσιακό του στοιχείο! Δεν έχει τέλος η οικονομική καταστροφή για τον διάσημο ποινικολόγο</h1>
      <address>
        <time datetime="2019-11-18T22:20:25+00:00">18 Nov 2019, 22:20</time>
      </address>
      <figure>
        <img src="https://www.irafina.gr/wp-content/uploads/2018/03/deftos_728-90_single_new.jpg"/>
      </figure>
      <p>«Έχει μόνο το γραφείο του, αλλά και αυτό βγαίνει σε πλειστηριασμό από τράπεζα». Η δήλωση αυτή ανήκει στον δικηγόρο υπεράσπισης του Αλέξανδρου Λυκουρέζου και την έκανε μέσα στη δικαστική αίθουσα την ημέρα που εκδικάζονταν τα ασφαλιστικά μέτρα επτά πρώην υπαλλήλων του δικηγορικού του γραφείου που διεκδικούν δεδουλευμένα και αποζημιώσεις.</p>
      <p>«Είναι στις άμεσες προθέσεις και προτεραιότητές του να καταβάλει τα χρήματα», υποστήριξε ο πληρεξούσιος δικηγόρος του, με την πλευρά των εργαζομένων να αναφέρει ότι η απαίτηση έχει συνομολογηθεί, ωστόσο στερείται περιουσιακών στοιχείων.</p>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>Εν τω μεταξύ, τα χτυπήματα είναι απανωτά. Μετά τους πρώην υπαλλήλους του αλλά και τη σύλληψή του για συμμετοχή στην «μαφία των φυλακών», ακόμη ένας πιστωτής του «χτύπησε» την πόρτα του Αλέξανδρου Λυκουρέζου. Αυτή τη φορά πρόκειται για τράπεζα, η οποία στις 15 Ιανουαρίου βγάζει στο σφυρί το ίδιο το δικηγορικό γραφείο του ποινικολόγου για οφειλή ύψους 100.000 ευρώ.</p>
      <p>Το ιστορικό γραφείο που θα έχει τιμή εκκίνησης τα 441.000 ευρώ, είναι συνολικής επιφάνειας 213 τ.μ. Σύμφωνα με τα σχετικά έγγραφα, πρόκειται για μια αυτοτελής και ανεξάρτητη οριζόντια ιδιοκτησία πάνω από το ισόγειο σε πολυκατοικία σε κεντρικότατο σημείο της Αθήνας, που είναι κτισμένης επί οικοπέδου εκτάσεως 505,44 τμ.</p>
      <p>Πάντως, δεν είναι η πρώτη φορά που το επίμαχο ακίνητο βγαίνει σε πλειστηριασμό. Το ίδιο είχε συμβεί τον περασμένο μήνα, ωστόσο η διαδικασία ανεστάλη προσωρινά προκειμένου να διευθετηθεί η οφειλή. Φαίνεται όμως, ότι κάτι τέτοιο δεν είναι τόσο εύκολο, αν αναλογιστεί κανείς ότι οι οφειλές του γνωστού ποινικολόγου δεν σταματούν εδώ.</p>
      <p>Πρόσφατα, εισήχθη στο Τριμελές Εφετείο Πλημμελημμάτων δικογραφία που έχει σχηματιστεί σε βάρος του για χρέη προς το δημόσιο. Όπως έγινε γνωστό κατά τη διαδικασία, η οφειλή συνολικού ύψους 580.000 ευρώ, έχει μπει σε ρύθμιση η οποία και τηρείται. Σύμφωνα με το συνήγορο υπεράσπισης του πρώην βουλευτή, ένα μέρος των χρημάτων άνω των 100.000 ευρώ έχει ήδη εξοφληθεί, με αποτέλεσμα το δικαστήριο να προχωρήσει στην αναστολή της ποινικής δίωξης σε βάρος του Αλεξ. Λυκουρέζου, λόγω της επίμαχης ρύθμισης.</p>
      <p>
        <a href="https://patkiout.gr/showbiz/emeine-ston-aso-o-lykoyrezos-chanei-kai-to-teleytaio-perioysiako-toy-stoicheio-den-echei-telos-i-oikonomiki-katastrofi-gia-ton-diasimo-poinikologo/">patkiout.gr</a>
      </p>
    </article>
  </body>
</html>