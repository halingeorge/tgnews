<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/trabzonspor/2019/11/19/senol-gunesten-huseyin-turkmene-mesaj"/>
    <meta property="og:site_name" content="Aspor"/>
    <meta property="article:published_time" content="2019-11-18T22:35:41+00:00"/>
    <meta property="og:title" content="Şenol Güneş'ten Hüseyin Türkmen'e mesaj"/>
    <meta property="og:description" content="A Milli Futbol Takımı'nı, EURO 2020'ye götüren teknik direktör Şenol Güneş bir gözünün Trabzonspor'un başarılı stoperi Hüseyin Türkmen'in üzerinde olduğunu söyledi."/>
  </head>
  <body>
    <article>
      <h1>Şenol Güneş'ten Hüseyin Türkmen'e mesaj</h1>
      <address>
        <time datetime="2019-11-18T22:35:41+00:00">18 Nov 2019, 22:35</time>
      </address>
      <p>
        <b>A Milli Futbol Takımı'nı, EURO 2020'ye götüren teknik direktör <a href="https://www.aspor.com.tr/index/senol-gunes">Şenol Güneş</a> bir gözünün <a href="https://www.aspor.com.tr/index/trabzonspor">Trabzonspor</a>'un başarılı stoperi <a href="https://www.aspor.com.tr/index/huseyin-turkmen">Hüseyin Türkmen</a>'in üzerinde olduğunu söyledi.</b>
      </p>
      <p>Tecrübeli çalıştırıcı "Çok yetenekli çocuklar var. Hüseyin de onlardan biri. Çok iyi oyuncu. Sayı fazlalığı nedeniyle onu kullanamadık ancak mutlaka Hüseyin'e de şans gelecektir" dedi.</p>
      <p>
        <b>TAHKİM'E BAŞVURULACAK</b>
      </p>
      <p>AbdulkadirParmak, <a href="https://www.aspor.com.tr/index/alanyaspor">Alanyaspor</a> maçında direkt kırmızı görmüştü. <a href="https://www.aspor.com.tr/index/pfdk">PFDK</a>, 2 maç ceza vermişti. Fırtına, 25 yaşındaki futbolcu için Tahkim'e başvuracak, cezanın 1'e inmesini isteyecek. Bu talep kabul görürse A.Gücü maçını kaçıracak olan A.Parmak, G.Saray'a karşı sahada olabilecek.</p>
      <related>
        <a href="https://www.aspor.com.tr/galeri/trabzonspor/trabzonspordan-galatasaraya-tarihi-transfer-calimi"/>
      </related>
      <p>
        <b>İSPANYA'DA YANKILANDI</b>
      </p>
      <p>Obi Mikel önceki gün beIN SPORTS'a verdiği röportajda "Birlikte oynadığım futbolcular arasında en tembeli Eden Hazard" dedi ve yer yerinden oynadı. Kariyerini <a href="https://www.aspor.com.tr/index/real-madrid">Real Madrid</a>'de sürdüren Belçikalı oyuncu hakkındaki bu sözleri İspanyol basınında geniş yer buldu. İspanyollar, Hazard'ı fazla kiloları sebebiyle de sık sık eleştiriyor.</p>
      <p>
        <b>EKUBAN GÜÇLENİYOR</b>
      </p>
      <p>İdmandaayağı kırılan Caleb Ekuban, <a href="https://www.aspor.com.tr/index/italya">İtalya</a>'da ameliyat olduktan sonra tedavisine de bir süre bu ülkede devam edilmişti. <a href="https://www.aspor.com.tr/index/trabzon">Trabzon</a>'a dönen ve çalışmalarını bordo-mavili doktorların kontrolünde sürdüren Ganalı yıldız her geçen gün daha fazla güçleniyor. Bu ay sonunda takıma katılabilecek.</p>
      <p>
        <b>SOSA ZOR</b>
      </p>
      <p><a href="https://www.aspor.com.tr/index/goztepe">Göztepe</a>ile oynanan maçta Jerome'un kırmızı kart çıkmayan sert darbesiyle sakatlanan <a href="https://www.aspor.com.tr/index/jose-sosa">Jose Sosa</a>, Alanyaspor karşılaşmasında forma giyememişti. Arjantinli orta saha oyuncusu yoğun şekilde tedavi görüyor ancak Ankaragücü deplasmanında forma giymesinin çok zor olduğu kaydedildi. <a href="https://www.aspor.com.tr/index/galatasaray">Galatasaray</a> maçına yetiştirilecek.</p>
      <related>
        <a href="https://www.aspor.com.tr/trabzonspor/2019/11/16/ahmet-agaogludan-transfer-mujdesi-yuzde-99"/>
      </related>
    </article>
  </body>
</html>