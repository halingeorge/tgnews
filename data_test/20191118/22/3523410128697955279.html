<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640595/%D9%86%D8%AD%D9%88%D9%87-%D8%AF%D8%B1%D8%AE%D9%88%D8%A7%D8%B3%D8%AA-%D8%AD%D9%85%D8%A7%DB%8C%D8%AA-%D9%85%D8%B9%DB%8C%D8%B4%D8%AA%DB%8C-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T22:24:00+00:00"/>
    <meta property="og:title" content="نحوه درخواست حمایت معیشتی اعلام شد"/>
    <meta property="og:description" content="وزارت تعاون، کار و رفاه اجتماعی اعلام کرد:افرادی که در فهرست مشمولان طرح حمایت معیشتی دولت قرار نگرفته‌اند می‌توانند از اواسط هفته آینده از ..."/>
  </head>
  <body>
    <article>
      <h1>
        <a href="https://www.bultannews.com/fa/news/640595/%D9%86%D8%AD%D9%88%D9%87-%D8%AF%D8%B1%D8%AE%D9%88%D8%A7%D8%B3%D8%AA-%D8%AD%D9%85%D8%A7%DB%8C%D8%AA-%D9%85%D8%B9%DB%8C%D8%B4%D8%AA%DB%8C-%D8%A7%D8%B9%D9%84%D8%A7%D9%85-%D8%B4%D8%AF">نحوه درخواست حمایت معیشتی اعلام شد</a>
      </h1>
      <h2>وزارت تعاون، کار و رفاه اجتماعی اعلام کرد:افرادی که در فهرست مشمولان طرح حمایت معیشتی دولت قرار نگرفته‌اند می‌توانند از اواسط هفته آینده از ...</h2>
      <address><time datetime="2019-11-18T22:24:00+00:00">18 Nov 2019, 22:24</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزارت تعاون، کار و رفاه اجتماعی با صدور اطلاعیه‌ای اعلام کرد: دولت برای <b>حمایت از معیشت</b> مردم از محل افزایش قیمت بنزین که در برگیرنده ۶۰ میلیون ایرانی است، مبالغ تعیین شده برای اولین گروه از مشمولان طرح شامل ۲۰ میلیون نفر را امروز به حساب آنان واریز خواهد کرد.</p>
      <p>همچنین در دو نوبت بعدی تا اوایل هفته آینده ۴۰ میلیون نفر مشمول باقیمانده، مبالغ خود را دریافت خواهند کرد.</p>
      <p>در ادامه این اطلاعیه آمده است: افرادی که در فهرست مشمولان طرح حمایت معیشتی دولت قرار نگرفته‌اند می‌توانند از اواسط هفته آینده از طریق کد دستوری #۶۳۶۹* از وضعیت خود مطلع شوند.</p>
      <p>چنانچه درخواست این گروه از هموطنان هر زمان مورد تایید قرار گیرد، مبلغ بسته حمایت معیشتی از ابتدای اجرای طرح به حساب آنان واریز خواهد شد.</p>
      <p>در پایان تاکید می‌شود: افراد از هرگونه مراجعه حضوری به این وزارتخانه و ادارات استانی خودداری کنند.</p>
    </article>
  </body>
</html>