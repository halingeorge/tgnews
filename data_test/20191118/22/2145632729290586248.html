<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18592126-cand-incepe-untold-2020-si-cum-puteti-cumpara-primele-abonamente"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-18T22:00:00+00:00"/>
    <meta property="og:title" content="Când începe Untold 2020 şi condiţiile în care puteţi cumpăra primele abonamente"/>
    <meta property="og:description" content="Cea de-a şasea ediţie a Festivalului Untold de la Cluj-Napoca va avea loc între 30 iulie – 2 august 2020. Primele abonamente la un preţ special vor fi puse în vânzare începând de miercuri."/>
  </head>
  <body>
    <article>
      <h1>Când începe Untold 2020 şi condiţiile în care puteţi cumpăra primele abonamente</h1>
      <address><time datetime="2019-11-18T22:00:00+00:00">18 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18592126/1/untold-festival-main-stage.jpg"/>
      </figure>
      <p>Cea de-a şasea ediţie a Festivalului Untold de la Cluj-Napoca va avea loc între 30 iulie – 2 august 2020. Primele abonamente la un preţ special vor fi puse în vânzare începând de miercuri.</p>
      <p>Abonamentele sunt disponibile doar pentru cei care se înregistrează pe site-ul festivalului., se arată într-un comunicat al organizatorilor Untold.</p>
      <p>„Unul dintre cele mai aşteptate festivaluri de muzică din lume, Untold îşi deschide porţile tărâmului magic, în anul 2020, în perioada 30 iulie - 2 august. La cea de-a cincea ediţie peste 375.000 de participanţi veniţi din întreaga lume au trecut pragul festivalului şi au trăit momente unice alături de cei peste 200 de artişti internaţionali de pe cele 10 scene. Organizatorii şi-au propus să-şi depăşească recordurile de la ediţia aniversară din 2019, când festivalul a fost sold out încă din luna iunie. Primele abonamente la un preţ special pentru festivalul Untold 2020 se vor pune în vânzare, miercuri, 20 noiembrie, ora 14.00. Acestea sunt disponibile doar pentru cei care se înregistrează pe untold.com. Fanii festivalului au mai multe opţiuni de abonamente. Abonamentele General Access sunt la preţul special de 109 euro plus taxe, din preţul final de 199 de euro plus taxe. Participanţii au la dispoziţie şi abonamentele General Access Flexi la preţul de 119 euro plus taxe, din preţul final de 214 euro plus taxe. În niciuna dintre variantele de mai sus, cumpărătorii nu pot returna abonamentele”, se arată în comunicat.</p>
      <p>De asemenea, fanii festivalului clujean au posibilitatea să cumpere şi abonamente General Access Risk Free la preţul de 122 euro plus taxe, din preţul final de 216 euro plus taxe, iar cei care au achiziţionat abonamentul pot realiza check-in-ul gratuit în termen de maxim 30 de zile de la achiziţia acestuia şi îl pot returna cu până la cel puţin 14 zile înaintea de începerea festivalului.</p>
      <p>„Vor fi disponibile şi abonamentele VIP la preţul de 309 euro plus taxe, din preţul final de 399 de euro plus taxe. Abonamentul VIP este dedicat celor care au peste 18 ani, iar cei care îl achiziţionează pot realiza check-in-ul gratuit în termen de maxim 30 de zile de la plata abonamentului”, se mai arată în comunicat.</p>
      <related>
        <a href="https://www.descopera.ro/cultura/18450639-marvel-acuzati-ca-ar-fi-furat-muzica-de-pe-genericul-seriei-x-men-dintr-un-serial-maghiar"/>
      </related>
      <related>
        <a href="https://www.descopera.ro/lumea-digitala/18169785-inteligenta-artificiala-ar-putea-fi-folosita-pentru-a-crea-muzica"/>
      </related>
      <related>
        <a href="https://www.descopera.ro/stiinta/18104817-muzica-clasica-actioneaza-precum-un-analgezic"/>
      </related>
      <related>
        <a href="https://www.descopera.ro/natura/18020453-muzica-proteja-impotriva-muscaturilor-tantari"/>
      </related>
      <related>
        <a href="https://www.descopera.ro/dnews/17873517-efectul-neasteptat-muzicii-asupra-noastra"/>
      </related>
      <related>
        <a href="https://www.descopera.ro/dnews/17834728-infiintarea-teatrului-ambasadorii-absolventii-muzica"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18591756-ciuma-bubonica-ia-amploare-in-china"/>
        <a href="https://www.descopera.ro/dnews/18591730-trei-dintre-cele-mai-folosite-browsere-de-internet-din-lume-compromise-de-hackeri-chinezi-la-o-competitie"/>
        <a href="https://www.descopera.ro/dnews/18589771-wtsocial-reteaua-sociala-creata-de-cofondatorul-wikipedia-pentru-a-rivaliza-cu-facebook-si-twitter"/>
        <a href="https://www.descopera.ro/dnews/18589669-anpc-a-sesizat-comisia-europeana-despre-lipsa-reglemetarilor-la-tacamurile-din-plastic"/>
      </related>
    </article>
  </body>
</html>