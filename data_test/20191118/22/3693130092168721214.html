<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/alkollu-surucu-dehset-sacti-2-si-agir-3-yarali-1208417.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T22:50:00+00:00"/>
    <meta property="og:title" content="Alkollü sürücü dehşet saçtı: 2'si ağır, 3 yaralı"/>
    <meta property="og:description" content="İstanbul Fatih Vatan Caddesi'nde iddiaya göre alkollü sürücüsünün kontrolünden çıkan otomobil, önce refüjdeki direği devirdi ardından takla atarak karşı şeride geçti. Hurdaya dönen otomobilde 2'si ağır 3 kişi yaralandı."/>
  </head>
  <body>
    <article>
      <h1>Alkollü sürücü dehşet saçtı: 2'si ağır, 3 yaralı</h1>
      <h2>İstanbul Fatih Vatan Caddesi'nde iddiaya göre alkollü sürücüsünün kontrolünden çıkan otomobil, önce refüjdeki direği devirdi ardından takla atarak karşı şeride geçti. Hurdaya dönen otomobilde 2'si ağır 3 kişi yaralandı.</h2>
      <address>
        <time datetime="2019-11-18T22:50:00+00:00">18 Nov 2019, 22:50</time>
      </address>
      <figure>
        <a href="http://www.bursadabugun.com/video/alkollu-surucu-dehset-sacti-2-si-agir-3-yarali-114675.html">
          <img src="http://images.bursadabugun.com/video/2019/11/19/114675-5dd31bffde512.jpg"/>
        </a>
        <figcaption>Alkollü sürücü dehşet saçtı: 2'si ağır, 3 yaralı</figcaption>
      </figure>
      <p>Kaza saat 23.30 sularında <b>Fatih Vatan Caddesi Aksaray i</b>stikametinde meydana geldi.</p>
      <figure>
        <img src="https://images.bursadabugun.com/editor/haber/19112019/aw858868-02-5dd31209aed21.jpg"/>
      </figure>
      <p>Edinilen bilgiye göre, <b>Bayrampaşa </b>istikametinde <b>Aksaray </b>istikametinde giden <b>Ahmetcan </b>P, idaresindeki 34 EU 7969 plakalı otomobil, henüz belirlenemeyen bir nedenle sürücüsünün hakimiyetinden çıktı. Sürücüsünün alkollü olduğu ileri sürülen ve kontrolden çıkan otomobil önce refüjdeki elektrik direği ve ağaçları devirdi ardından karşı şeride geçti. Rüfüjdeki bariyer, elektrik direği ve ağaçları parçaladıktan sonra yaklaşık yüz metre sürüklenen otomobil, karşı şeride geçerek durabildi. Aracın karşı şeritten herhangi bir araca çarpmaması faciayı önlerken, araçta bulunan Samet Ş. yara almadan atlatırken, sürücü Ahmetcan P. ve Mertcan K. ağır, Mustafa G. ise yaralandı.</p>
      <figure>
        <img src="https://images.bursadabugun.com/editor/haber/19112019/aw858868-03-5dd311fe746aa.jpg"/>
      </figure>
      <p>Kazanın haber verilmesiyle olay yerine <b>itfaiye</b>, <b>sağlık </b>ve <b>polis </b>ekipleri sevk edildi.</p>
      <p>Olay yerine gelen itfaiye ekipleri araçta sıkışan yaralıları çıkartıp sağlık ekiplerine teslim ederken, yaralılar ilk müdahalenin ardından çevredeki hastanelere kaldırıldı.</p>
      <p>Yaralılardan sürücü <b>Ahmetcan P'nin </b>hayati tehlikesi olduğu öğrenildi. Kaza nedeniyle <b>Vatan Caddesi</b> <b>Bayrampaşa </b>istikametine trafik yan yoldan sağlandı. Hurdaya dönen otomobilin çekici yardımıyla kaldırıldı. <b>Etrafa</b> saçılan ağaç, elektrik direği ve bariyer parçaları ise belediyenin temizlik görevlileri tarafından temizlendi.</p>
      <p>Temizlik çalışmalarının ardından trafik normale döndü.</p>
      <p>Kaza ile ilgili soruşturma başlatıldı.<br/> </p>
    </article>
  </body>
</html>