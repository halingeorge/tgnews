<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520457-americke-akcie-na-vrcholu/"/>
    <meta property="og:site_name" content="KurzyCZ"/>
    <meta property="article:published_time" content="2019-11-18T22:09:23+00:00"/>
    <meta property="og:title" content="Americké akcie na vrcholu?"/>
    <meta property="og:description" content="Pondělní obchodování v USA nepřineslo mnoho nového. Obchodovalo se za nízkých objemů při minimální volatilitě. Důvodem bylo jednak minimum nových kurzotvorných zpráv a druhak obava z vývoje obchodních jednání s Čínou."/>
  </head>
  <body>
    <article>
      <h1>Americké akcie na vrcholu?</h1>
      <address><time datetime="2019-11-18T22:09:23+00:00">18 Nov 2019, 22:09</time> by <a rel="author">Patria</a></address>
      <p>Pondělní obchodování v USA nepřineslo mnoho nového. Obchodovalo se za nízkých objemů při minimální volatilitě. Důvodem bylo jednak minimum nových kurzotvorných zpráv a druhak obava z vývoje obchodních jednání s Čínou. Bez výrazných zpáv se totiž dalo nejspíš čekat další překonávání maxim v určité "technické setrvačnosti". Ovšem situace se možná změnila více než se na první <a href="https://www.kurzy.cz/obec/pohled-okres-havlickuv-brod-569291/">pohled</a> zdálo. Američtí představitelé v čele s prezidentem <a href="https://www.kurzy.cz/tema/donald-trump/">Trumpem</a> nám totiž opět (jako v minulých měsících) tvrdili, že vývoj jednání s Čínou je na skvělé cestě. Realita možná bude jiná. Čínská <a href="https://volby.kurzy.cz/strany">strana</a> se totiž dnes nechala slyšet, že je mnohem méně optimistická než ta americká, dokonce padla slova o možném zklamání. Navazuji tak na své hodnocení z konce minulého týdne, kde jsme zmiňoval, že situace nemusí být tak <a href="https://www.kurzy.cz/obec/ruzova/">růžová</a>, jak nám američtí představitelé tvrdí. Hlavní americké indexy dnes přibrzdily svůj růst (oscilovaly kolem nuly) a osobně jsem názoru, že může dojít ke změně trendu na krátkodobém vývoji. Nedivil bych se, kdyby americké <a href="https://akcie-cz.kurzy.cz/">akcie</a> začaly ztrácet, ovšem vše bude záležet na vývoji dalších jednání.</p>
      <p>Těžko se dnes hledají vítězové a poražení, ale pokud se o to pokusím, lze povědět, že nejlépe se dařilo nemovitostnímu sektoru, financím a telekomunikacím (tato odvětví uzavřela den v mírném plusu). Naopak nejhůře se vedlo energetickému sektoru (Chevron -1,8 %, Exxon Mobile -1 %, Halliburton -1,6 %). Nedařilo se ani ve zdravotnictví (<a href="https://www.kurzy.cz/akcie-usa/abiomed-inc-8001/">Abiomed</a> -20,2 %, <a href="https://www.kurzy.cz/akcie-usa/mylan-inc-7731/">Mylan</a> -2,7 %).</p>
      <p>Za zmínku pak stál polovodičový sektor, kterému se dařilo. Silně posílila Nvidia (+4 %) nebo <a href="https://www.kurzy.cz/akcie-usa/adv-micro-device-7184/">AMD</a> (+3,4 %). A je to právě polovodičový sektor, kterému věříme i v delším horizontu.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/500036-americke-akcie-trojity-vrchol-aneb-udrzet-to-je-oc-tu-bezi/"/>
        <a href="https://www.kurzy.cz/zpravy/370622-americke-akcie-jsou-nyni-drazsi-nez-na-vrcholu-posledni-bubliny/"/>
        <a href="https://www.kurzy.cz/zpravy/401699-ranni-zpravy-vrchol-americkych-akcii-na-dosah/"/>
        <a href="https://www.kurzy.cz/zpravy/240850-akcie-pozitivni-start-americkych-akcii-se-neudrzel/"/>
        <a href="https://www.kurzy.cz/zpravy/240693-akcie-necekany-intradenni-obrat-americkych-akcii/"/>
        <a href="https://www.kurzy.cz/zpravy/184336-akcie-americke-akcie-zostupili-z-maxim-azijske-sa-obchodovali-v-zelenych-cislach/"/>
        <a href="https://www.kurzy.cz/zpravy/183497-akcie-americke-akcie-mierne-stratili-japonske-naopak-na-desatmesacnych-maximach/"/>
        <a href="https://www.kurzy.cz/zpravy/50095-akcie-americke-akcie-se-v-patek-pohybovaly-smisene-index-nasdaq-si-pripsal-1-2-zatimco-djia-si/"/>
        <a href="https://www.kurzy.cz/zpravy/180467-akcie-defenzivny-sektor-dostali-americke-akcie-zo-straty/"/>
        <a href="https://www.kurzy.cz/zpravy/200192-akcie-americke-hdp-a-bankove-akcie-drzia-hlavne-indexy-v-miernych-stratach/"/>
        <a href="https://zpravy.kurzy.cz/177677-akcie-americke-akcie-nedokazali-udrzat-zisky-na-trhy-sa-vracia-negativna-nalada/"/>
        <a href="https://zpravy.kurzy.cz/170779-akcie-americke-banky-poslali-akcie-nadol-z-januarovych-maxim/"/>
      </related>
    </article>
  </body>
</html>