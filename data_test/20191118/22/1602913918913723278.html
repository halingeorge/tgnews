<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/zf-30-ani-business-3-generatii-antreprenori-adrian-mihai-fan-courier-cred-una-dintre-cele-importante-lectii-business-gresesti-renunti-iei-capat-atingi-tinta-ti-propus-18592790"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T22:07:00+00:00"/>
    <meta property="og:title" content="ZF 30 de ani de business. 3 generaţii de antreprenori. Adrian Mihai, FAN Courier: Cred că una dintre cele mai importante lecţii în business este ca atunci când greşeşti să nu renunţi, să o iei de la capăt şi să atingi ţinta pe care ţi-ai propus-o"/>
    <meta property="og:description" content="Ziarul Financiar la 21 de ani"/>
  </head>
  <body>
    <article>
      <h1>ZF 30 de ani de business. 3 generaţii de antreprenori. Adrian Mihai, FAN Courier: Cred că una dintre cele mai importante lecţii în business este ca atunci când greşeşti să nu renunţi, să o iei de la capăt şi să atingi ţinta pe care ţi-ai propus-o</h1>
      <address><time datetime="2019-11-18T22:07:00+00:00">18 Nov 2019, 22:07</time> by <a rel="author" href="https://www.zf.ro/autor/madalina-panaete" target="_blank">Mădălina Panaete</a></address>
      <p>Ziarul Financiar la 21 de ani</p>
      <p>Povestea FAN Courier a început pe 16 ianuarie 1998, atunci când Adrian Mihai, Neculai Mihai şi Felix Pătrăşcanu au pornit la drum cu autoturismele Dacia personale pentru a livra colete.</p>
      <p>Cei trei prieteni din copilărie au reuşit să ducă businessul pe prima poziţie în topul celor mai mari jucători de pe piaţa de curierat, un sector de peste 450 mil. euro anual.</p>
      <p>Au crescut treptat, ajungând lideri de piaţă în 2006. Antreprenorii spun că au învăţat din greşeli iar după un an 2007 în care erau „îngropaţi sub colete“ au început să investească în hub-uri şi în flotă, iar astăzi au ajuns la afaceri de circa 150 de milioane de euro anual. </p>
      <p><b>Adrian Mihai, cofondator al FAN Courier: </b>Cred că una dintre cele mai importante lecţii în business este ca atunci când greşeşti să nu renunţi, să o iei de la capăt şi să atingi ţinta pe care ţi-ai propus-o. Trebuie să mergi pe drumul tău de fiecare dată. Şi acesta este sfatul pe care l-aş da şi antrepenorilor tineri, nu trebuie să renunţe după prima greşeală.</p>
    </article>
  </body>
</html>