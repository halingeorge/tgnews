<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/danmark-vidare-till-em-efter-kvalrysaren/"/>
    <meta property="og:site_name" content="DN.SE"/>
    <meta property="article:published_time" content="2019-11-18T22:11:32+00:00"/>
    <meta property="og:title" content="Danmark vidare till EM – efter kvalrysaren"/>
    <meta property="og:description" content="En sen kvittering väckte det irländska EM-hoppet. Men med 1–1 är Danmark vidare till EM."/>
  </head>
  <body>
    <article>
      <h1>Danmark vidare till EM – efter kvalrysaren</h1>
      <address><time datetime="2019-11-18T22:11:32+00:00">18 Nov 2019, 22:11</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>En sen kvittering väckte det irländska EM-hoppet. Men med 1–1 är Danmark vidare till EM.</b>
      </p>
      <p>Det var två lag som fortfarande hade sitt EM-öde i egna händer när de möttes i kvalets sista match. Danmark hade snäppet bättre förutsättningar – och skulle ta sig till EM vid vinst, kryss eller en enmålförlust. Irland däremot var tvungna att vinna med en marginal om två mål.</p>
      <p>Danmark inledde med en resultatlös och stundtals blygsam kontroll i den första halvleken på Aviva Stadium i Dublin.</p>
      <p><b>I andra halvlek </b>var det dock irländarna som dominerade spelet, främst genom att ta skapa farliga lägen genom fasta situationer.</p>
      <p>Men det var Danmark som skulle komma att avsluta först. Martin Braithwaite, som spelar för Leganés i vanliga fall, gjorde sitt sjunde landslagsmål och gav Danmark precis den ledning laget behövde med knappa 20 minuter kvar att spela.</p>
      <p>Trots att Irland pressade på och bland annat fick chansen genom två hörnor och flera skott på mål, var Danmark och Kasper Schmeichel länge täta nog för att hålla dem borta ett tag – men i den 85:e minuten kom den irländska kvitteringen genom Matt Doherty.</p>
      <p><b>Sporrade av den</b> nu tydliga chansen att ta sig vidare till EM matade Irland på och skapade läge efter läge, men det räckte inte hela vägen trots tilläggstid. 1–1 slutade mötet vilket innebär att Danmark är klart för EM nästa sommar.</p>
      <p>I samma grupp tog Schweiz, som nu även är klart för EM, en solklar 6–1-seger mot Gibraltar.</p>
    </article>
  </body>
</html>