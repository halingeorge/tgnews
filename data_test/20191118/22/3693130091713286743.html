<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/iran-daki-gosterilerde-kan-akti-1208413.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T22:23:00+00:00"/>
    <meta property="og:title" content="İran'daki gösterilerde kan aktı"/>
    <meta property="og:description" content="İran'ın başkenti Tahran'da benzin zammına tepki için dün gece yapılan gösterilerde Devrim Muhafızları Ordusu ve milis güçlere (Besiç) mensup 3 kişinin hayatını kaybettiği belirtildi."/>
  </head>
  <body>
    <article>
      <h1>İran'daki gösterilerde kan aktı</h1>
      <h2>İran'ın başkenti Tahran'da benzin zammına tepki için dün gece yapılan gösterilerde Devrim Muhafızları Ordusu ve milis güçlere (Besiç) mensup 3 kişinin hayatını kaybettiği belirtildi.</h2>
      <address>
        <time datetime="2019-11-18T22:23:00+00:00">18 Nov 2019, 22:23</time>
      </address>
      <p>İran'ın yarı resmi Fars Haber Ajansındaki habere göre, dün gece Tahran'ın batısındaki Melerd ilçesinde göstericilerle güvenlik güçleri arasında çıkan çatışmalarda 3<b> Devrim Muhafızları Ordusu ve Besiç mensubu </b>hayatını kaybetti.</p>
      <p>Ayrıca <b>Şehriyar </b>ilçesinde yakılan kütüphanede 13 bin kitap zarar gördü.</p>
      <p>Öte yandan <b>Şiraz'da </b>cuma gününden bu yana devam eden gösterilerde 75 banka şubesi tamamen yakıldı ve tahrip edildi.</p>
      <p>Benzine yapılan zam nedeniyle <b>İran'ın </b>başta <b>Tahran </b>olmak üzere<b> Tebriz, Meşhed, Ahvaz, İsfahan, Şiraz, Yezd, Kirman </b>ve <b>Kereç </b>gibi kentlerinde cuma gününden bu yana gösteriler düzenleniyor. Göstericiler birçok kentte benzin istasyonları, banka şubeleri, kamu binaları ve polis araçlarını ateşe verdi.</p>
      <p><b>Muhalif kanallar</b> ve sosyal medya kullanıcıları ölü ve yaralı sayısının çok daha fazla olduğunu iddia ederken resmi makamlar henüz bununla ilgili açıklama yapmadı.</p>
    </article>
  </body>
</html>