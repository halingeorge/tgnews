<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/18/ucheni-onlain-pazaruvaneto-vodi-do-pristrastiavane.430030"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T22:36:00+00:00"/>
    <meta property="og:title" content="Учени: Онлайн пазаруването води до пристрастяване"/>
    <meta property="og:description" content="Някои хора купуват повече, отколкото могат да си позволят | Dnes.bg"/>
  </head>
  <body>
    <article>
      <h1>Учени: Онлайн пазаруването води до пристрастяване</h1>
      <h2>Някои хора купуват повече, отколкото могат да си позволят</h2>
      <address><time datetime="2019-11-18T22:36:00+00:00">18 Nov 2019, 22:36</time> by <a rel="author" href="https://www.dnes.bg/author/297" target="_blank">Дарена Найденова</a></address>
      <p>Празниците наближават, а с това идва време и за непрестанното търсене и пазаруване на подаръци. Всеки ваш близък заслужава по нещо за Коледа, независимо дали ще бъде малко или голямо. И тъй като повечето от нас нямат много време да се разхождат по магазините и да ровят за перфектния подарък, на помощ идва онлайн пазаруването.</p>
      <p>Купуването на стоки през компютъра започва да набира все по-голяма сила. Независимо дали търсите нещо за себе си или за ваш близък и приятел, то удобството да седите на дивана вкъщи и да цъкате из интернет магазините привлича все повече хора. И докато някои пазаруват онлайн само по празници, за да избегнат лудницата в големите магазини, то други не могат да спрат да вписват адреса си за доставка.</p>
      <p>Това поведение кара няколко учени да се запитат дали е възможно онлайн пазаруването да се причисли към човешките зависимости. Експерти от медицинското училище в Хановер твърдят, че човек развива т.нар. buying-shopping disorder (BSD). Състоянието се характеризира с невъзможността да контролираме своето желание за покупки, които в по-голяма част от случаите са необмислени, непланирани и ненужни.</p>
      <p>„Време е да определим BSD като отделно психично разстройство и да започнем да споделяме повече за него чрез интернет“, казва д-р Астрид Мюлер, която е част от проучването. Според нея и нейния екип, повечето хора, които страдат от BSD често купуват повече, отколкото могат да си позволят.</p>
      <p>
        <b>Още за вредата от онлайн пазаруването</b>
        <i>
          <b> <a href="https://www.tialoto.bg/a/2-zdrave-i-tonus/98670-onlayn-pazaruvaneto-e-bolest-oshte-ne">четете в Tialoto.bg </a></b>
        </i>
      </p>
      <p> </p>
    </article>
  </body>
</html>