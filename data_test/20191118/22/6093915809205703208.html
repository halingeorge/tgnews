<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/sports/item/489208-oristiki-apofasi-tou-paok-feugoyn-oi-koybanoi"/>
    <meta property="og:site_name" content="thestival.gr"/>
    <meta property="article:published_time" content="2019-11-18T22:15:00+00:00"/>
    <meta property="og:title" content="Οριστική απόφαση του ΠΑΟΚ: Φεύγουν οι Κουβανοί"/>
    <meta property="og:description" content="Οι δύο Κουβανοί της ομάδας βόλεϊ του ΠΑΟΚ, Ντάριελ Άλμπο και Σαντοβάλ Ρόχας, απολογήθηκαν το μεσημέρι της Δευτέρας ενώπιον του προέδρου του ερασιτέχνη του συλλόγου, Θανάση Κατσαρή, αλλά και της διοίκησης του «ασπρόμαυρου» ΤΑΠ."/>
  </head>
  <body>
    <article>
      <h1>Οριστική απόφαση του ΠΑΟΚ: Φεύγουν οι Κουβανοί</h1>
      <address><time datetime="2019-11-18T22:15:00+00:00">18 Nov 2019, 22:15</time> by <a rel="author">Γιωργος Παναγιωτιδης</a></address>
      <p>Οι δύο Κουβανοί της ομάδας βόλεϊ του ΠΑΟΚ, Ντάριελ Άλμπο και Σαντοβάλ Ρόχας, απολογήθηκαν το μεσημέρι της Δευτέρας ενώπιον του προέδρου του ερασιτέχνη του συλλόγου, Θανάση Κατσαρή, αλλά και της διοίκησης του «ασπρόμαυρου» ΤΑΠ.</p>
      <p>
        <a href="https://tv.paokfc.gr/?fbclid=IwAR1XgpSfkWEtJtbrsZcUavIp34dENjXr5VumwPcDIBICdhQOMLgh6GlUDaY">PAOK TV ΣΥΝΔΡΟΜΗ 2019-20 με 6,99€/μήνα!</a>
      </p>
      <p>Μετά και από τις συναντήσεις που υπήρξαν ανάμεσα στα στελέχη του ΤΑΠ του Δικεφάλου, με τον πρόεδρο του Ερασιτέχνη ΠΑΟΚ, αποφασίστηκε από κοινού να λυθεί οι συνεργασία με τους δύο αθλητές, μετά και το νέο πειθαρχικό παράπτωμα που υπέπεσαν.</p>
      <p>Συνεπώς, Άλμπο και Ρόχας αποτελούν οριστικά παρελθόν από τον ΠΑΟΚ και θα επιστρέψουν στην πατρίδα τους, λίγο μετά το ντεμπούτο τους με τα ασπρόμαυρα, λόγω της συμπεριφοράς τους σε εξωαγωνιστικά θέματα.</p>
      <p>Πλέον, απομένει μόνο η ανακοίνωση του ΤΑΠ ΠΑΟΚ για την λύση της συνεργασίας του με τους δύο Κουβανούς αθλητές, προκειμένου να οριστικοποιηθεί και τυπικά η λύση της συνεργασίας μεταξύ των δύο πλευρών.</p>
    </article>
  </body>
</html>