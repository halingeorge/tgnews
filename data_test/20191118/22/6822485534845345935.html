<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827190.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T22:26:00+00:00"/>
    <meta property="og:title" content="عادل عبدالمهدی: مدافع حقوق همه ملت هستیم"/>
    <meta property="og:description" content="به گزارش تسنیم به نقل از شبکه الفرات، عادل عبدالمهدی روز دوشنبه در سخنانی در دانشگاه دفاع تصریح کرد برنامه دولت ما دارای اهداف واضح و مشخص است که شامل مبارزه با تروریسم و قرار گرفتن سلاح در سیطره دولت و حمایت از توانمندی‌های نیروهای مسلح و به کارگیری روابط خارجی و روابط با همه کشورهای همسایه بر اساس نقاط مشترک و در راستای خدمت به امنیت و ثبات و توسعه اقتصادی است."/>
  </head>
  <body>
    <article>
      <h1>عادل عبدالمهدی: مدافع حقوق همه ملت هستیم</h1>
      <address>
        <time datetime="2019-11-18T22:26:00+00:00">18 Nov 2019, 22:26</time>
      </address>
      <p>نخست وزیر عراق حمایت ازحقوق همه شهروندان را در سایه حاکمیت قانون و امنیت و نظم، در راس اولویت‌های برنامه دولتی دانست.</p>
      <p>به گزارش تسنیم به نقل از شبکه الفرات، عادل عبدالمهدی روز دوشنبه در سخنانی در دانشگاه دفاع تصریح کرد برنامه دولت ما دارای اهداف واضح و مشخص است که شامل مبارزه با تروریسم و قرار گرفتن سلاح در سیطره دولت و حمایت از توانمندی‌های نیروهای مسلح و به کارگیری روابط خارجی و روابط با همه کشورهای همسایه بر اساس نقاط مشترک و در راستای خدمت به امنیت و ثبات و توسعه اقتصادی است.</p>
      <p>بیشتر بخوانیدعراق|هشدار اطلاعاتی درباره بازگشت داعش/ تاکید الفتح بر ضرورت ترمیم اساسی کابینه<br/>وی افزود ملت، ارتش واقعی کشور است و هیچ گزینه‌ای جز حمایت از نیروهای مسلح وجود ندارد و نمی‌توان هر گروه غیر قانونی یا سلاحی که خارج از مشروعیت دولت باشد، را قبول کرد.</p>
      <p>رایزنی عبدالمهدی و پلاسخارت</p>
      <p>خبر دیگر اینکه عادل عبدالمهدی نخست وزیر عراق روز دوشنبه جینین هینیس پلاسخارت نماینده سازمان ملل در  عراق را به حضور پذیرفت که طی آن تلاش‌های دولت برای برآورده کردن خواسته‌های تظاهرات کنندگان از جمله قانون انتخابات در کنار همکاری میان  عراق و سازمان ملل و حمایت از ثبات در کشور بررسی شد.</p>
      <p>خبر دیگر اینکه برهم صالح رئیس جمهوری عراق، درگذشت عدنان الباجه جی را تسلیت گفت، الباجه جی روز یکشنبه درگذشت. وی از سیاستمداران کهنه‌کار عراقی و از اعضای شورای حکومت انتقالی سابق به شمار می‌رفت که پس از سرنگونی رژیم صدام تشکیل شده بود.</p>
    </article>
  </body>
</html>