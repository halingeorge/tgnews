<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/19-deca-sas-simptomi-na-hranitelno-otravjane-sa-v-jambolskata-bolnica.html"/>
    <meta property="og:site_name" content="bTV Новините"/>
    <meta property="article:published_time" content="2019-11-18T22:47:00+00:00"/>
    <meta property="og:title" content="19 деца със симптоми на хранително отравяне са приети в болница"/>
    <meta property="og:description" content="Те са на възраст между 7 и 11 години от село Хаджидимитрово"/>
  </head>
  <body>
    <article>
      <h1>19 деца със симптоми на хранително отравяне са приети в болница</h1>
      <h2>Те са на възраст между 7 и 11 години от село Хаджидимитрово</h2>
      <address>
        <time datetime="2019-11-18T22:47:00+00:00">18 Nov 2019, 22:47</time>
      </address>
      <figure>
        <video src="https://vid.btv.bg/btvnews/2019/11/18/otroveni_detsa_1574111129-1.mp4"/>
      </figure>
      <p>19 деца със симптоми на хранително отравяне са приети в Ямболската болница. Те са на възраст между 7 и 11 години. Всички са от училището в село Хаджидимитрово и са обядвали в училищния стол.</p>
      <p>Първите ученици са приети в Спешното отделение около 19 ч. тази вечер. Децата са в добро общо състояние. Според лекарите категорично става дума за хранитeлно отравяне.</p>
      <p>Учениците са яли пиле, каша и десерт.</p>
      <p>Дежурният лекар, доктор Валентин Вълчев, каза, че децата са с повръщане и болки в корема:</p>
      <p>„Първите няколко дечица бяха в малко по-тежко състояние в резултат на по-големия брой повръщания. Дечицата са в сравнително добро общо състояние, няма такива с животозастрашаващо състояние. Всички са прегледани и хоспитализирани в Отделението по инфекциозни болести”.</p>
      <p>Фирмата, която зарежда училищния стол, разпределя храната и за всички останали училища в община Тунджа. Около 1300 деца само днес са консумирали от нея. Тепърва ще се изяснява кой е източникът на хранителното отравяне.</p>
    </article>
  </body>
</html>