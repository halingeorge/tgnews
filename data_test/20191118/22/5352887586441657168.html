<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/saskininkai-kovojo-del-sportininku-namu-taures-1750794/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-18T22:22:00+00:00"/>
    <meta property="og:title" content="Šaškininkai kovojo dėl Sportininkų namų taurės"/>
    <meta property="og:description" content="Klaipėdos Sportininkų namuose vykęs šaškių turnyras, kuriame buvo kovojama dėl Sportininkų namų-muziejaus taurių ir medalių, subūrė 36 šaškių mėgėjus ne tik iš Klaipėdos, bet ir aplinkinių miestelių - Palangos, Kretingos, Šilutės, Gargždų, Telšių, Švėkšnos ir Voveriškių."/>
  </head>
  <body>
    <article>
      <h1>Šaškininkai kovojo dėl Sportininkų namų taurės</h1>
      <address><time datetime="2019-11-18T22:22:00+00:00">18 Nov 2019, 22:22</time> by <a rel="author" href="https://www.ve.lt/autoriai/paulius-matulevicius/" target="_blank">Paulius MATULEVIČIUS</a></address>
      <p>
        <b>Klaipėdos Sportininkų namuose vykęs šaškių turnyras, kuriame buvo kovojama dėl Sportininkų namų-muziejaus taurių ir medalių, subūrė 36 šaškių mėgėjus ne tik iš Klaipėdos, bet ir aplinkinių miestelių - Palangos, Kretingos, Šilutės, Gargždų, Telšių, Švėkšnos ir Voveriškių.</b>
      </p>
      <p>Dalyviai rungėsi 9 turuose. Partijai buvo skiriama 15 min. kontrolinio laiko.</p>
      <p>Tarp dailiosios lyties atstovių lygių neturėjo Petronėlė Kedienė iš Telšių. Sidabro medalis atiteko klaipėdietei Elenai Baltrimienei, bronza - telšiškei Reginai Steponavičienei.</p>
      <p>Vyrų įskaitoje neįveikiamas buvo telšiškis Pranas Varpiotas, antras liko klaipėdietis Saulius Gricius, trečias - šilutiškis Benediktas Bagočius.</p>
      <p>Tarp veteranų nugalėtojo laurais džiaugėsi Domas Girčius iš Švėkšnos, antrosios vietos prizai atiteko klaipėdiečiui Viktorui Markinui, bronzos medalis - taip pat Klaipėdos atstovui Antanui Akavickui.</p>
      <p>"Varžybas sklandžiai vykdė teisėjas Aleksandras Daščiora. Dalyviai operatyviai gaudavo turnyrinės lentelės protokolus", - džiaugėsi vienas iš turnyro organizatorių, Klaipėdos miesto lengvosios atletikos mokyklai priklausančių Sportininkų namų vadovas Algirdas Vaicekauskas.</p>
      <p>Pasak jo, turnyro tikslas stiprinti ryšius su kitų miestų šaškininkais ir kelti Klaipėdos miesto šaškininkų meistriškumą pasiteisino su kaupu.</p>
      <figure>
        <img src="https://www.ve.lt/uploads/img/000001/an83.jpg"/>
      </figure>
      <p>GALVOČIAI. Sekmadienį šaškių mylėtojai Sportininkų namuose buvo parimę prie šaškių lentų.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/sportininku-namuose---saskiu-turnyras-1750086/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/nepriklausomybes-diena-minejo-prie-saskiu-ir-sachmatu-lentu-1698374/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/lietuviai-dominavo-pasaulio-saskiu-taures-etape-italijoje-1644867/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/klaipeda-uzia-nuo-sporto-renginiu-gausos-1619926/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/kultura/klaipedoje-prie-saskiu-lentu-susitiko-simtai-moksleiviu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/klaipedoje-prie-saskiu-lentu-susitiko-simtai-moksleiviu-1501668/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/meras-sieks-pergales-pries-moksleiviu-cempionus-1404265/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/adolfas-dalgis---lietuvos-senjoru-saskiu-cempionas-1385617/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>