<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/esteri/19_novembre_19/quattrocchi-uniamoci-bambina-gli-occhiali-commuove-mondo-3c6f8c48-0a98-11ea-8154-aec48996c720.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-18T22:00:00+00:00"/>
    <meta property="og:title" content="«Quattrocchi, uniamoci»: la bambina con gli occhiali commuove il mondo"/>
    <meta property="og:description" content="Una nipote di 6 anni, un nonno che cerca di farle passare la delusione per la miopia chiedendo «un po’ di affetto» in Rete. E gli occhialuti si mobilitano"/>
  </head>
  <body>
    <article>
      <h1>«Quattrocchi, uniamoci»: la bambina con gli occhiali commuove il mondo</h1>
      <h2>Una nipotina di 6 anni, un nonno che cerca di farle passare la delusione per la sua miopia chiedendo «un po’ di affetto» in Rete. E il popolo degli occhialuti si mobilita</h2>
      <address><time datetime="2019-11-18T22:00:00+00:00">18 Nov 2019, 22:00</time> by <a rel="author">Andrea Marinelli</a></address>
      <p>Venerdì scorso il giornalista americano <b>Stephen Black</b> ha postato su Twitter una foto della nipotina <b>Olivia</b>, che a 6 anni è stata costretta a mettere gli occhiali. Ha le labbra imbronciate e gli occhi lucidi, perché è miope e dovrà indossarli tutto il giorno. «Possiamo mostrarle un po’ d’affetto?», ha chiesto lo zio agli utenti con gli occhiali. «Le leggerò tutte le risposte».</p>
      <h4>Messaggi</h4>
      <p>Difficilmente ce la farà, considerando che nel corso del weekend ha ricevuto 7,8 mila retweet, 105 like e migliaia di messaggi.<a href="https://www.corriere.it/NewsletterCorriere/america-cina/f23f70b0-09e4-11ea-bb7c-d14e3a07c9b7_nl_AmericaCina.html"> America-Cina, la newsletter del Corriere</a>, racconta la storia: Black ha promesso che le stamperà le migliori 20 in un libro fotografico da leggere ogni volta che vorrà. Da occhialuti, ne segnaliamo due: «Gli occhiali sono cool e puoi indossarne paia diversi per stati d’animo diversi», dice Jennifer Gunter. «I miei occhiali sono il mio segno di riconoscimento: senza sono una persona qualunque, con loro sono una star», afferma @NewsForLeft.</p>
    </article>
  </body>
</html>