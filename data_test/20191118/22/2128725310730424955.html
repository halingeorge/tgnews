<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/milli-takim/2019/11/19/alnimizin-akiyla-euro-2020deyiz"/>
    <meta property="og:site_name" content="Aspor"/>
    <meta property="article:published_time" content="2019-11-18T22:35:41+00:00"/>
    <meta property="og:title" content="Alnımızın akıyla EURO 2020'deyiz"/>
    <meta property="og:description" content="Milli takım, EURO 2020'yi anasının ak sütü gibi hak etti. Önce grubun favorisi Fransa’yı dağıttık. 2.3 puan ortalaması tutturduk. Elemelerde iç sahada gol yemeyen ilk takım olduk; kalemizde sadece 3 gol gördük."/>
  </head>
  <body>
    <article>
      <h1>Alnımızın akıyla EURO 2020'deyiz</h1>
      <address>
        <time datetime="2019-11-18T22:35:41+00:00">18 Nov 2019, 22:35</time>
      </address>
      <p>
        <b><a href="https://www.aspor.com.tr/index/milli-takim">Milli takım</a>, <a href="https://www.aspor.com.tr/index/euro-2020">EURO 2020</a>'yi anasının ak sütü gibi hak etti. Önce grubun favorisi <a href="https://www.aspor.com.tr/index/fransa">Fransa</a>’yı dağıttık. 2.3 puan ortalaması tutturduk. Elemelerde iç sahada gol yemeyen ilk takım olduk; kalemizde sadece 3 gol gördük.</b>
      </p>
      <p>EURO2020'ye vize alan <a href="https://www.aspor.com.tr/index/milli-takim">Milli Takım</a>, H Grubu'nu 2-0'lık Andorra galibiyetiyle tamamlayarak, tarihinin en iyi grup performansıyla, büyük bir turnuvaya katılmayı başardı. 10 maçta 7 galibiyet, 2 beraberlik ve 1 yenilgi yaşayıp grubu 25 puanlı <a href="https://www.aspor.com.tr/index/fransa">Fransa</a>'nın ardından 2. tamamlayan <a href="https://www.aspor.com.tr/index/turkiye">Türkiye</a>, 23 puanla, 2.3 puan ortalaması tutturdu. Daha önce 4 kez <a href="https://www.aspor.com.tr/index/avrupa-sampiyonasi">Avrupa Şampiyonası</a>'na giden Türkiye, EURO 96'ya 8 maçta 15 puan (1,87 puan ortalaması), EURO 2000'e 8 maçta 17 puan (2,12), EURO 2008'e 12 maçta 24 puan (2) ve EURO 2016'ya 10 maçta 18 puanla (1,8) katılmıştı.</p>
      <p>
        <b>SAVUNMAMIZ SAĞLAM</b>
      </p>
      <p>MilliTakım, grup maçlarında da defansında çok başarılı bir performans ortaya koydu. Türkiye, oynadığı 10 maçta yalnızca 3 gol yedi. Bu gollerin 2'sini İzlanda deplasmanında kalesinde gören ayyıldızlı ekip, 1 golü de Fransa deplasmanında kalesinde gördü. Türkiye ayrıca elemelerdeki iç saha maçlarını gol yemeden tamamlayan ilk takım oldu. İç sahadaki 5 maçında kalesinde gol görmeyen ay-yıldızlı ekip, önemli bir istatistiğe imza attı.</p>
      <related>
        <a href="https://www.aspor.com.tr/galeri/diger/guncel-siralama-aciklandi-milli-takima-bir-mujde-de-fifadan"/>
      </related>
      <p>
        <b>TÜRKİYE 3. TORBADA</b>
      </p>
      <p>EURO2020'deki rakiplerimiz 30 Kasım'da Romanya'nın başkenti Bükreş'te gerçekleştirilecek kura çekimiyle belli olacak. 24 takımın katılacağı kura çekiminde, 4'er takımlı 6 grup ortaya çıkacak. Ay-yıldızlı ekip, <a href="https://www.aspor.com.tr/index/euro-2020">EURO 2020</a> kura çekimine 3. torbadan girecek.</p>
      <p>
        <b>İLKLER ANDORRA'DA</b>
      </p>
      <p>Ay-yıldızlılarındeplasmanda Andorra'yı2-0 yendiği karşılaşmadabirçok ilk yaşandı.Genç futbolcular,Ozan Kabak, AhmedKutucu ve <a href="https://www.aspor.com.tr/index/mert-cetin">Mert Çetin</a>,ay-yıldızlı formayı ilk kezbu maçta giydi. KaleciUğurcan Çakır ile NazımSangare ise ilk kez birresmi maçta ay-yıldızlıforma ile mücadele etti.Andorra karşılaşmasındagalibiyeti getiren 2golü atan <a href="https://www.aspor.com.tr/index/enes-unal">Enes Ünal</a> daA Milli Takım'daki ilk golsevinçlerini yaşadı.</p>
      <figure>
        <img src="https://iaaspr.tmgrup.com.tr/2146fb/0/0/0/0/800/522?u=https://iaspr.tmgrup.com.tr/2019/11/18/alnimizin-akiyla-euro-2020deyiz-1574106236631.jpeg"/>
      </figure>
      <p>
        <b>GÜNEŞ DÖNMEDİ</b>
      </p>
      <p>2020 Avrupa Şampiyonası (EURO 2020) Elemeleri H Grubu'ndaki son maçında deplasmanda Andorra'yı 2-0 yenen A Milli Takım, dün sabah saatlerinde yurda döndü. Ay-yıldızlılar, sabah saatlerinde özel uçakla İstanbul Havalimanı'na geldi. Kafilede, teknik direktör <a href="https://www.aspor.com.tr/index/senol-gunes">Şenol Güneş</a>'in yanı sıra Avrupa'da forma giyen isimler yer almadı. Şenol Güneş'in, Ümit Milli Takım'ın Andorra ile oynayacağı maçı izlemek için bu ülkede kaldığı, futbolcuların ise kulüp takımlarının olduğu şehirlere gittiği öğrenildi.</p>
      <related>
        <a href="https://www.aspor.com.tr/milli-takim/2019/11/18/a-milli-futbol-takimi-turkiyeye-dondu"/>
      </related>
      <p>
        <b>İLK KEZ 12 ÜLKEDE OYNANACAK</b>
      </p>
      <p>EURO2020, organizasyonunun 60. yıl dönümüne denk gelmesi dolayısıyla tarihte ilk kez 12 ülkede düzenlenecek. Şampiyonaya A Grubu'nda Roma (<a href="https://www.aspor.com.tr/index/italya">İtalya</a>) ve Bakü (Azerbaycan), B Grubu'nda <a href="https://www.aspor.com.tr/index/saint-petersburg">Saint Petersburg</a> (Rusya) ve Kopenhag (Danimarka), C Grubu'nda Amsterdam (Hollanda) ve Bükreş (Romanya), D Grubu'nda <a href="https://www.aspor.com.tr/index/londra">Londra</a> (<a href="https://www.aspor.com.tr/index/ingiltere">İngiltere</a>) ve Glasgow (İskoçya), E Grubu'nda Bilbao (İspanya) ve Dublin (İrlanda Cumhuriyeti), F Grubu'nda ise Münih (Almanya) ve Budapeşte (Macaristan) ev sahipliği yapacak. EURO 2020, 12 Haziran'da İtalya'nın başkenti Roma'da start alacak. Roma Olimpiyat Stadı'nda başlayacak EURO 2020, İngiltere'nin başkenti Londra'daki Wembley Stadı'nda 12 Temmuz'daki final maçıyla sona erecek.</p>
      <p>
        <b>TURNUVA FORMATI</b>
      </p>
      <p>EURO 2020'de takımlar 4'erli 6 grupta yer alacak. Gruplarda oynanacak 3'er karşılaşmanın ardından ilk iki sırada yer alan 12 takım bir üst tura yükselecek. Bu 12 takımın yanı sıra, en iyi puana sahip 4 üçüncü de son 16 turuna adını yazdıracak.</p>
      <related>
        <a href="https://www.aspor.com.tr/galeri/diger/senol-gunes-hedefini-acikladi"/>
      </related>
    </article>
  </body>
</html>