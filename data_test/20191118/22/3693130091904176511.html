<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/izmir-de-otomobil-kamyona-carpti-1-olu-1208409.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T22:01:00+00:00"/>
    <meta property="og:title" content="İzmir'de otomobil kamyona çarptı: 1 ölü"/>
    <meta property="og:description" content="İZMİR'in Bergama ilçesinde, otomobilin kamyona arkadan çarpması sonucu meydana gelen kazada, 1 kişi hayatını kaybetti."/>
  </head>
  <body>
    <article>
      <h1>İzmir'de otomobil kamyona çarptı: 1 ölü</h1>
      <h2>İZMİR'in Bergama ilçesinde, otomobilin kamyona arkadan çarpması sonucu meydana gelen kazada, 1 kişi hayatını kaybetti.</h2>
      <address>
        <time datetime="2019-11-18T22:01:00+00:00">18 Nov 2019, 22:01</time>
      </address>
      <p>Kaza, akşam saatlerinde, <b>Bergama- Çanakkale yolunun Ovacık mevkisinde </b>meydana geldi.</p>
      <p>Bergama'dan <b>Çanakkale </b>yönüne giden Kemal Bozkurt yönetimindeki 45 SC 4201 plakalı otomobil, Muammer A.'nın (31) kullandığı 34 AJM 158 plakalı kamyona arkadan çarptı. Kazayı gören diğer sürücüler, durumu sağlık ve itfaiye ekiplerine bildirdi.</p>
      <figure>
        <img src="https://images.bursadabugun.com/editor/haber/19112019/izmirde-otomobil-kamyona-carpti-1-olu-7944-dhaphoto1-5dd306a09fb4a.jpg"/>
      </figure>
      <p>İhbar üzerine gelen sağlık ekiplerinin yaptığı kontrolde, otomobil sürücüsü <b>Bozkurt'un </b>hayatını kaybettiği belirlendi. İtfaiye ekipleri otomobilde sıkışan <b>Bozkurt'un </b>cansız bedenini içeriden çıkardı. Bozkurt'un cesedi, savcının incelemesinin ardından <b>Bergama Necla</b>-<b>Mithat Öztüre Devlet Hastanesi</b> morguna kaldırıldı.</p>
    </article>
  </body>
</html>