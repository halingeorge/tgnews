<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191119-zakon-pro-donbas-rozroblyat-za-rezultatamy-normandskoyi-zustrichi-razumkov/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T22:39:57+00:00"/>
    <meta property="og:title" content="Закон про Донбас розроблять за результатами нормандської зустрічі – Разумков"/>
    <meta property="og:description" content="Законопроект про особливий статус Донбасу розроблять за результатами зустрічі у нормандському форматі, заявив голова Верховної Ради Дмитро Разумков."/>
  </head>
  <body>
    <article>
      <h1>Закон про Донбас розроблять за результатами нормандської зустрічі – Разумков</h1>
      <address>
        <time datetime="2019-11-18T22:39:57+00:00">18 Nov 2019, 22:39</time>
      </address>
      <p>Законопроект про особливий статус Донбасу розроблять за результатами зустрічі у нормандському форматі, заявив голова Верховної Ради Дмитро Разумков.</p>
      <p>Новий законопроект Про особливий статус Донбасу буде розроблено за результатами зустрічі лідерів країн нормандської четвірки спільно з парламентом і суспільством.</p>
      <p>Про це заявив голова Верховної Ради Дмитро Разумков в ефірі Свободи слова на ICTV.</p>
      <blockquote>– І позиція президента, і позиція більшості у Верховній Раді була наступною: президент, повернувшись із нормандської зустрічі, разом з парламентом і головне – разом з суспільством створюватимуть законопроект, про який ви згадали.</blockquote>
      <p><b>Читайте:</b> <a href="https://fakty.com.ua/ua/ukraine/20191118-minski-domovlenosti-ta-gazova-nezalezhnist-chogo-ochikuvaty-vid-normandskoyi-zustrichi/">Мінські домовленості та газова незалежність: чого очікувати від нормандської зустрічі</a></p>
      <p>При цьому Разумков впевнений, що Рада зможе виробити текст нового документа про особливий статус для ОРДЛО за 11 календарних днів після зустрічі лідерів нормандської четвірки.</p>
      <p>Нагадаємо, <a href="https://fakty.com.ua/ua/svit/20191118-rosiya-pidtverdyla-uchast-u-zustrichi-normandskoyi-chetvirky-v-paryzhi/">зустріч нормандської четвірки</a> попередньо відбудеться 9 грудня в Парижі, а останнє засідання Верховної Ради відбудеться 20 грудня.</p>
    </article>
  </body>
</html>