<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904286/-wolf-wordt-niet-de-enige-nieuweling-bij-krc-genk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T22:40:00+00:00"/>
    <meta property="og:title" content="'Wolf wordt niet de enige nieuweling bij KRC Genk'"/>
    <meta property="og:description" content="Hannes Wolf zal dinsdag voorgesteld worden als de nieuwe trainer van KRC Genk. De Duitse coach neemt het roer over van Felice Mazzu. Hij zal echter niet de enige nieuweling zijn bij Genk. Zo neemt Wolf ook zijn assistent mee."/>
  </head>
  <body>
    <article>
      <h1>'Wolf wordt niet de enige nieuweling bij KRC Genk'</h1>
      <address>
        <time datetime="2019-11-18T22:40:00+00:00">18 Nov 2019, 22:40</time>
      </address>
      <p>
        <b>Hannes Wolf zal dinsdag voorgesteld worden als de nieuwe trainer van KRC Genk. De Duitse coach neemt het roer over van Felice Mazzu. Hij zal echter niet de enige nieuweling zijn bij Genk. Zo neemt Wolf ook zijn assistent mee.</b>
      </p>
      <p>Het gaat meer bepaald om Miguel Moreira, die samen met Wolf richting BelgiÃ« trekt. Dat meldt <i>Het Belang van Limburg</i>. Moreira werkt al van 2013 samen met Wolf. Hij werd bij de U17 van Borussia Dortmund toen zijn assistent.</p>
      <p>De twee werkten later nog samen bij de U19 van Borussia Dortmund en VfB Stuttgart. Bij HSV moest Wolf het zonder Moreira doen, maar hij is hem dus duidelijk nog niet vergeten. Wolf en Moreira waren in het verleden ook ploegmaats bij ASC 09.</p>
      <p>KRC Genk gaat zaterdag bij Royal Excel Moeskroen op bezoek, de eerste opdracht van Wolf en Moreira. Enkele dagen later volgt de partij tegen RB Salzburg.</p>
    </article>
  </body>
</html>