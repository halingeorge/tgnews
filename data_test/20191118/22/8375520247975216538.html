<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/v-odesi-cherez-virus-koksaki-zakrili-na-karantin-klasi-640804.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T22:35:40+00:00"/>
    <meta property="og:title" content="В Одесі через вірус Коксакі закрили на карантин класи"/>
    <meta property="og:description" content="Зараження вірусом коксакі має ознаки звичайного ГРВІ з однією кардинальною відзнакою - висипом на долонях дітей"/>
  </head>
  <body>
    <article>
      <h1>В Одесі через вірус Коксакі закрили на карантин класи</h1>
      <address>
        <time datetime="2019-11-18T22:35:40+00:00">18 Nov 2019, 22:35</time>
      </address>
      <h4>Зараження вірусом коксакі має ознаки звичайного ГРВІ з однією кардинальною відзнакою - висипом на долонях дітей</h4>
      <p>8 класів загальноосвітньої школи №63 закриті на карантин через вірус Коксакі в Одесі.</p>
      <p>Про це повідомив департамент освіти та науки Одеської міської ради.</p>
      <p>«Зараження вірусом коксакі має ознаки звичайного ГРВІ з однією кардинальною відзнакою - висипом на долонях дітей. Причому хвороба відноситься до категорії дуже заразних: якщо захворіє одна дитина, то зазвичай швидко хворіють всі, з ким він контактував», - йдеться в повідомленні.</p>
      <p>Коксакі передається контактним шляхом, його вважають хворобою брудних рук.</p>
      <p>Також вірус передається повітряно-крапельним шляхом, через заражені продукти і воду.</p>
      <p>Нагадаємо, в епідемічному сезоні 2019/2020 року в Україні <a href="https://glavcom.ua/country/health/ponad-shist-milyoniv-ukrajinciv-cogo-roku-mozhut-zahvoriti-na-grip-moz--640651.html">на грип може захворіти до 6,7 млн людей.</a></p>
      <p>Впродовж епідемічного сезону 2019/2020 року прогнозується чотири віруси грипу: два віруси типу А Brisbane та Kansas, та два віруси типу В - Colorado та Phuket. У вересні до України було доставлено 103 550 доз вакцин від грипу. Загалом планується доставка 500 000 доз вакцин проти грипу.</p>
      <related>
        <a href="https://glavcom.ua/kyiv/news/za-tizhden-na-grip-zahvorilo-ponad-10-tis-kiyan-640705.html"/>
        <a href="https://glavcom.ua/news/v-avstriji-cherez-silni-snigopadi-zakrili-shkoli--640673.html"/>
        <a href="https://glavcom.ua/country/health/ponad-shist-milyoniv-ukrajinciv-cogo-roku-mozhut-zahvoriti-na-grip-moz--640651.html"/>
      </related>
    </article>
  </body>
</html>