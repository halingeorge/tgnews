<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/barella-gol-e-prestazione-conte-sara-contento-queste-gare-servono-per-fare-esperienza-internazionale-323436"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T22:18:52+00:00"/>
    <meta property="og:title" content="Barella: &quot;Gol e prestazione, Conte sarà contento. Queste gare servono per fare esperienza internazionale&quot;"/>
    <meta property="og:description" content="Autore del momentaneo 3-0 nel 9-1 storico con cui la Nazionale italiana ha battuto senza pietà l'Armenia allo stadio Barbera di Palermo, Nicolò Barella parla così ai..."/>
  </head>
  <body>
    <article>
      <h1>Barella: "Gol e prestazione, Conte sarà contento. Queste gare servono per fare esperienza internazionale"</h1>
      <address><time datetime="2019-11-18T22:18:52+00:00">18 Nov 2019, 22:18</time> by <a rel="author">Mattia Zangari</a></address>
      <p>Autore del momentaneo 3-0 nel 9-1 storico con cui la Nazionale italiana ha battuto senza pietà <b>l'Armenia </b>allo stadio Barbera di Palermo, Nicolò <b>Barella</b> parla così ai microfoni di<i> Rai Sport:</i> "Sicuramente sono felice per il gol e anche per i miei compagni che hanno esordito e segnato. Ci stiamo divertendo, vogliamo continuare a fare bene. Siamo contenti perché il pubblico ci dimostra affetto, guadagnarlo era la cosa più importante e difficile. Nuova confidenza col gol? Speriamo, ma non diciamolo... Vediamo nelle prossime partite".</p>
      <p>Uscito al 45' questa sera, il centrocampista dell'Inter ha giocato una partita e mezza in azzurro dopo il tour de force con il club: "Conte arrabbiato perché ho giocato troppo? Penso che il mister sia contento anche per il gol e la prestazione mia e di Biraghi: queste gare ci servono per fare<b> esperienza internazionale.</b> Siamo un gruppo più giovane degli altri, ma la spensierataezza ci porterà a fare qualcosa di grande. Anche con l'aiuto di chi ha giocato più partite". </p>
    </article>
  </body>
</html>