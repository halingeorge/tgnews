<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/national/vice-canceller-should-not-act-like-a-jail-superintendent/835265"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-18T22:20:45+00:00"/>
    <meta property="og:title" content="വിസി ജയില്‍ സൂപ്രണ്ടാകരുത്: കെ കെ രാഗേഷ്‌"/>
    <meta property="og:description" content="ജെഎൻയു വൈസ്‌ ചാൻസലർ എം ജഗദീഷ്‌ കുമാറിന് താന്‍ തിഹാർ ജയിൽ ..."/>
  </head>
  <body>
    <article>
      <h1>വിസി ജയില്‍ സൂപ്രണ്ടാകരുത്: കെ കെ രാഗേഷ്‌</h1>
      <address><time datetime="2019-11-18T22:20:45+00:00">18 Nov 2019, 22:20</time> by <a rel="author">സ്വന്തം ലേഖകൻ</a></address>
      <p>ന്യൂഡൽഹി &gt; ജെഎൻയു വൈസ്‌ ചാൻസലർ എം ജഗദീഷ്‌ കുമാറിന് താന്‍ തിഹാർ ജയിൽ സൂപ്രണ്ടല്ലെന്ന തിരിച്ചറിവ്‌ വേണമെന്ന് കെ കെ രാഗേഷ്‌ എംപി. ഫീസ്‌ വർധനയ്‌ക്കെതിരായി ജെഎൻയു വിദ്യാർഥി യൂണിയൻ സംഘടിപ്പിച്ച പൊതുയോഗത്തിൽ സംസാരിക്കുകയായിരുന്നു അദ്ദേഹം.<br/><br/>എംപിമാര്‍ ജെഎൻയുവിൽ വരരുതെന്ന്‌ ആവശ്യപ്പെട്ട്‌ സർവകലാശാല രജിസ്‌ട്രാർ കത്തയച്ചു. ജെഎൻയുവിന്റെ പാരമ്പര്യം അറിയാത്തവരാണ്‌ ഇത്തരം കത്തെഴുതുക. അടിയന്തരാവസ്ഥക്കാലത്ത്‌ പ്രധാനമന്ത്രിയെപോലും വിദ്യാർഥികൾ ക്യാമ്പസിൽ വിലക്കി. അതാണ്‌ ജെഎൻയുവിന്റെ പാരമ്പര്യം. അംബാനി–- ബിർലമാരുടെ നിർദേശങ്ങളാണ്‌ ജെഎൻയുവിൽ ഇപ്പോള്‍ നടപ്പാക്കുന്നതെന്നും രാഗേഷ്‌ പറഞ്ഞു.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/national/jnu-protest-police-terror/835262"/>
        <a href="https://www.deshabhimani.com/news/national/jnu-protest-police-brutally-attacked-the-students/835259"/>
        <a href="https://www.deshabhimani.com/news/national/jnusu-protest-march-to-parliament/835244"/>
        <a href="https://www.deshabhimani.com/news/national/jnu-students-to-march-to-parliament/835239"/>
        <a href="https://www.deshabhimani.com/news/national/there-sholud-not-be-an-internal-enquery-says-iit-madras/835257"/>
        <a href="https://www.deshabhimani.com/news/national/news-kerala-18-11-2019/835250"/>
        <a href="https://www.deshabhimani.com/news/national/jnu-protest/835249"/>
      </related>
    </article>
  </body>
</html>