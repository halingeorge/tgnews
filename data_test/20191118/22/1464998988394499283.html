<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/nedumbassery-murder-police-arrested-five-people"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-18T22:25:00+00:00"/>
    <meta property="og:title" content="നെടുമ്പാശ്ശേരി കൊലപാതകം: അഞ്ച് പേർ അറസ്റ്റിൽ"/>
    <meta property="og:description" content="കൊച്ചി: നെടുമ്പാശ്ശേരി അത്താണിയിൽ യുവാവിനെ നടുറോഡിൽ വെട്ടിക്കൊന്ന സംഭവത്തിൽ അഞ്ച് പേർ അറസ്റ്റിൽ. അഖിൽ, നിഖിൽ, അരുൺ, ജസ്റ്റിൻ , ജിജീഷ് എന്നിവരാണ് അറസ്റ്റിലായത്. മുഖ്യ പ്രതി ബിനു പിടിയിലായിട്ടില്ല. മറ്റ് പ്രതികൾ ഒളിവിലാണ്...."/>
  </head>
  <body>
    <article>
      <h1>നെടുമ്പാശ്ശേരി കൊലപാതകം: അഞ്ച് പേർ അറസ്റ്റിൽ</h1>
      <address><time datetime="2019-11-18T22:25:00+00:00">18 Nov 2019, 22:25</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>കൊച്ചി: നെടുമ്പാശ്ശേരി അത്താണിയിൽ യുവാവിനെ നടുറോഡിൽ വെട്ടിക്കൊന്ന സംഭവത്തിൽ അഞ്ച് പേർ അറസ്റ്റിൽ. അഖിൽ, നിഖിൽ, അരുൺ, ജസ്റ്റിൻ , ജിജീഷ് എന്നിവരാണ് അറസ്റ്റിലായത്. മുഖ്യ പ്രതി ബിനു പിടിയിലായിട്ടില്ല. മറ്റ് പ്രതികൾ ഒളിവിലാണ്. ഇവർക്കായി പോലീസ് തെരച്ചിൽ ഊർജ്ജിതമാക്കിയിട്ടുണ്ട്. </p>
      <p>ബാറിൽ വെച്ചുണ്ടായ സംഘർഷവും മുഖ്യ പ്രതി ബിനുവിന്‍റെ അച്ഛനെ മർദിച്ചതുമാണ് കൃത്യം നടത്താനുണ്ടായ കാരണം.</p>
      <p>കഴിഞ്ഞ ദിവസം രാത്രിയിലാണ് അത്താണിയിൽ ബാറിന് മുന്നിൽ നാട്ടുകാർ നോക്കി നിൽക്കെയാണ് കാറിലെത്തിയ സംഘം യുവാവിനെ വെട്ടിക്കൊലപ്പെടുത്തിയത്. നെടുമ്പാശ്ശേരി തുരുത്തിശ്ശേരി വല്ലത്തുകാരൻ വീട്ടിൽ ബിനോയിയാണ് മരിച്ചത്. റോഡരികിൽ നിന്നിരുന്ന ബിനോയിയുടെ തലയിലാണ് വെട്ടേറ്റത്.</p>
      <p>സംഭവത്തിന്‍റെ സിസിടി ദൃശ്യങ്ങളും പുറത്ത് വന്നു. അത്താണി ബോയ്‍സ് എന്നറിയപ്പെടുന്ന ഗുണ്ടാ സംഘത്തിലെ അംഗമാണ് കൊല്ലപ്പെട്ട ബിനോയ്‌ എന്ന് പോലീസ് പറഞ്ഞു. ഇയാളുടെ പേരിൽ നിരവധി ക്രിമിനൽ കേസുകൾ ഉണ്ട്. </p>
    </article>
  </body>
</html>