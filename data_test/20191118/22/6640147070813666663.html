<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/microsoft-flight-simulator-open-source/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T22:22:00+00:00"/>
    <meta property="og:title" content="Microsoft Flight Simulator: modello open source della Terra? | Game Division"/>
    <meta property="og:description" content="Arrivano alcune dichiarazioni da parte di Neumann, a capo di Microsoft Flight Simulator, in merito ad un ipotetico modello open-source della Terra."/>
  </head>
  <body>
    <article>
      <h1>Microsoft Flight Simulator: modello open source della Terra? | Game Division</h1>
      <address>
        <time datetime="2019-11-18T22:22:00+00:00">18 Nov 2019, 22:22</time>
      </address>
      <p>Uno dei simulatori più importanti che ha caratterizzato la storia di <b>Microsoft Game Studios</b> è proprio Flight Simulator: dagli albori della serie, risalente a Flight Simulator ’98, passando nel mezzo con Flight Simulator 2004, fino ad arrivare infine a <b>Microsoft Flight Simulator</b>, l’ultima produzione annunciata quest’anno alla conferenza Xbox, in occasione dell’Electronic Entertainment Expo 2019 in quel di Los Angeles.</p>
      <p>A quanto pare sembra che le intenzioni da parte degli sviluppatori di Microsoft Flight Simulator siano delle più serie possibili: in una recente intervista rilasciata al portale PCGamesN in occasione dell’X0 19 (che ricordiamo si è tenuto settimana scorsa in quel di Londra), lo sviluppatore a capo del gioco <b>Jorg Neumann</b> ha dichiarato che nel giro di circa 5 anni, i programmatori di tutto il mondo potrebbero avere a disposizione un ipotetico <i>modello open-source</i> del pianeta Terra. Questo modello potrebbe essere ovviamente sfruttato per realizzare la base di diversi titoli, tra simulativi e non.</p>
      <figure>
        <img src="https://www.tomshw.it/images/images/2019/10/microsoft-flight-simulator-58515.768x432.jpg"/>
      </figure>
      <p>Leggi anche: <a href="https://www.tomshw.it/videogioco/playstation-5-xbox-scarlett-frequenza-cpu/">PlayStation 5 e Xbox Scarlett: aumenta la frequenza di CPU</a></p>
      <p>Sempre a detta di <b>Jorg Neumann</b>, infatti, disponiamo ad oggi di milioni di sensori e telecamere sparsi per il mondo, dal cielo, alle automobili, per finire con i semafori, che potrebbero essere utilizzati come dati da raccogliere al fine di creare un modello gratuito e fruibile da chiunque.</p>
      <p>Non ci resta a questo punto che rivolgere lo sguardo con un pizzico di curiosità verso il futuro: nel frattempo vi ricordiamo che Microsoft Flight Simulator sarà disponibile a partire dal <b>2020</b> in esclusiva per Xbox One e, ovviamente, PC. E voi, su quale piattaforma lo giocherete? Fatecelo sapere qui sotto nei commenti!</p>
      <blockquote>Hai voglia di giocare ad una delle migliori simulazioni di volo? Acquista allora Flight Simulator X a questo <a href="https://toms.it/BAtzw">indirizzo</a>!</blockquote>
    </article>
  </body>
</html>