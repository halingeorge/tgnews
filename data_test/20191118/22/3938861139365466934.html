<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_pravoslavna-cerkva-ukrayini-vislovilasya-pro-biometrichni-pasporti/938801"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T22:44:00+00:00"/>
    <meta property="og:title" content="Православна церква України висловилася про біометричні паспорти"/>
    <meta property="og:description" content="Православна церква України не засуджує біометричні паспорти. На сторінці церкви у Facebook їх назвали одним із проявів наукового і технологічного прогресу. &quot;Кожен день ми користуємося інтернетом, мобільним зв'язком. Дані про нас зберігаються в електронних базах різних установ. Збір ..."/>
  </head>
  <body>
    <article>
      <h1>Православна церква України висловилася про біометричні паспорти</h1>
      <address><time datetime="2019-11-18T22:44:00+00:00">18 Nov 2019, 22:44</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938801_w_300.jpg?v=0"/>
        <figcaption>ПЦУ дозволяє біометричні паспорти. Фото: "Вісник"</figcaption>
      </figure>
      <p>Православна церква України не засуджує біометричні паспорти.</p>
      <p>На сторінці церкви у Facebook їх назвали одним із проявів наукового і технологічного прогресу.</p>
      <p>"Кожен день ми користуємося інтернетом, мобільним зв'язком. Дані про нас зберігаються в електронних базах різних установ. Збір біометричної інформації робить життя в суспільстві безпечним, допомагає швидко встановити особу, а також допомогти людині, якщо виникне така потреба", – пише ПЦУ.</p>
      <p>Нічого поганого в біометричних паспортах немає.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/science/_elektronna-derzhava-globalnij-proekt-dlya-ukrayini/922609"/>
      </related>
      <p>"Ми користуємося звичайними паспортами, маємо ідентифікаційні коди, щодня надаємо наші персональні дані. Все це стосується матеріального світу, а справжня віра в господа – в душі. На ній ніхто не зможе поставити "печатку" або відвести людину від любові Божої, якщо вона сама не зречеться цього", – йдеться в повідомленні.</p>
      <blockquote>Українці отримали можливість <a href="https://gazeta.ua/articles/life/_bezviz-dlya-ukrayinciv-rozshirili-na-odnu-krayinu/923231">відвідувати Північну Македонію без оформлення візи</a>. Кабінет міністрів України затвердив угоду, підписану в липні з урядом Республіки Північна Македонія, "про умови взаємних поїздок громадян" двох країн, повідомляється на офіційному сайті Міністерства закордонних справ України.</blockquote>
    </article>
  </body>
</html>