<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/besiktas/2019/11/19/gizli-golcu-nkoudou"/>
    <meta property="og:site_name" content="Aspor"/>
    <meta property="article:published_time" content="2019-11-18T22:35:41+00:00"/>
    <meta property="og:title" content="Gizli golcü N'Koudou"/>
    <meta property="og:description" content="Beşiktaş'ta Süper Lig'in 11. haftasında oynanan Yukatel Denizlispor maçında attığı golle takımına 3 puanı getiren Fransız yıldız Georges-Kevin N'Koudou, dünkü idmanda yaptığı gol şovla Avcı’nın sahadaki gizli forveti oldu"/>
  </head>
  <body>
    <article>
      <h1>Gizli golcü N'Koudou</h1>
      <address>
        <time datetime="2019-11-18T22:35:41+00:00">18 Nov 2019, 22:35</time>
      </address>
      <p>
        <b><a href="https://www.aspor.com.tr/index/besiktas">Beşiktaş</a>'ta <a href="https://www.aspor.com.tr/index/super-lig">Süper Lig</a>'in 11. haftasında oynanan Yukatel Denizlispor maçında attığı golle takımına 3 puanı getiren Fransız yıldız Georges-Kevin N'Koudou, dünkü idmanda yaptığı gol şovla Avcı’nın sahadaki gizli forveti oldu</b>
      </p>
      <p><a href="https://www.aspor.com.tr/index/konyaspor">Konyaspor</a>maçı hazırlıklarına sürdüren <a href="https://www.aspor.com.tr/index/besiktas">Beşiktaş</a>'ın Fransız yıldızı N'Koudou, performansıyla dikkat çekiyor. Denizlispor karşısında 60. dakikada oyuna dahil olan ve 70. dakikada attığı şık golle kilidi açarak takımına 3 puan kazandıran yıldız futbolcu, dünkü yapılan antrenmanda da savunmacılara zor anlar yaşatırken, çektiği sert şutlarda da fileleri havalandırmayı başardı. Teknik Direktör <a href="https://www.aspor.com.tr/index/abdullah-avci">Abdullah Avcı</a>'nın ceza sahasına yakın oynamasını istediği yıldız oyuncu N'Koudou'dan forma giydiği maçlarda kaleyi sık sık yoklamasını istedi. Sol açıkta şans vereceği 24 yaşındaki N'Koudou'nun performansı Avcı'yı memnun ederken, sağ kanatta oldukça faydalı olan Diaby de, Avcı'nın Konyaspor karşısındaki bir diğer kozu olacak. Gol yollarında bütün yükü <a href="https://www.aspor.com.tr/index/burak-yilmaz">Burak Yılmaz</a>'ın omuzlarına vermek istemeyen Teknik Direktör Abdullah Avcı, kanatlarda şans vereceği oyuncuların, buldukları fırsatlarda ceza sahasına girerek gol aramasını istiyor.</p>
      <figure>
        <a href="https://www.aspor.com.tr/galeri/besiktas/besiktasta-ilk-ayrilik-gerceklesiyor-menajeri-istanbula-cagrildi">
          <img src="https://iaaspr.tmgrup.com.tr/55e89d/366/218/58/0/585/314?u=https://iaspr.tmgrup.com.tr/2019/11/18/besiktasta-ilk-ayrilik-gerceklesiyor-menajeri-istanbula-cagrildi-1574100407328.jpg"/>
        </a>
      </figure>
      <p>
        <a href="https://www.aspor.com.tr/galeri/besiktas/besiktasta-ilk-ayrilik-gerceklesiyor-menajeri-istanbula-cagrildi"><b>Beşiktaş'ta ilk ayrılık gerçekleşiyor! Menajeri İstanbul'a çağrıldı</b>Ara transfer dönemi için takviye çalışmalarına başlayan Beşiktaş'ta takımdan ayrılacak isimler de netleşmeye başladı. Teknik direktör Abdullah Avcı'nın raporu doğrultusunda hareket eden siyah-beyazlılarda takımda gönderilecek ilk isim belli olurken, yönetimin yıldız futbolcunun menajerini İstanbul'a çağırdığı öğrenildi. Son dakika Beşiktaş transfer haberleri...<i>haberin devamı</i></a>
      </p>
    </article>
  </body>
</html>