<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/lumea-digitala/18592239-aplicatiile-preinstalate-de-pe-telefoanele-android-ieftine-sunt-pline-de-vulnerabilitati"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-18T22:00:00+00:00"/>
    <meta property="og:title" content="Aplicaţiile preinstalate de pe telefoanele Android ieftine sunt pline de vulnerabilităţi"/>
    <meta property="og:description" content="Firma de securitate informatică Kryptowire a anunţat, recent, că aplicaţiile preinstalate pe smartphone-urile ieftine cu sistem de operare Android, care provin inclusiv de la producători cunoscuţi, includ multe vulnerabilităţi."/>
  </head>
  <body>
    <article>
      <h1>Aplicaţiile preinstalate de pe telefoanele Android ieftine sunt pline de vulnerabilităţi</h1>
      <address><time datetime="2019-11-18T22:00:00+00:00">18 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5107/18592239/1/smartphone.jpg"/>
      </figure>
      <p>Firma de securitate informatică Kryptowire a anunţat, recent, că aplicaţiile preinstalate pe smartphone-urile ieftine cu sistem de operare Android, care provin inclusiv de la producători cunoscuţi, includ multe vulnerabilităţi.</p>
      <p>Într-un studiu, Kryptowire a prezentat 146 de vulnerabilităţi descoperite în aplicaţii care vin preinstalate pe smartphone-uri cu Android. Acestea pot fi exploatate de guverne, hackeri şi alte entităţi, potrivit Mediafax.</p>
      <p>Au fost descoperite vulnerabilităţi care permit pornirea microfonului de pe telefoane, schimbarea permisiunilor acordate aplicaţiilor sau transmiterea de date către producător fără ca utilizatorii să ştie.</p>
      <p>Firma a descoperit aplicaţiile cu probleme pe telefoane de la 29 de producători. Din listă fac parte mărci mai puţin cunoscute, precum Cubot sau Doogee, dar şi branduri renumite, precum Sony sau Samsung.</p>
      <p>De exemplu, şase aplicaţii care vin preinstalate pe telefoane Samsung ieftine au 33 din cele 146 de vulnerabilităţi descoperite de Kryptowire.</p>
      <related>
        <a href="https://www.descopera.ro/lumea-digitala/18548431-huawei-a-actualizat-lista-de-dispozitive-care-primesc-update-la-android-10-si-emui-10"/>
      </related>
      <related>
        <a href="https://www.descopera.ro/lumea-digitala/18548371-topul-celor-mai-puternice-10-telefoane-cu-android"/>
      </related>
      <related>
        <a href="https://www.descopera.ro/lumea-digitala/18539080-huawei-poate-avea-din-nou-acces-la-android"/>
      </related>
      <related>
        <a href="https://www.descopera.ro/lumea-digitala/18529553-whatsapp-a-introdus-autentificarea-cu-amprenta-pe-android"/>
      </related>
      <related>
        <h4>Citeşte şi</h4>
        <a href="https://www.descopera.ro/lumea-digitala/18548431-huawei-a-actualizat-lista-de-dispozitive-care-primesc-update-la-android-10-si-emui-10"/>
        <a href="https://www.descopera.ro/lumea-digitala/18548371-topul-celor-mai-puternice-10-telefoane-cu-android"/>
        <a href="https://www.descopera.ro/lumea-digitala/18539080-huawei-poate-avea-din-nou-acces-la-android"/>
        <a href="https://www.descopera.ro/lumea-digitala/18529553-whatsapp-a-introdus-autentificarea-cu-amprenta-pe-android"/>
      </related>
    </article>
  </body>
</html>