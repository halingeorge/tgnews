<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/cards/marie-kondo-rivolta-social-contro-guru-riordino-il-suo-commerce-articoli-la-casa/sito-polemica_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-18T22:00:00+00:00"/>
    <meta property="og:title" content="Marie Kondo, la guru del riordino criticata per il suo e-commerce di articoli per la casa "/>
    <meta property="og:description" content="La scrittrice giapponese, volto di una serie tv, ha lanciato un e-commerce sul suo sito. Su Twitter è accusata di incoerenza con la filosofia che predica, ovvero eliminare il superfluo"/>
  </head>
  <body>
    <article>
      <h1>Marie Kondo, la guru del riordino criticata per il suo e-commerce di articoli per la casa </h1>
      <address><time datetime="2019-11-18T22:00:00+00:00">18 Nov 2019, 22:00</time> by <a rel="author">Federica Bandirali</a></address>
      <p>E' considerata da tutti la guru dell'ordine e del riordine: la giapponese Marie Kondo, con il suo manuale «Il magico potere del riordino», ha creato una vera e propria filosofia di pulizia per riorganizzare casa, stanze, cassetti e ovviamente il guardaroba. La 35 enne ha creato anche un metodo - il“konmari”- che si basa sul liberarsi di oggetti inutili o verso cui non c'è alcun tipo di legame. Il tutto con lo scopo di  essere più felici. Ma non è tutto. Il suo mercato è decisamente in espansione e dopo libri e una serie tv, Marie Kondo ha lanciato da poco un negozio online sul suo sito KonMari.com, una mossa che non è stata molto apprezzata dai suoi seguaci (3.3 milioni di follower su Instagram). Anche sui social le viene rimproverata una certa incoerenza basata sul fatto che lei stessa predica il liberarsi di oggetti inutili - per evitarne l'accumulo - ma propone (sul suo sito) di acquistarne altri. Un utente social, @revbean, ha postato su Twitter la foto di uno spazzolino per computer venduto dalla Kondo e  ha scritto: «Marie Kondo, che ha detto di buttare via tutto ciò che si possiede, ora vuole che ripopoli la tua vita con spazzatura dall’aspetto minimalista. Purché la si compri da lei».</p>
      <figure>
        <img src="https://images2.corriereobjects.it/methode_image/2019/11/19/Moda/Foto%20Moda%20-%20Trattate/754465be-b049-409e-b883-b1fbb4321237-kZIE-RpARjg1GcDyYJS5f3hXZrqK-590x445@Corriere-Web-Sezioni.jpg?v=201911191832"/>
        <figcaption>(Instagram)</figcaption>
      </figure>
      <aside>Scheda 1 di 7<br/><br/>INDIETRO<a href="https://www.corriere.it/moda/news/cards/marie-kondo-rivolta-social-contro-guru-riordino-il-suo-commerce-articoli-la-casa/risposta-marie.shtml"> AVANTI</a></aside>
    </article>
  </body>
</html>