<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/euro/story/655154/fan-t-sip-thelo-na-yparxei-enas-kormos-alla-tha-paizoyn-oi-kalyteroi"/>
    <meta property="og:site_name" content="OnSports"/>
    <meta property="article:published_time" content="2019-11-18T22:35:45+00:00"/>
    <meta property="og:title" content="Φαν’τ Σιπ: «Θέλω να υπάρχει ένας κορμός, αλλά θα παίζουν οι καλύτεροι»"/>
    <meta property="og:description" content="Ο Τζον Φαν’τ Σιπ φανέρωσε τις σκέψεις του για την Εθνική που θέλει να βλέπει μετά τη νίκη επί της Φινλανδίας."/>
  </head>
  <body>
    <article>
      <h1>Φαν’τ Σιπ: «Θέλω να υπάρχει ένας κορμός, αλλά θα παίζουν οι καλύτεροι»</h1>
      <address><time datetime="2019-11-18T22:35:45+00:00">18 Nov 2019, 22:35</time> by <a rel="author">Onsports team</a></address>
      <p>Ο Τζον Φαν’τ Σιπ φανέρωσε τις σκέψεις του για την Εθνική που θέλει να βλέπει μετά τη νίκη επί της Φινλανδίας.</p>
      <p>
        <b>Αναλυτικά οι δηλώσεις του στις κάμερες:</b>
      </p>
      <p><b>Για το αγώνα:</b><br/>«Είμαι πολύ ικανοποιημένος από την απόδοση της ομάδας. Βρεθήκαμε πίσω στο σκορ από ένα λάθος, αλλά τα παιδιά αντέδρασαν και αυτό κρατάω. Και τη νίκη, αλλά και την αντίδραση που έβγαλε η ομάδα».</p>
      <p><b>Για τις εντολές που δόθηκαν στο ημίχρονο:</b><br/>«Τους είπα να συνεχίσουν να παίζουν όπως και στο πρώτο ημίχρονο. Να συνεχίσουν έτσι. Οι Φινλανδοί έχουν ήδη προκριθεί, αλλά θα ήταν κουρασμένοι».</p>
      <p><b>Για τον Μπακάκη:</b><br/>«Μας είπε ο Μπακάκης πως ένιωθε ενοχλήσεις, αλλά μας είπε να συνεχίσει. Μετά τα πρώτα δέκα λεπτά που φάνηκε πως δεν είχε άλλο πρόβλημα, συνέχισε κανονικά».</p>
      <p><b>Για τον Παυλίδη:</b><br/>«Δεν αγκάλιασα μόνο το Παυλίδη αλλά όλους τους παίκτες. Τον Παυλίδη λίγο παραπάνω γιατί είναι επιθετικός, δεν σκόραρε και ήταν πιο έντονο. Γίνεται μια νέα προσπάθεια και θέλω από τους Έλληνες φιλάθλους να την στηρίξουν και να είναι δίπλα μας».</p>
      <p><b>Για το ξεκίνημα με την Εθνική και το χάος που παρέλαβε:</b><br/>«Δεν πήγαν πολύ καλά τα πράγματα με Ιταλία και Λιχτενστάιν αλλά έβλεπα και καλά στοιχεία στην ομάδα. Αποφάσισα να δώσω ευκαιρίες σε νέα παιδιά, τους έδωσα εμπιστοσύνη, τα παιδιά εκμεταλλεύτηκαν τις ευκαιρίες και ήρθαν τα αποτελέσματα».</p>
      <p><b>Για το αν ο κορμός θα είναι ίδιος ή θα αλλάξει και θα επιστρέψουν οι παλιοί:</b><br/>«Όσες φορές είχε τους αθλητές είδα πράγματα. Δεν σημαίνει πως θα κληθούν οι ίδιοι. Θέλω να υπάρχει ένας κορμός αλλά θα παίζουν και όσοι βρίσκονται σε καλή φόρμα. Θέλουμε να βελτιωνόμαστε και να υπάρχει μεγαλύτερη εξέλιξη και αυτό θα γίνει μέσω των παιδιών».</p>
      <p><b>Στη συνέντευξη Τύπου είπε για:<br/></b><b>Τη νίκη με την Αρμενία:</b> Ναι νομίζω πως ήταν μία πολύ καλή απόδοση της ομάδας. Απέναντι σε μία καλή ομάδα όπως η Φινλανδία που έχει προκριθεί στα τελικά και μείναμε πίσω στο σκορ. Είμαι πολύ περήφανος για την ομάδα και τον χαρακτήρα που βγάλαμε στο 2ο μέρος. Πως σημειώσαμε γρήγορα το γκολ για το 1-1. Ότι βγάλαμε επιθετικό χαρακτήρα, είχαμε ευκαιρίες, σκοράραμε και σίγουρα αξίζαμε να κερδίσουμε. Είμαι περήφανος για αυτά τα παιδιά. Τα παιδιά που δέχθηκαν να μετάσχουν στην αναδόμηση της Εθνικής.<br/>Ανταποκρίνονται στις προκλήσεις και στο πόσο θέλουμε να αλλάξουμε το παιχνίδι μας. Ελπίζω να αρχίσει και ο κόσμος να μας στηρίζει περισσότερο και να μας αγκαλιάζει γιατί το αξίζει η Εθνική. Όταν δεχθήκαμε αυτή η την πρόκληση το πιστεύαμε και θεωρούμε πως αυτή η ομάδα έχει μέλλον.<br/><b>Το τι μπορεί να περιμένει ο φίλαθλος κόσμος από την Εθνική:</b> Θα προσπαθήσουμε να γίνουμε καλύτεροι. Θα προσπαθήσουμε να βελτιωθούμε. Παίζουμε ένα μικρό διάστημα μαζί. Δεν θα μας βοηθήσει ότι στο επόμενο διάστημα δεν θα έχουμε αγώνες. Όμως το μήνυμα είναι πολύ καθαρό για όλους τους παίκτες για την Εθνική. Πρέπει να δουλεύεις σκληρά, να είσαι περήφανος για την Εθνική, να είσαι ταπεινός και να μην έχεις την δική σου ατζέντα. Θέλουμε να αλλάξουμε τον τρόπο σκέψης των Ελλήνων αλλά και το πως παίζουν. Αυτό που ελπίζουμε είναι πως θα πάμε καλύτερα.<br/><b>Το ότι δεν ήρθε εδώ για... τουρισμό, τις πολλές φάσεις της Εθνικής και γιατί δεν έπαιξε ο Βασιλειάδης:</b> Μιλήσαμε με τους παίκτες. Κάναμε την προπόνησή μας για αυτά που θέλουμε να κάνουμε. Τους δείξαμε το τι μπορούν να κάνουν και θέλαμε να τους κάνουμε να πιστέψουν στους εαυτούς τους. Να κάνουμε καλά και σταθερά βήματα. Σήμερα ήταν ένα καλό βήμα. Κάναμε ένα πολύ καλό βήμα απέναντι σε έναν πολύ καλό αντίπαλο. Να παίξουμε καλό και επιθετικό ποδόσφαιρο. Οι παίκτες προσαρμόζονται. Για τον Βασιλειάδη έχουμε καλή εικόνα για αυτόν από τις προπονήσεις. Είναι καλός χαρακτήρας.<br/>Δεν σημαίνει πως επειδή κλήθηκε θα παίξει. Να συνεχίζει να δουλεύει, να έχει καλό επίπεδο και να παίζει στην ομάδα του. Υπάρχει μεγάλος ανταγωνισμός στην ομάδα και μέσα από όλο αυτό θέλουμε να κάνουμε πιο δυνατή και ανταγωνιστική την ομάδα. Εμείς θα συνεχίζουμε να κοιτάμε παίκτες από την Ελλάδα και τα άλλα πρωταθλήματα.</p>
    </article>
  </body>
</html>