<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/spor/story/655151/istoriki-niki-gia-ton-ofh-3-0-ton-pamvoxaiko"/>
    <meta property="og:site_name" content="OnSports"/>
    <meta property="article:published_time" content="2019-11-18T22:18:26+00:00"/>
    <meta property="og:title" content="Ιστορική νίκη για τον ΟΦΗ, 3-0 τον Παμβοχαϊκό"/>
    <meta property="og:description" content="Την πρώτη του νίκη στην Volley League πανηγύρισε μπροστά στο κοινό του Ο.Φ.Η. σε αγώνα με τον Γ.Α.Σ.Παμβοχαϊκό που ολοκλήρωσε την 3η αγωνιστική του πρωταθλήματος Volley League."/>
  </head>
  <body>
    <article>
      <h1>Ιστορική νίκη για τον ΟΦΗ, 3-0 τον Παμβοχαϊκό</h1>
      <address><time datetime="2019-11-18T22:18:26+00:00">18 Nov 2019, 22:18</time> by <a rel="author">Onsports Team</a></address>
      <p>Την πρώτη του νίκη στην Volley League πανηγύρισε μπροστά στο κοινό του Ο.Φ.Η. σε αγώνα με τον Γ.Α.Σ.Παμβοχαϊκό που ολοκλήρωσε την 3η αγωνιστική του πρωταθλήματος Volley League.</p>
      <p>Mε πρωταγωνιστή και πρώτο σκόρερ τον Μίλος Τσούλαφιτς που σημείωσε 24 πόντους ο Ο.Φ.Η. επικράτησε με 3-0 σετ και πήρε το πρώτο τρίποντο στο πρωτάθλημα προσπερνώντας στη βαθμολογία την ομάδα του Βραχατίου που αγωνίστηκε χωρίς τον τραυματία Παναγιώτη Παπαδόπουλο.</p>
      <p>Το καθοριστικό σημείο του αγώνα ήταν το 2ο σετ όπου ο Παμβοχαϊκός με επίθεση του Ηρακλή Παπαδόπουλου προηγήθηκε 21-20 όμως ο Ο.Φ.Η. βρήκε τις λύσεις και με αντεπίθεση πήρε το σετ 25-23 και έκανε το 2-0. Εύκολη ήταν η επικράτηση των κρητικών στο 1ο και κυρίως στο 3ο σετ φτάνοντας απροβλημάτιστα στη πρώτη νίκη.</p>
      <p><b>Τα σετ: </b>25-19, 25-23, 25-13</p>
      <p><b>Ο.Φ.Η. (Δημήτρης Ζλατιλίδης):</b> Ρουμελιωτάκης 8 (7/17 επ., 1 μπλοκ, 92% υπ. - 62% άριστες), Στοροζίλοφ 7 (3/5 επ., 2 άσσοι, 2 μπλοκ), Τσέλιος 8 (3/6 επ., 1 άσσος, 4 μπλοκ), Καρατζάς 7 (6/8 επ., 1 μπλοκ), Σαρικεΐσογλου 3 (3/9 επ., 65% υπ. - 52% άριστες), Τσούλαφιτς 24 (21/33 επ., 3 άσσοι) / Γκαράς (λ, 100% υπ. - 25% άριστες), Μονιάκης, Κομητούδης, Κοσκινάς, Χουρτάντο.</p>
      <p><b>Γ.Α.Σ. ΠΑΜΒΟΧΑΪΚΟΣ (Νίκος Νεόφυτος):</b> Δρογκάρης, Λάνγκστον 7 (5/7 επ., 2 μπλοκ), Παπαδόπουλος Ηρακλής 16 (14/30 επ., 2 μπλοκ), Κωτσάκης 7 (7/23 επ., 50% υπ. - 10% άριστες), Κανέλλος 4 (3/4 επ., 1 μπλοκ), Λάππας 7 (5/10 επ., 1 άσσος, 1 μπλοκ, 46% υπ. - 18% άριστες) / Αχιλλεόπουλος (λ, 65% υπ. - 29% άριστες), Γαβριήλ, Μάμαλης 1 (1/1 επ.)</p>
    </article>
  </body>
</html>