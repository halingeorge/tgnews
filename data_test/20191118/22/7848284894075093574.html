<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/sconcerti-ci-sara-il-sorpasso-dell-inter-la-juve-rischia-molto-a-bergamo-323426"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T22:46:10+00:00"/>
    <meta property="og:title" content="Sconcerti: &quot;Ci sarà il sorpasso dell'Inter, la Juve rischia molto a Bergamo&quot;"/>
    <meta property="og:description" content="Al di là della situazione legata a Cristiano Ronaldo, che tanto male con il Portogallo in queste due partite non ha proprio fatto, la Juventus si appresta ad affrontare in campionato..."/>
  </head>
  <body>
    <article>
      <h1>Sconcerti: "Ci sarà il sorpasso dell'Inter, la Juve rischia molto a Bergamo"</h1>
      <address><time datetime="2019-11-18T22:46:10+00:00">18 Nov 2019, 22:46</time> by <a rel="author">Gianluca Losco</a></address>
      <p>Al di là della situazione legata a <b>Cristiano Ronaldo</b>, che tanto male con il Portogallo in queste due partite non ha proprio fatto, la J<b>uventus</b> si appresta ad affrontare in campionato l'ostica sfida di Bergamo contro l'<b>Atalanta</b>. "Prevedo il sorpasso dell'Inter", ha dichiarato <b>Mario Sconcerti</b> ai microfoni di <i>calciomercato.com</i> (ricordiamo che i nerazzurri saranno impegnati in casa del Torino). "L’Atalanta - ha proseguito il giornalista - è il peggiore degli avversari per la Juventus. Squadra difficilissima da affrontare, anche perché l’Atalanta - che ultimamente ha giocato un paio di partite non all’altezza - sa benissimo che questa è una partita di svolta. Se perde con la Juventus, l’Atalanta si ridimensiona clamorosamente. Credo invece che farà una gran partita". Poi l'analisi sulla <b>sfida dell'Inter</b>: "Sono le partite di Conte. Il Torino non può opporre un furore atletico superiore a quello dell’Inter, e nemmeno la qualità è all’altezza. In teoria l’Inter ha abbastanza fattori in più per vincere".</p>
    </article>
  </body>
</html>