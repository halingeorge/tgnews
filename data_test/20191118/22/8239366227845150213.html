<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/glava_nimetskogo_mzs_skasuvav_poizdku_na_donbas_331060.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T22:19:00+00:00"/>
    <meta property="og:title" content="Глава німецького МЗС скасував поїздку на Донбас"/>
    <meta property="og:description" content="Міністр закордонних справ Німеччини Хайко Маас скасував заплановану поїздку на Донбас через погані погодні умови."/>
  </head>
  <body>
    <article>
      <h1>Глава німецького МЗС скасував поїздку на Донбас</h1>
      <h2>Міністр закордонних справ Німеччини Хайко Маас скасував заплановану поїздку на Донбас через погані погодні умови.</h2>
      <address>
        <time datetime="2019-11-18T22:19:00+00:00">18 Nov 2019, 22:19</time>
      </address>
      <p>Про повідомили в німецькому МЗС, передає <a href="https://www.unn.com.ua/uk/news/1836506-glava-nimetskogo-mzs-skasuvav-poyizdku-na-donbas">УНН </a>із посиланням на <a href="https://www.dw.com/">DW</a>.</p>
      <p>Як пише видання, планувалось, що ввечері понеділка міністр прилетить до Харкова, а вранці вівторка гелікоптером дістанеться району лінії розмежування на Донбасі.</p>
      <p>У німецькому МЗС повідомили, що Маас має вилетіти одразу в Київ 19 листопада. У нього запановані зустрічі з президентом України Володимиром Зеленським, прем'єр-міністром Олексієм Гончаруком та очільником українського МЗС Вадимом Пристайко.</p>
      <p>"Глава МЗС Німеччини планує обговорити подальші кроки, які можна було б втілити під час саміту "нормандської четвірки", який заплановано на 9 грудня в Парижі. У ньому візьмуть участь лідери України, Росії, Німеччини та Франції. Раніше у понеділок Кремль підтвердив участь Путіна у саміті", - йдеться у повідомленні.</p>
      <p>Лідери чотирьох країн вперше зустрілися для переговорів щодо ситуації на Донбасі у 2014 році. Востаннє саміт "нормандської четвірки" відбувся восени 2016 року в Берліні.</p>
      <p>Як повідомлялося раніше, Зеленський обговорив з Макроном підготовку до "нормандського саміту" в Парижі.</p>
      <p>Нагадаємо, Зеленський візьме участь у "нормандській зустрічі" у Парижі 9 грудня.</p>
    </article>
  </body>
</html>