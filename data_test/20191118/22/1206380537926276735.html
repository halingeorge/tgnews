<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/stojky-uz-delat-nemuze-berenika-kohoutova-se-pochlubila-rostoucim-tehotenskym-briskem"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T22:43:00+00:00"/>
    <meta property="og:title" content="Stojky už dělat nemůže: Berenika Kohoutová se pochlubila rostoucím těhotenským bříškem"/>
    <meta property="og:description" content="Jako by to bylo jen pár dní, co se herečka Berenika Kohoutová (28) pochlubila radostnou novinkou a potvrdila, že je těhotná. Ve skutečnosti už od té doby uběhlo několik týdnů a budoucí maminka se vzdala všeho, co bylo nedílnou součástí jejího života – stojek a vína. Její bříško se pořádně zakulatilo a miminko už má doma nachystanou první výbavu."/>
  </head>
  <body>
    <article>
      <h6 class="kicker">očekávání</h6>
      <h1>Stojky už dělat nemůže: Berenika Kohoutová se pochlubila rostoucím těhotenským bříškem</h1>
      <address><time datetime="2019-11-18T22:43:00+00:00">18 Nov 2019, 22:43</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/82/24/822475a-247131-pjimage-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Berenika Kohoutová už se pořádně zakulacuje.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/31/b3/31b3b04-238368-a-2560x0-shrink.png"/>
          <figcaption>První fotka, kde Berenika ještě v létě ukázala těhotenské bříško.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/00/19/0019dbd-218357-profimedia-0417514714-2560x0-shrink.jpg"/>
          <figcaption>Její těhotenství všechny šokovalo.<cite>profimedia</cite></figcaption>
        </figure>
        <figure>
          <img src="https://www.extra.cz/images/thumbs/e3/a6/e3a6201-176056-2-2560x0-shrink.png"/>
          <figcaption>Miminko čeká s přítelem Kryštofem.<cite>instagram.com</cite></figcaption>
        </figure>
        <figcaption>
          <a href="https://www.extra.cz/stojky-uz-delat-nemuze-berenika-kohoutova-se-pochlubila-rostoucim-tehotenskym-briskem/galerie/4">+ Dalších 12 fotografií</a>
        </figcaption>
      </slideshow>
      <p>
        <b>Jako by to bylo jen pár dní, co se herečka Berenika Kohoutová (28) pochlubila radostnou novinkou a potvrdila, že je těhotná. Ve skutečnosti už od té doby uběhlo několik týdnů a budoucí maminka se vzdala všeho, co bylo nedílnou součástí jejího života - stojek a vína. Její bříško se pořádně zakulatilo a miminko už má doma nachystanou první výbavu.</b>
      </p>
      <p>Herečka <a href="https://www.extra.cz/tema/berenika-kohoutova">Berenika Kohoutová</a> se v poslední době zakulacuje. Zatímco už se pomalu loučí s akcemi a práci lehce omezila, ve volném čase rozhodně nelení a miminku, které podle rodinné známé má být holčička, už nakupuje výbavičku. Na Instagramu se pochlubila nejen oblečky, ale i rostoucím těhotenským bříškem.</p>
      <p>Při pohledu na maličké oblečení pro své děťátko se Berenika rozněžnila. <b>„Je to prostě nejvíc ňuňu a kdo řiká, že ne, lže,“</b> připsala ke snímku, na kterém se jí pod červenými šaty krásně rýsuje bříško. I když spousta Bereničiných slavných kolegyň už porodila, herečka sama si ještě chvilku na miminko počká.</p>
      <related>
        <a href="https://www.extra.cz/tajemstvi-bereniky-kohoutove-je-vyzrazeno-znama-prozradila-pohlavi-miminka"/>
      </related>
      <p>Spekulace o těhotenství Kohoutové se začaly rojit už v srpnu, když na Instagram přidala snímek v plavkách a odhalila maličké bříško. Zpěvačka si na postavě vždy dávala záležet a těhotenské bříško od špíčků je snadno k poznání, proto když poté pravda vyšla najevo v Show Jana Krause, nikdo se už moc nedivil. Od té doby čas uběhl jako voda a Berenika už se může těšit, že za dalších pár měsíců přivede na svět své prvorozené dítě.</p>
    </article>
  </body>
</html>