<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904285/verbeterpunt-voor-feyenoord-pas-iets-bereikt-onder-advocaat-als-dat-eruit-gaat-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-18T22:13:00+00:00"/>
    <meta property="og:title" content="'Als Feyenoord daar niet wint ga je toch weer terug naar situatie van onder Stam'"/>
    <meta property="og:description" content="Voor Feyenoord staat aankomend weekend de wedstrijd tegen FC Groningen op het programma. Volgens Algemeen Dagblad-journalisten Maarten Wijffels en Sjoerd Mossou is het een eerste echte test voor Dick Advocaat in de Eredivisie. &quot;Als Feyenoord daar niet wint dan ga je toch weer terug naar de situatie van onder Jaap Stam&quot;, begint Wijffels tijdens de AD Voetbal podcast. &quot;Dat is natuurlijk al een paar wedstrijden zo, maar dit is eigenlijk de eerste zware wedstrijd. VVV-uit was voor Feyenoord op zich ook wel zwaar, daar wonnen ze zelden maar dat was natuurlijk een worstelende ploeg. Thuis tegen RKC mag je toch verwachten dat zelfs een slecht of gehavend Feyenoord wint. Groningen-uit is voor veel teams een lastige wedstrijd.&quot;"/>
  </head>
  <body>
    <article>
      <h1>'Als Feyenoord daar niet wint ga je toch weer terug naar situatie van onder Stam'</h1>
      <address>
        <time datetime="2019-11-18T22:13:00+00:00">18 Nov 2019, 22:13</time>
      </address>
      <p>
        <b>Voor Feyenoord staat aankomend weekend de wedstrijd tegen FC Groningen op het programma. Volgens Algemeen Dagblad-journalisten Maarten Wijffels en Sjoerd Mossou is het een eerste echte test voor Dick Advocaat in de Eredivisie.</b>
      </p>
      <p>"Als Feyenoord daar niet wint dan ga je toch weer terug naar de situatie van onder Jaap Stam", begint Wijffels tijdens de <a href="https://www.ad.nl/nederlands-voetbal/podcast-over-racisme-in-nederland-en-oranje-eindelijk-weer-naar-het-ek~a154318d/"><i>AD Voetbal podcast</i></a>. "Dat is natuurlijk al een paar wedstrijden zo, maar dit is eigenlijk de eerste zware wedstrijd. VVV-uit was voor Feyenoord op zich ook wel zwaar, daar wonnen ze zelden maar dat was natuurlijk een worstelende ploeg. Thuis tegen RKC mag je toch verwachten dat zelfs een slecht of gehavend Feyenoord wint. Groningen-uit is voor veel teams een lastige wedstrijd."</p>
      <p>Mossou probeert het iets genuanceerder te leggen. "Je kan wel gaan eisen dat Feyenoord uit bij Groningen wint, maar het pijnlijke aan Feyenoord de afgelopen anderhalf jaar is geweest dat het de ene week een voldoende was en de week daarna gewoon weer een drie. Ook als Feyenoord heel ongelukkig met 2-1 van Groningen zou verliezen moet je ook een beetje naar het spelniveau kijken."</p>
      <p>"Ik bedoel met spelniveau met name verval", vervolgt Mossou. "Dat was steeds het probleem: dan zag je twee aardige wedstrijden en dan dacht je het gaat wel weer, dan was het de week daarna weer dramatisch. Er is pas iets bereikt onder Advocaat als dat eruit gaat."</p>
    </article>
  </body>
</html>