<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/apunt/77871/dates-i-fets-del-19-de-novembre"/>
    <meta property="og:site_name" content="Diari La Veu"/>
    <meta property="article:published_time" content="2019-11-18T22:00:00+00:00"/>
    <meta property="og:title" content="Dates i fets del 19 de novembre"/>
    <meta property="og:description" content="2017.- Els arqueòlegs descobreixen una ciutat visigoda entre les restes de la València la Vella de Riba-roja."/>
  </head>
  <body>
    <article>
      <h1>Dates i fets del 19 de novembre</h1>
      <address><time datetime="2019-11-18T22:00:00+00:00">18 Nov 2019, 22:00</time> by <a rel="author">Dates i fets, per E. Castellano</a></address>
      <p><b>Dia mundial dels escacs - Dia internacional dels rècords Guiness</b><br/><br/>2017.- Els arqueòlegs descobreixen una ciutat visigoda entre les restes de la València la Vella de Riba-roja.<br/><br/>2015.- El consell d'administració de l'Institut Valencià de Finances (IVF) aprova la seua conversió en banc públic, el primer del País Valencià dissenyat durant el segle XXI. La nova entitat integra l'Institut Valencià de Competitivitat Empresarial (IVACE).<br/><br/>2013.- El Parlament Europeu aprova definitivament el Corredor Mediterrani per 546 vots favorables, 104 en contra i 41 abstencions.<br/><br/>2004.- Maria Teresa Fernández de la Vega, vicepresidenta primera i portaveu del govern espanyol durant aquesta legislatura, reconeix la unitat lingüística d'una llengua que es coneix com a valencià a la Comunitat Valenciana i com a català pel conjunt de la comunitat científica i universitària.<br/><br/>2002.- El petrolier Prestige, que va naufragar prop de la costa gallega la setmana anterior, es parteix per la meitat i s'enfonsa a uns 230 km de Galícia.</p>
      <figure>
        <img src="https://www.diarilaveu.com/imatges/images/Prestige.jpg"/>
      </figure>
      <p>1933.- Eleccions a diputats a Corts Generals que canvien el paisatge polític local i estatal. Per primera vegada, les dones estrenaven el dret civil del sufragi universal, però els resultats obtinguts van influir sobre la pèrdua de capacitat de maniobra en les negociacions i en el conflictes amb la patronal, de les societats agràries.<br/><br/>1904.- Alfonso XIII dicta un reial Decret mitjançant el qual la vila d'Ontinyent resta considerada sota el títol de "ciutat".</p>
      <figure>
        <img src="https://www.diarilaveu.com/imatges/images/Antigua_estaci%C3%B3n_de_norte_%28valencia%29.jpg"/>
        <figcaption>Antiga estació del Nord</figcaption>
      </figure>
      <p>1870.- Naix a València el compositor Vicent Lleó i Balbastre, conegut fonamentalment per la seua obra lírica, d'entre la qual destaca la sarsuela La Corte del Faraón.<br/><br/>1859.- Inauguració de la línia ferroviària de València a Almansa.<br/><br/>1494.- Ferran el Catòlic crea el Consell Suprem d'Aragó, un organisme consultiu de la Corona i màxima instància judicial de la Corona d'Aragó fins la promulgació dels decrets de Nova Planta de Felip V.<br/><br/>1336.- Després de llargues negociacions sota l'arbitratge del papa i el rei de França, el rei Alfons el Beningne d'Aragó signa la pau amb Gènova, posant fi així a la primera guerra entre la Corona d'Aragó i els genovesos pel control de la Mediterrània occidental.<br/><br/>1316.- Els senyors del Vilar de Canes li atorguen Carta Pobla al dit lloc.<br/><br/>1285.- Alfons III d'Aragó, en càstig pel seu ajut al rei de França, que intentà envair Catalunya en juny, li arravata Mallorca al seu oncle Jaume de Mallorca.</p>
      <figure>
        <audio src="https://www.diarilaveu.com/public/Attachment/2019/11/11.19-DatesiFets.mp3"/>
        <figcaption>Dates i fets del 19 de novembre (Espai cedit per la Xarxa d'Emissores Municipals Valencianes)</figcaption>
      </figure>
      <related>
        <h4>Les més llegides</h4>
        <a href="https://www.diarilaveu.com/dr-ximo-mr-puig-dues-cares-president-mira-catalunya"/>
        <a href="https://www.diarilaveu.com/tribunal-europeu-drets-humans-desestima-demanda-valtonyc-condemna-despanya"/>
        <a href="https://www.diarilaveu.com/valencia-negra-borja-penalba-i-mireia-vives-ja-te-videoclip"/>
        <a href="https://www.diarilaveu.com/les-corts-rebutgen-retornar-al-consell-la-llei-dacompanyament-als-pressuposts"/>
        <a href="https://www.diarilaveu.com/muntar-empresa-18-hores-crear-negoci-emprenedor-valencia-estonia"/>
      </related>
    </article>
  </body>
</html>