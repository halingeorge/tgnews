<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191119-ukrayina-tsiyeyi-zymy-navit-bez-tranzytu-gazu-ne-zamerzne-orzhel/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T22:02:07+00:00"/>
    <meta property="og:title" content="Україна цієї зими навіть без транзиту газу не замерзне – Оржель"/>
    <meta property="og:description" content="Україна має достатні запаси газу і вугілля для проходження опалювального сезону навіть без транзиту російського газу."/>
  </head>
  <body>
    <article>
      <h1>Україна цієї зими навіть без транзиту газу не замерзне – Оржель</h1>
      <address>
        <time datetime="2019-11-18T22:02:07+00:00">18 Nov 2019, 22:02</time>
      </address>
      <p>Україна має достатні запаси газу і вугілля для проходження опалювального сезону навіть без транзиту російського газу.</p>
      <p>Україні вистачить запасів природного газу в підземних сховищах і вугілля на складах теплоелектростанцій для проходження зими навіть у разі переривання транзиту газу з 1 січня 2020 року.</p>
      <p>Про це повідомив міністр енергетики та захисту навколишнього середовища України Олексій Оржель в ефірі Свободи слова на ICTV.</p>
      <blockquote>– Це означає, що Україна цієї зими навіть без транзиту не замерзне.</blockquote>
      <p><b>Читайте:</b> <a href="https://fakty.com.ua/ua/ukraine/20191118-propozytsiya-rosiyi-shhodo-tranzytu-gazu-ye-nepryjnyatnoyu-orzhel/">Пропозиція Росії щодо транзиту газу є неприйнятною – Оржель</a></p>
      <p>За його словами, традиційно найбільші ризики можуть виникнути в лютому-березні, коли запаси у ПСГ стануть меншими. Водночас проведені оператором ГТС стрес-тести вказують, що навіть у пікові дні максимального споживання країна зможе задовольнити потреби українських споживачів у газі.</p>
      <p>Нагадаємо, голова правління НАК Нафтогаз Андрій Коболєв заявив, що українські споживачі <a href="https://fakty.com.ua/ua/ukraine/20191112-ukrayina-zabezpechyt-sebe-gazom-bez-tranzytu-z-rf-kobolyev/">отримуватимуть газ зі сховищ</a> у разі, якщо Росія припинить транзит газу через Україну з 1 січня 2020 року.</p>
    </article>
  </body>
</html>