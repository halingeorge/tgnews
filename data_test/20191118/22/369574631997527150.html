<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/zahranici/staty-eu-a-europarlament-se-shodly-na-rozpoctu-eu-pro-pristi/r~ab0fce0c0a5611ea9b40ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-18T22:41:34+00:00"/>
    <meta property="og:title" content="Státy EU a europarlament se shodly na rozpočtu EU pro příští rok. Prioritou je klima"/>
    <meta property="og:description" content="Podle obou stran se podařilo prosadit financování pro priority spojené s klimatickou politikou či digitalizací."/>
  </head>
  <body>
    <article>
      <h1>Státy EU a europarlament se shodly na rozpočtu EU pro příští rok. Prioritou je klima</h1>
      <address>
        <time datetime="2019-11-18T22:41:34+00:00">18 Nov 2019, 22:41</time>
      </address>
      <p>"Jsem rád, že obě instituce sdílejí stejné priority. Boj s <a href="https://zpravy.aktualne.cz/klima/l~i:keyword:371/">klimatickými změnami</a>, financování vědy a výzkumu a také zajištění toho, aby bylo postaráno o mladé lidi a zmírněn dopad migrace," řekl po jednání novinářům státní tajemník finského ministerstva financí Kimmo Tiilikainen.</p>
      <p>Členské státy, které většinou usilují o nižší rozpočet než Evropská komise a Evropský parlament, se v září shodly na částkách 166,8 miliardy eur v závazcích a 153,1 miliardy eur v platbách. Parlament se v říjnu sjednotil na požadavku 171, respektive 159,1 miliardy eur. Dnes byl krajní termín pro dohodu. Pokud by se ji nepodařilo nalézt, komise by předložila nový návrh.</p>
    </article>
  </body>
</html>