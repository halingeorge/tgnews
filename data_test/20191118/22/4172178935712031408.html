<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/sports/article/73760/eio-nea-geniki-grammateas-i-anastasioy-meta-tin-paraitisi-papathanasioy"/>
    <meta property="og:site_name" content="ΦΩΣ"/>
    <meta property="article:published_time" content="2019-11-18T22:01:39+00:00"/>
    <meta property="og:title" content="ΕΙΟ: Νέα γενική γραμματέας η Αναστασίου μετά την παραίτηση Παπαθανασίου"/>
    <meta property="og:description" content="Ο Απόστολος Παπαθανασίου, που είχε προαναγγείλει την παραίτησή του ένα χρόνο πριν, επικαλέστηκε προσωπικούς λόγους.Διάδοχος του η μέχρι πρότινος αντιπρόεδρος..."/>
  </head>
  <body>
    <article>
      <h1>ΕΙΟ: Νέα γενική γραμματέας η Αναστασίου μετά την παραίτηση Παπαθανασίου</h1>
      <h2>Ο Απόστολος Παπαθανασίου, που είχε προαναγγείλει την παραίτησή του ένα χρόνο πριν, επικαλέστηκε προσωπικούς λόγους.Διάδοχος του η μέχρι πρότινος αντιπρόεδρος Νίκη Αναστασίου</h2>
      <address><time datetime="2019-11-18T22:01:39+00:00">18 Nov 2019, 22:01</time> by <a rel="author">ΦΩΣ TEAM</a></address>
      <p>Αυτό που είχε προαναγγείλει πριν ακριβώς από έναν χρόνο στην 2η τακτική γενική συνέλευση της <b>ΕΙΟ</b> και επανέλαβε στην συνέντευξη Τύπου για την<b>«29ης Athens</b> <b>International Sailing Week»</b> το έκανε πράξη. Ο λόγος για τον<b> Απόστολο</b> <b>Παπαθανασίου,</b> ο οποίος μετά την ολοκλήρωση της πετυχημένης διοργάνωσης υπέβαλλε την παραίτησή του από τη θέση του γενικού γραμματέα της ομοσπονδίας για προσωπικους λόγους και συγκεκριμένα για να ασχοληθεί αποκλειστικά με την εργασία του.</p>
      <p>Ο κ. Παπαθανασίου παρέμεινε στην θέση του γενικού γραμματέα για να βοηθήσει με την τεράστια εμπειρία του το ευρωπαϊκό πρωτάθλημα ΦΙΝΝ στις καταπληκτικές εγκαταστάσεις του«<b>Athens International Sailing Center»</b> που ήταν ο εμπνευστής του,αλλά και για να προετοιμάσει τον μεγάλο διεθνή αγώνα που τελείωσε τοπερασμένο Σάββατο και έγινε ρεκόρ με τη συμμετοχή 800 αθλητών από 16 χώρες.</p>
      <p>Αξίζει να σημειωθεί ότι αν και οι λόγοι της αποχώρησής του είναι καθαρά προσωπικοί, στην πράσφατη συνέντευξη Τύπου για τον μεγάλο αγώνα στο «Διεθνές Κέντρο Ιστιοπλοίας», ο κ. Παπαθανασίου είχε τοποθετηθεί δημόσια για το νομοσχέδιο <b>Αυγενάκη</b>. Ήταν υπέρ για το όριο ηλικίας, με τον αστερίσκο ότι όσοι έμπειροι παράγοντες αποχωρούν να τους δίνεται η δυνατότητα συμμετοχής σε ένα είδος γερουσίας συμβουλευτικού χαρακτήρα, κάτι που τελικά πέρασε στον νέο νόμο.</p>
      <p>Νέα γενική γραμματέας της ΕΙΟ είναι η <b>Νίκη Αναστασίου</b> που μέχρι πρότινος ήταν αντιπρόεδρος και υπεύθυνη δημοσίων σχέσεων. Αυτό το πολύ σημαντικό πόστο ανατέθηκε στην <b>Αγγελική Σέρφα Βεντουρή</b>, ενώ ο <b>Γιάννης Παπαδημητρίου</b> έγινε έφορος των εθνικών ομάδων και ο <b>Παντελής Παυλίδης</b> έφορος εκδηλώσεων και χορηγιών. Αυτές ήταν και οι συνολικές αλλαγές στη διοίκηση της ομοσπονδίας μετά την παραίτηση του Παπαθανασίου.</p>
      <p>
        <b>ΠΛΗΘΟΣ ΕΠΙΣΗΜΩΝ ΣΤΗΝ ΤΕΛΕΤΗ ΛΗΞΗΣ ΤΗΣ «29ης ATHENS INTERNATIONAL SAILING WEEK</b>
      </p>
      <p>Με κάθε επισημότητα έγινε η τελετή λήξης με την απονομή των μεταλλίων στους νικητές της <b>«29ης Athens International Sailing Week»</b> στις εγκαταστάσεις του <b>«Athens International Sailing Center»</b>. Ο κ. Αυγενάκης δεν μπόρεσε να παρευρεθεί και έστειλε στην ΕΙΟ συγχαρητήρια επιστολή, ενώ το παρών έδωσαν πρέσβεις των χωρών που συμμετείχαν στον αγώνα, ο Γ.Γ.Α. <b>Γ. Μαυρωτάς</b>, ο δήμαρχος Καλλιθέας <b>Δ. Κάρναβος, η Αντιπεριφερειάρχης Νοτίου Τομέα Αθηνών Δ. Νάνου,</b> <b>η γενική γραμματέας του υπουργείου Αιγαίου και Νησιωτικής Πολιτικής Χ. Καλογήρου, ο βουλευτής της Νέας Δημοκρατίας Κ. Κατσαφάδος, ο αντιδήμαρχος Καλλιθέας και υπεύθυνος διαχείρισης της Μαρίνας Μ. Κωστάκης, αξιωματικοί του Λιμενικού, παράγοντες ομίλων κι άλλοι</b></p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/stiles/paraskinio/article/73777/o-giorgos-savvidis-proteinei-neo-yfypoyrgo-athlitismoy-pic"/>
        <a href="https://www.fosonline.gr/podosfairo/superleague/article/73754/giati-pige-se-fifa-kai-uefa-o-olympiakos"/>
        <a href="https://www.fosonline.gr/podosfairo/superleague/article/73747/gavalas-dynatos-o-olympiakos-zitame-lyseis"/>
        <a href="https://www.fosonline.gr/podosfairo/superleague/article/73738/aygenakis-mplokare-ton-giorgo-savvidi-sto-instagram-pic"/>
        <a href="https://www.fosonline.gr/podosfairo/superleague/article/73680/o-olympiakos-i-epo-kai-oi-elegxoi"/>
        <a href="https://www.fosonline.gr/podosfairo/superleague/article/73661/o-olympiakos-zitise-episimos-synantisi-me-aygenaki"/>
      </related>
    </article>
  </body>
</html>