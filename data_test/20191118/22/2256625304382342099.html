<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158806_1.html"/>
    <meta property="og:site_name" content="Novsport"/>
    <meta property="article:published_time" content="2019-11-18T22:03:00+00:00"/>
    <meta property="og:title" content="Меси измъкна Аржентина от захапката на Суарес"/>
    <meta property="og:description" content="Звездата на Барселона се разписа за 2:2 срещу Уругвай в добавеното време"/>
  </head>
  <body>
    <article>
      <h1>Меси измъкна Аржентина от захапката на Суарес</h1>
      <address>
        <time datetime="2019-11-18T22:03:00+00:00">18 Nov 2019, 22:03</time>
      </address>
      <p>Аржентина и Уругвай нпарвиха 2:2 в приятелска среща, играна на стадион "Блумфийлд" в Тел Авив. <br/> <br/>Първото по-интересно положение беше в 18-ата минута, когато Леандро Паредес получи точно подаване и опита да застраши вратаря с удар от далечно разстояние. Топката обаче премина високо над напречната греда. Две минути по-късно шут на Луис Суарес беше блокиран от Николас Отаменди.<br/> <br/>В 34-ата минута уругвайците поведоха. Единсон Кавани получи пас в наказателното поле и прати топката във вратата. <br/> <br/>В 63-ата минута Серхио Агуеро засече с глава центриране отляво и прати топката в десния ъгъл - 1:1.<br/> <br/>Радостта на аржентинците обаче продължи кратко, тъй като Луис Суарес се разписа в 68-ата минута. Той беше точен от пряк свободен удар, пращайки топката неспасяемо в горния ляв ъгъл на вратаря Естебан Андрада.<br/> <br/>Точно когато мачът отиваше към победа за Уругвай, аржентинците получиха правото да изпълнят дузпа. Лионел Меси се нагърби с отговорността и не сгреши, оформяйки крайния резултат.</p>
      <p> </p>
    </article>
  </body>
</html>