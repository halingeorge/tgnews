<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18594519-ziua-mondiala-a-toaletei-este-marcata-anul-acesta-prin-sloganul-sa-nu-lasam-pe-nimeni-in-urma"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-18T22:00:00+00:00"/>
    <meta property="og:title" content="Ziua Mondială a Toaletei este marcată anul acesta prin sloganul ''Să nu lăsăm pe nimeni în urmă''"/>
    <meta property="og:description" content="Ziua Mondială a Toaletei, marcată pe 19 noiembrie, după ce a fost decretată sărbătoare oficială de Organizaţia Naţiunilor Unite (ONU) în 2013, se desfăşoară anul acesta sub sloganul"/>
  </head>
  <body>
    <article>
      <h1>Ziua Mondială a Toaletei este marcată anul acesta prin sloganul ''Să nu lăsăm pe nimeni în urmă''</h1>
      <address><time datetime="2019-11-18T22:00:00+00:00">18 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18594519/1/toaleta-anti-sex-youtube-descopera.jpg"/>
      </figure>
      <p>Ziua Mondială a Toaletei, marcată pe 19 noiembrie, după ce a fost decretată sărbătoare oficială de Organizaţia Naţiunilor Unite (ONU) în 2013, se desfăşoară anul acesta sub sloganul "Să nu lăsăm pe nimeni în urmă".</p>
      <p>Ziua Mondială a Toaletei are ca scop promovarea unor condiţii sigure de salubritate şi eliminarea tabuurilor legate de toalete, potrivit <a href="http://www.worldtoiletday.info/">http://www.worldtoiletday.info/</a>.</p>
      <p>Potrivit ONU, această sărbătoare are ca scop promovarea asigurării accesului la condiţii sigure de salubritate în toată lumea, până în 2030.</p>
      <p>Accesul la o toaletă este un drept uman şi, în pofida acestui fapt, aproximativ 4,2 miliarde de persoane nu dispun de astfel de condiţii, potrivit ONU.</p>
      <p>"O toaletă nu este doar o toaletă, salvează vieţi, protejează demnitatea şi creează oportunităţi", mai arată organizaţia, citat[ de Mediafax.</p>
      <p>Servicii de salubritate sigure înseamnă faptul că oamenii dispun de facilităţi igienice pentru toaletă care nu sunt împărţite cu alte persoane din gospodărie.</p>
      <p>ONU arată că, zilnic, aproximativ 637 de milioane de persoane îşi fac nevoile în aer liber.</p>
      <p>De asemenea, circa o jumătate de milion de copii cu vârsta sub cinci ani mor anual din cauza unor boli provocate de apa contaminată, lipsa unor condiţii sigure de salubritate şi a igienei.</p>
      <p>Potrivit unui raport recent al Organizaţiei Mondiale a Sănătăţii (OMS), cel puţin 2 miliarde de persoane folosesc surse de apă contaminată cu materii fecale.</p>
      <p>Ziua Mondială a Toaletei a fost instituită de World Toilet Organization în 2001. 12 ani mai târziu, Adunarea Generală a ONU a adoptat ziua ca sărbătoare oficială.</p>
      <related>
        <a href="https://www.descopera.ro/dnews/18434203-folosirea-telefoanelor-mobile-la-toaleta-asociata-cu-un-risc-crescut-de-hemoroizi"/>
      </related>
      <related>
        <a href="https://www.descopera.ro/dnews/18295250-vas-de-toaleta-din-aur-instalat-la-palatul-blenheim"/>
      </related>
      <related>
        <a href="https://www.descopera.ro/istorie/17876525-toaleta-bizara-medievala-trei-locuri-descoperita-arheologi"/>
      </related>
      <related>
        <a href="https://www.descopera.ro/dnews/17865358-rusia-toaleta-iss-refulat"/>
      </related>
      <related>
        <a href="https://www.descopera.ro/dnews/16984156-caz-extrem-de-rar-care-a-socat-lumea-medicala-prin-ciudatenia-lui-rectul-unui-om-a-cazut-atunci-cand-se-afla-la-toaleta"/>
      </related>
      <related>
        <a href="https://www.descopera.ro/dnews/16777826-cum-sa-eviti-contractarea-diverselor-boli-atunci-cand-folosesti-o-toaleta-publica"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18434203-folosirea-telefoanelor-mobile-la-toaleta-asociata-cu-un-risc-crescut-de-hemoroizi"/>
        <a href="https://www.descopera.ro/dnews/18295250-vas-de-toaleta-din-aur-instalat-la-palatul-blenheim"/>
        <a href="https://www.descopera.ro/dnews/17865358-rusia-toaleta-iss-refulat"/>
        <a href="https://www.descopera.ro/dnews/16984156-caz-extrem-de-rar-care-a-socat-lumea-medicala-prin-ciudatenia-lui-rectul-unui-om-a-cazut-atunci-cand-se-afla-la-toaleta"/>
      </related>
    </article>
  </body>
</html>