<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/ekskluzivni-razkritiya-za-narkobandata-udarena-v-sofiya_news710089.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T22:42:00+00:00"/>
    <meta property="og:title" content="Ексклузивни разкрития за наркобандата, ударена в София"/>
    <meta property="og:description" content="Все още няма информация дали е задържан лидерът на престъпната група, който е известен в столичния ъндърграунд"/>
  </head>
  <body>
    <article>
      <h1>Ексклузивни разкрития за наркобандата, ударена в София</h1>
      <h2>Все още няма информация дали е задържан лидерът на престъпната група, който е известен в столичния ъндърграунд</h2>
      <address>
        <time datetime="2019-11-18T22:42:00+00:00">18 Nov 2019, 22:42</time>
      </address>
      <p>https://blitz.bg/kriminalni/prestplenie/ekskluzivni-razkritiya-za-narkobandata-udarena-v-sofiya_news710089.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574105086-sistemen-bufer-7.jpg"/>
        <figcaption>Снимка: Нова телевизия</figcaption>
      </figure>
      <p><b>Продължават претърсванията и обиските в рамките на мащабната акция на ГДБОП и СДВР срещу наркоразпространението, която се провежда на територията на София. </b><br/><br/>Арестувани са над 10 души, които, според източници от МВР, са част от известна група, занимаваща се с продажба на дрога в столицата. <br/><br/>В престъпната група е имало хора, които доставяли наркотиците в София. Други зареждали дилърите с наркотици, а трети продавали дрога по клубовете и заведенията в града. Бандата разпространявала наркотици и извън столицата, информира БНР. <br/><br/><a href="https://blitz.bg/kriminalni/prestplenie/mashchabna-spetsaktsiya-sreshchu-drogata-v-sofiya-zakopchakha-chlenove-na-izvestna-banda_news710044.html"><b>Мащабна спецакция срещу дрогата в София, закопчаха членове на известна банда </b></a><br/><br/>През целия ден днес на различни адреси в София бяха извършвани обиски и арести.<br/><br/><a href="https://blitz.bg/kriminalni/prestplenie/prvi-snimki-ot-mashchabnata-spetsaktsiya-sreshchu-drogata-v-sofiya_news710058.html"><b>Един от членовете на бандата беше задържан на бензиностанция на столичния булевард „България“</b></a>. Засилено полицейско присъствие имаше и в квартал "Подуяне".<br/><br/>Все още няма информация дали е задържан лидерът на престъпната група, който е известен в столичния ъндърграунд и има десетки криминални регистрации.<br/><br/>Акцията е в резултат на водено досъдебно производство и няколкомесечна разработка. Разбитата днес престъпна група се смята за конкурентна на разбитата преди няколко месеца подобна организация, оглавявана от Радо Ланеца. <br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>