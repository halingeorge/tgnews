<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/klaipedos-studentai-svente-pergale-kaune-1750823/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-18T22:44:00+00:00"/>
    <meta property="og:title" content="Klaipėdos studentai šventė pergalę Kaune"/>
    <meta property="og:description" content="Lietuvos studentų krepšinio lygos (LSKL) ketvirtajame ture pergalę Kaune iškovojo Klaipėdos universiteto (KU) krepšininkai. Mindaugo Stašio auklėtiniai Kaune rezultatu 76:55 (14:14, 18:18, 27:6, 17:17) nukovė Kauno technologijos universiteto (KTU) studentus."/>
  </head>
  <body>
    <article>
      <h1>Klaipėdos studentai šventė pergalę Kaune</h1>
      <address><time datetime="2019-11-18T22:44:00+00:00">18 Nov 2019, 22:44</time> by <a rel="author" href="https://www.ve.lt/autoriai/paulius-matulevicius/" target="_blank">Paulius MATULEVIČIUS</a></address>
      <p>Lietuvos studentų krepšinio lygos (LSKL) ketvirtajame ture pergalę Kaune iškovojo Klaipėdos universiteto (KU) krepšininkai. Mindaugo Stašio auklėtiniai Kaune rezultatu <b>76:55</b> (14:14, 18:18, 27:6, 17:17) nukovė Kauno technologijos universiteto (KTU) studentus.</p>
      <p>Rungtynių lūžis įvyko trečiajame kėlinyje, per kurį klaipėdiečiai siautėjo puolime ir surinko 27 taškus, o KTU studentai per tą paiką sugebėjo pelnyti vos 6 taškus.</p>
      <p>Pajūrio atstovai prieš lemiamą ketvirtį susikrovė 21 taško persvarą – 59:38 ir jau be didesnio streso išsaugojo solidų pranašumą bei galiausiai šventė pergalę.</p>
      <p>Klaipėdiečių komandai 18 taškų (7/9 dvit., 1/1 trit., 1/2 bauda, 7 atk. kam., 21 naud. balas) pelnė Eimantas Žilius. 14 taškų (1/8 trit.) surinko Jonas Dumašius, 12 – Dovydas Romančenko.</p>
      <p>KTU komandos gretose dviženklį taškų skaičių surinko vienintelis Paulius Steikūnas. Jo sąskaitoje – 16 taškų.</p>
      <p>„Buvo dvi skirtingos rungtynių pusės: iš pradžių mums niekas nesiklijavo, buvo daug chaoso, klaidingų sprendimų, o vėliau viskas pasikeitė – vyrai įsiklausė į mano žodžius ir jau kovėsi pagal sutartą planą. Iškovojome pergalę ir tuo džiaugiamės“, – sakė KU treneris <b>Mindaugas Stašys</b>.</p>
      <p>KTU payrė pirmąją sezono nesėkmę, KU ekipos sąskaitoje - 2 pergalės ir 1 pralaimėjimas.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/bilbao-klubas-su-a-kulboka-nutrauke-real-pergaliu-serija-1750596/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/ispudingas-lietkabelio-spurtas-nepaliko-vilciu-neveziui-1750574/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/d-motiejunas-kinijoje-pasizymejo-26-taskais-ir-17-atkovotu-kamuoliu-1750505/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/lietuvos-moteru-krepsinio-rinktine-pralaimejo-turkijoje-1750494/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/jonas-valanciunas-su-grizzlies-svente-treciaja-pergale-is-eiles-1750250/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/moteru-rinktineje-debiutavo-13-mete-j-jocyte-o-lietuves-nuslave-albanes-1750008/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/rimo-kurtinaicio-vadovaujama-chimki-nugalejo-a-gudaicio-komanda-1749993/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/m-kuzminsko-debiutas-krasnodaro-komandoje-nuo-nesekmes-neisgelbejo-1749654/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>