<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/sport/nemzetkozi-sport/svajc-es-dania-a-tovabbjuto-a-d-csoportbol-2039691/"/>
    <meta property="og:site_name" content="SZOLJON"/>
    <meta property="article:published_time" content="2019-11-18T22:07:00+00:00"/>
    <meta property="og:title" content="Svájc és Dánia a továbbjutó a D csoportból"/>
    <meta property="og:description" content="Svájc a Gibraltár elleni papírforma sikerrel, Dánia pedig az Írországban elért döntetlennel biztosította a helyét a jövő évi labdarúgó Európa-bajnokságon."/>
  </head>
  <body>
    <article>
      <h6 class="kicker">ELDŐLT</h6>
      <h1>Svájc és Dánia a továbbjutó a D csoportból</h1>
      <address>
        <time datetime="2019-11-18T22:07:00+00:00">18 Nov 2019, 22:07</time>
      </address>
      <h4>Svájc a Gibraltár elleni papírforma sikerrel, Dánia pedig az Írországban elért döntetlennel biztosította a helyét a jövő évi labdarúgó Európa-bajnokságon.</h4>
      <p>A csoport élén így a svájciak végeztek, Dánia – amelynek már egy pont is elég volt a továbbjutáshoz Dublinban – lett a második, Írország pedig a harmadik, amely ezzel pótselejtezőre kényszerül.</p>
      <p>A hétfői játéknapon csak ebben az ötösben lehetett izgalmakra számítani, az F és a J jelű csoportban már eldőlt a továbbjutók kiléte. Előbbiben a spanyolok „búcsúzóul” fölényes győzelmet arattak a vendég románok felett, míg a svédek a feröerieket verték meg, ugyancsak hazai környezetben.</p>
      <p>A J csoportban Olaszország már az első félidőben eldöntötte az örmények elleni mérkőzést Palermóban, aztán végül 9-1-re nyert, a második helyen továbblépő finnek pedig kikaptak Görögországban.</p>
      <blockquote>A jövő évi Eb-t rendhagyó módon 12 ország egy-egy városában, köztük Budapesten rendezik. A Puskás Aréna három csoportmérkőzésnek és egy nyolcaddöntőnek ad majd otthont.</blockquote>
      <p>A pótselejtező sorsolását pénteken, a csoportok sorsolását pedig jövő szombaton tartják.</p>
      <p>
        <b>Eredmények:</b>
      </p>
      <p><i>D csoport:</i><br/>Írország-Dánia 1-1 (0-0)<br/>————————<br/>gól: Doherty (85.), illetve Braithwaite (73.)</p>
      <p>Gibraltár-Svájc 1-6 (0-1)<br/>————————-<br/>gól: Styche (74.), illetve Itten (10., 84.), Vargas (50.), Fassnacht (57.), Benito (75.), Xhaka (86.)</p>
      <p>A csoport végeredménye: 1. Svájc 17 pont, 2. Dánia 16, 3. Írország 13, 4. Georgia 8, 5. Gibraltár 0</p>
      <p><i>F csoport:</i><br/>Svédország – Feröer-szigetek 3-0 (1-0)<br/>————————————–<br/>gól: Andersson (29.), Svanberg (72.), Guidetti (80.)</p>
      <p>Spanyolország-Románia 5-0 (4-0)<br/>——————————-<br/>gól: Ruiz (8.), Moreno (33., 43.), Rus (45+1., öngól), Oyarzabal (92.)</p>
      <p>Málta-Norvégia 1-2 (1-1)<br/>————————<br/>gól: Fenech (40.), illetve King (7.), Sorloth (62.)</p>
      <p>A csoport végeredménye: 1. Spanyolország 26 pont, 2. Svédország 21, 3. Norvégia 17, 4. Románia 14, 5. Feröer-szigetek 3, 6. Málta 3</p>
      <p><i>J csoport:</i><br/>Liechtenstein – Bosznia-Hercegovina 0-3 (0-0)<br/>———————————————<br/>gól: Civic (57.), Hodzic (64., 72.)</p>
      <p>Olaszország-Örményország 9-1 (4-0)<br/>———————————-<br/>gól: Immobile (8., 33.), Zaniolo (9., 64.), Barella (29.), Romagnoli (72.), Jorginho (75., 11-esből), Orsolini (78.), Chiesa (81.), illetve Babajan (79.)</p>
      <p>Görögország-Finnország 2-1 (0-1)<br/>——————————–<br/>gól: Mantalosz (47.), Zsalanopulosz (70.), illetve Pukki (27.)</p>
      <p>A csoport végeredménye: 1. Olaszország 30 pont, 2. Finnország 18, 3. Görögország 14, 4. Bosznia-Hercegovina 13, 5. Örményország 10, 6. Liechtenstein 2</p>
      <p>
        <i>Forrás: MTI</i>
      </p>
    </article>
  </body>
</html>