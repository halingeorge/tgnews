<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204620-boring-company-ilona-maska-pochala-riti-tunel-pid-las-vegasom"/>
    <meta property="og:site_name" content="Mind UA"/>
    <meta property="article:published_time" content="2019-11-18T22:16:00+00:00"/>
    <meta property="og:title" content="Boring Company Ілона Маска почала рити тунель під Лас-Вегасом"/>
    <meta property="og:description" content="Відвідувачів найбільших казино і готелів будуть перевозити автономні електричні капсули"/>
  </head>
  <body>
    <article>
      <h1>Boring Company Ілона Маска почала рити тунель під Лас-Вегасом</h1>
      <h2>Відвідувачів найбільших казино і готелів будуть перевозити автономні електричні капсули</h2>
      <address>
        <time datetime="2019-11-18T22:16:00+00:00">18 Nov 2019, 22:16</time>
      </address>
      <p>Компанія Boring Company почала прокладати тунелю під Лас-Вегасом. Планується, що проект, який займе площу 80 гектарів, буде завершений в 2021 році і дозволить перевозити до 4400 пасажирів щогодини між трьома станціями зі швидкістю 250 км/год. Поїздка буде займати близько хвилини, пише<a href="https://hightech.plus/2019/11/18/boring-company-nachala-prokladivat-skorostnoi-tunnel-pod-las-vegasom--"> HighTech Plus</a>, посилаючись на повідомлення Las Vegas Convention and Visitors Authority.</p>
      <p>Це четверта спроба засновника компанії <b>Ілона Маска</b> довести життєздатність своєї ідеї створення підземної транспортної інфраструктури.</p>
      <p>Бурильна установка Boring Company почала прокладку першої частини тунелю на глибині 10 метрів.</p>
      <p>Інноваційна транспортна система дозволить переміщатися по території конференц-центру площею 80 гектар приблизно за одну хвилину. Вона буде складатися з трьох пасажирських станцій, що з'єднують виставкові зали з приміщеннями West Hall, які будуть побудовані в 2021 році. Відвідувачів будуть перевозити автономні електричні капсули на базі серійних автомобілів Tesla: до 4400 пасажирів на годину зі швидкістю до 250 км/год.</p>
      <p>Два тунелі для таких капсул довжиною приблизно 1,6 км кожен будуть з'єднані в петлю, але можуть бути розширені надалі в сторону передмістя Лас-Вегаса, міжнародного аеропорту і Лас-Вегас-Стріп, скупчення найбільших казино і готелів.</p>
      <p>Закінчення робіт над прокладанням тунелів очікується в січні 2021.</p>
      <p>Ще один проект Boring Company з будівництва підземної швидкісної дороги, яка могла б з'єднати передмістя Чикаго з Міжнародним аеропортом О'Хара, опинилися під загрозою через перевибори мера міста і корупційні скандали. У червні Маск говорив, що проект ще живий, але вимагає внесення змін. Також застопорився проект тунелю з Вашингтона в Балтімор, цьогоразу через суворі інженерні вимоги.</p>
      <p>Поки що єдиний повністю реалізований Boring Company проект – це тунель біля штаб-квартири SpaceX в Хоторне довжиною 3,4 км.</p>
      <p>Раніше <a href="https://mind.ua/news/20197563-mask-yide-do-las-vegasa-the-boring-company-otrimala-pershe-komercijne-zamovlennya-na-487-mln">ми писали</a>, що Boring Company отримала свій перший комерційний проект і будуватиме  підземну систему для перевезення людей в Лас-Вегасі за $48,7 млн.</p>
      <related>
        <h4>Також читайте</h4>
        <a href="https://mind.ua/news/20204613-realne-vikoristannya-5g-zyavitsya-v-ukrayini-cherez-tri-roki-shelest"/>
        <a href="https://mind.ua/news/20204563-britanskij-vinahidnik-v-speckostyumi-proletiv-500-m-nad-la-manshem"/>
        <a href="https://mind.ua/news/20204543-cherez-rozvitok-tehnologij-u-vsomu-sviti-mozhe-zniknuti-800-mln-robochih-misc-do-2035"/>
      </related>
    </article>
  </body>
</html>