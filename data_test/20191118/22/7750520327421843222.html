<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/natsbank-hoche-dozvolyty-ukrayintsyam-znimaty-gotivku-v-kasah-magazyniv-i-kafe.html"/>
    <meta property="og:site_name" content="1NEWS"/>
    <meta property="article:published_time" content="2019-11-18T22:19:22+00:00"/>
    <meta property="og:title" content="Нацбанк хоче дозволити українцям знімати готівку в касах магазинів і кафе"/>
    <meta property="og:description" content="Нацбанк хоче дозволити українцям знімати готівку в касах магазинів і кафе"/>
  </head>
  <body>
    <article>
      <h1>Нацбанк хоче дозволити українцям знімати готівку в касах магазинів і кафе</h1>
      <h2>Таке рішення, як очікується, сприятиме зменшенню тінізації економіки, подальшому розвитку безготівкового сегменту та зростанню фінансової інклюзії громадян загалом</h2>
      <address>
        <time datetime="2019-11-18T22:19:22+00:00">18 Nov 2019, 22:19</time>
      </address>
      <figure>
        <img src="https://1news.com.ua/wp-content/uploads/2019/11/19-8.jpg"/>
      </figure>
      <p>Національний банк запропонував дозволити українцям, у яких є платіжні картки, отримувати готівку з кас торговельних підприємств.</p>
      <p>Про це повідомляє 1NEWS.</p>
      <p>“Нацбанк пропонує надати можливість держателям електронних платіжних засобів (наприклад, платіжних карток) у разі потреби отримувати готівку з кас підприємств торгівлі, громадського харчування та послуг, що застосовують реєстратори розрахункових операцій (з відповідною реєстрацією). Також йдеться про оптимізацію норм щодо обліку таких операцій”, – вказали у регуляторі.</p>
      <p>Таке рішення, як очікується, сприятиме зменшенню тінізації економіки, подальшому розвитку безготівкового сегменту та зростанню фінансової інклюзії громадян загалом.</p>
      <p>Відповідні норми, зазначили у НБУ, також містить ухвалений ВР закон “Про внесення змін до ЗУ “Про застосування реєстраторів розрахункових операцій у сфері торгівлі, громадського харчування та послуг” та інших законів України щодо детінізації розрахунків у сфері торгівлі та послуг”.</p>
      <p>Крім того вказано, що Нацбанк урегулює питання щодо здійснення операцій з готівкою для подальшого переказу коштів суб’єктами господарювання, які не є фінансовими установами, але мають право надавати окремі фінансові послуги.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>