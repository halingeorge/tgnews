<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/v-internatah-prozhivaye-blizko-100-tisyach-ditey-kuleba-330087_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T22:47:00+00:00"/>
    <meta property="og:title" content="В інтернатах проживає близько 100 тисяч дітей — Кулеба"/>
    <meta property="og:description" content="95% дітей з інтернатів мають біологічних живих батьків."/>
  </head>
  <body>
    <article>
      <h1>В інтернатах проживає близько 100 тисяч дітей — Кулеба</h1>
      <h2>95% дітей з інтернатів мають біологічних живих батьків.</h2>
      <address>
        <time datetime="2019-11-18T22:47:00+00:00">18 Nov 2019, 22:47</time>
      </address>
      <p>В <b><a href="https://dt.ua/UKRAINE/10-ditey-vihodyachi-z-internativ-zakinchuyut-zhittya-samogubstvom-80-stayut-na-zlochinniy-shlyah-297828_.html">інтернатах проживає</a></b> більшість дітей, які не є сиротами, 95% з них мають біологічних батьків. Про це розповів Уповноважений Президента з прав дитини Микола Кулеба під час презентації документального фільму "Що таке любов ?!" у кінотеатрі "Оскар" у Києві, повідомляє <a href="https://www.ukrinform.ua/rubric-society/2820683-v-internatah-prozivae-95-ditej-aki-maut-batkiv-kuleba.html">Укрінформ</a>.</p>
      <p>"1,5 відсотка дитячого населення перебуває в інтернатах. Це 100 000 дітей. Це різні типи інтернатів. Їх десятки сьогодні. 95% дітей з цих 100 000 мають батьків. Вони не сироти. Це основний міф, або помилка, яка є сьогодні, коли говориш про реформу інтернатів. Але ця реформа не про те, щоб сиріт влаштовувати в родини. ця реформа про те, щоб у батьківських залишати дітей в сім'ях. І бачити біду на її засадах", - сказав він.</p>
      <p>Кулеба зазначив, що потрібно з самого початку звертати увагу на те, як ця сім'я опинилася в такому стані, що вона вже готова віддати свою дитину в інтернат. За його словами, до такого стану в більшості випадків призводить бідність або інше неблагополуччя.</p>
      <p>"Це може бути одинока мати, залишилася з трьома або чотирма дітьми, і їх нічим годувати. Це може бути особлива потреба або інвалідність дитини. Хоча лише 18% дітей в інтернатах - це діти, які мають інвалідність. Всі інші не мають інвалідності ... ", - зазначив він.</p>
      <p>Раніше повідомлялося про те, що в 2020 році інтернати і <b><a href="https://dt.ua/UKRAINE/v-ukrayini-transformuyut-dityachi-budinki-do-2020-roku-313207_.html">дитячі будинки будуть трансформовані</a> </b>у центри медичної реабілітації та паліативної допомоги. Детальніше про проблеми багатодітних та прийомних сімей читайте в інтерв'ю DT.UA з Наталею Цвік, мамою дев'ятьох дітей:<b> <a href="https://dt.ua/interview/dev-yat-dverey-nataliyi-cvik-311639_.html">"Дев'ять дверей Наталії Цвік"</a></b>.</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>