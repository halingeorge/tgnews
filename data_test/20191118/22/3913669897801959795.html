<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.livetennis.it/post/321771/davis-cup-finals-esordi-positivi-per-belgio-e-russia-goffin-simpone-in-rimonta-su-galan/"/>
    <meta property="og:site_name" content="Live Tennis"/>
    <meta property="article:published_time" content="2019-11-18T22:55:00+00:00"/>
    <meta property="og:title" content="Davis Cup Finals: esordi positivi per Belgio e Russia. Goffin s’impone in rimonta su Galan"/>
    <meta property="og:description" content="Vittorie per Russia e Belgio nella giornata inaugurale delle Davis Cup Finals 2019 in corso di svolgimento a Madrid. I primi hanno archiviato la pratica Croazia già dopo i singolari grazie ai successi ottenuti da Andrey Rublev (tranquillo 6-3 6-3 su Borna Gojo, alla prima apparizione assoluta con la maglia della sua nazionale) e Karen […]"/>
  </head>
  <body>
    <article>
      <h6 class="kicker">Davis Cup 2019 </h6>
      <h1>Davis Cup Finals: esordi positivi per Belgio e Russia. Goffin s’impone in rimonta su Galan</h1>
      <address>
        <time datetime="2019-11-18T22:55:00+00:00">18 Nov 2019, 22:55</time>
      </address>
      <p>Vittorie per <b>Russia</b> e <b>Belgio</b> nella giornata inaugurale delle <b>Davis Cup Finals 2019</b> in corso di svolgimento a <b>Madrid</b>. I primi hanno archiviato la pratica Croazia già dopo i singolari grazie ai successi ottenuti da Andrey Rublev (tranquillo 6-3 6-3 su Borna Gojo, alla prima apparizione assoluta con la maglia della sua nazionale) e Karen Khachanov, che dopo aver ceduto il parziale d’apertura al tiebreak è uscito alla distanza contro Borna Coric, conquistando secondo e terzo set col medesimo score (6-4); entrambi sono tornati in campo per il doppio, nel quale si sono sbarazzati in due set di Ivan Dodig e Nikola Mektic con lo score di 7-6(3) 6-4.</p>
      <p>I secondi, invece, hanno superato, come da pronostico, la Colombia: Steve Darcis non ha avuto alcun problema nel superare Santiago Giraldo per 6-3 6-2, mentre David Goffin, n.11 ATP, ha clamorosamente sofferto in avvio contro Daniel Elahi Galan, perdendo la prima frazione per 6-3. Il nativo di Liegi, col passare dei minuti, ha però acquisito maggior fiducia ed è finito col chiudere 6-3 al terzo. Solo l’incontro di doppio, terminato in tarda serata, ha premiato la formazione guidata da Pablo Gonzalez: Juan Sebastian Cabal e Robert Farah, recenti semifinalisti alle ATP Finals di Londra, hanno sconfitto Sander Gille e Joran Vliegen per 6-7(5) 6-4 7-6(3).</p>
      <p><b>CROAZIA – RUSSIA 0-3</b><br/>Andrey Rublev (RUS) b.Borna Gojo (CRO) 6-3 6-3<br/>Karen Khachanov (RUS) b. Borna Coric (CRO) 6-7(4) 6-4 6-4<br/>Karen Khachanov/Andrey Rublev (RUS) b. Ivan Dodig/Nikola Mektic (CRO) 7-6(3) 6-4</p>
      <p><b>BELGIO – COLOMBIA 2-1</b><br/>Steve Darcis (BEL) b. Santiago Giraldo (COL) 6-3 6-2<br/>David Goffin (BEL) b. Daniel Elahi Galan (COL) 3-6 6-3 6-3<br/>Juan Sebastian Cabal/Robert Farah (COL)<i> </i>b. Sander Gille/Joran Vliegen (BEL) 6-7(5) 6-4 7-6(3)</p>
    </article>
  </body>
</html>