<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640604/%D8%A2%D8%B0%D8%B1%DB%8C-%D8%AC%D9%87%D8%B1%D9%85%DB%8C-%D9%82%D8%B7%D8%B9-%D8%A7%DB%8C%D9%86%D8%AA%D8%B1%D9%86%D8%AA-%D8%A8%D9%87-%D8%B6%D8%B1%D8%B1-%D9%85%D8%B1%D8%AF%D9%85-%D9%88-%D9%86%D8%B8%D8%A7%D9%85-%D8%A7%D8%B3%D8%AA-%D9%BE%DB%8C%DA%AF%DB%8C%D8%B1-%D8%A7%D8%AA%D8%B5%D8%A7%D9%84-%D8%A7%DB%8C%D9%86%D8%AA%D8%B1%D9%86%D8%AA-%D9%87%D8%B3%D8%AA%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T22:44:00+00:00"/>
    <meta property="og:title" content="آذری جهرمی: قطع اینترنت به ضرر مردم و نظام است، پیگیر اتصال اینترنت هستیم"/>
    <meta property="og:description" content="وزیر ارتباطات و فناوری اطلاعات گفت قطع اینترنت به ضرر مردم و نظام است و ما پیگیر اتصال اینترنت هستیم"/>
  </head>
  <body>
    <article>
      <h1>
        <a href="https://www.bultannews.com/fa/news/640604/%D8%A2%D8%B0%D8%B1%DB%8C-%D8%AC%D9%87%D8%B1%D9%85%DB%8C-%D9%82%D8%B7%D8%B9-%D8%A7%DB%8C%D9%86%D8%AA%D8%B1%D9%86%D8%AA-%D8%A8%D9%87-%D8%B6%D8%B1%D8%B1-%D9%85%D8%B1%D8%AF%D9%85-%D9%88-%D9%86%D8%B8%D8%A7%D9%85-%D8%A7%D8%B3%D8%AA-%D9%BE%DB%8C%DA%AF%DB%8C%D8%B1-%D8%A7%D8%AA%D8%B5%D8%A7%D9%84-%D8%A7%DB%8C%D9%86%D8%AA%D8%B1%D9%86%D8%AA-%D9%87%D8%B3%D8%AA%DB%8C%D9%85">آذری جهرمی: قطع اینترنت به ضرر مردم و نظام است، پیگیر اتصال اینترنت هستیم</a>
      </h1>
      <h2>وزیر ارتباطات و فناوری اطلاعات گفت قطع اینترنت به ضرر مردم و نظام است و ما پیگیر اتصال اینترنت هستیم</h2>
      <address><time datetime="2019-11-18T22:44:00+00:00">18 Nov 2019, 22:44</time> by <a rel="author">بولتن نیوز | bultannews.com</a></address>
      <p><b>گروه IT: وزیر ارتباطات و فناوری اطلاعات</b> گفت قطع <b>اینترنت</b> به ضرر مردم و نظام است و ما پیگیر اتصال اینترنت هستیم که در همین رابطه شورای امنیت کشور نیز به‌زودی مجوزی را برای برقراری اینترنت صادر خواهد کرد.   <br/>به گزارش بولتن نیوز به نقل از گجت نیوز، <b>محمد جواد آذری جهرمی</b>، وزیر ارتباطات و فناوری اطلاعات در مورد اتصال اینترنت ملی در سراسر کشور عنوان کرد اینترنت ملی وجود خارجی ندارد. وی افزود <b>شبکه ملی اطلاعات</b> معادل قطع اینترنت نیست و در حقیقت قطعی اینترنت ایران به فعالیت شبکه ملی اطلاعات نیز آسیب می‌رساند. <br/><b>واکنش آذری جهرمی به قطع اینترنت ایران</b>   وزیر ارتباطات و اطلاعات در خصوص<b> قطعی اینترنت ایران</b> به صورت سراسری اظهار کرد قطع کردن اینترنت هم برای مردم و هم برای نظام ضررهای زیادی را به همراه داشته است و ما برای اتصال مجدد اینترنت در حال پیگیری هستیم. وی افزود در همین راستا به‌زودی <b>شورای امنیت کشور</b> مجوزی را برای برقراری اینترنت صادر خواهد کرد. آذری جهرمی در مورد پیشرفت شبکه ملی اطلاعات نیز اعلام کرد مردم می‌توانند قضاوت کنند که طی این روزها آیا خدمات داخلی آنها بر شبکه ملی با اختلال مواجه شده است یا خیر؟ وی افزود اگر زیرساخت شبکه ملی اطلاعات وجود نداشت، نمی‌توانستیم به خدمات ابری داخلی و سایر زیرساخت‌های مهم دسترسی پیدا کنیم و حتی امکان داشت 2 میلیون راننده تاکسی اینترنتی با مشکل مواجه شوند یا بانک‌ها نمی‌توانستند به مردم خدمات رسانی کنند.  </p>
      <figure>
        <img src="https://www.bultannews.com/files/fa/news/1398/8/27/1198760_969.jpg"/>
      </figure>
      <p><b>واکنش وزیر ارتباطات به ادعای سفیر آمریکا</b>   اخیرا <b>سفیر آمریکا در آلمان</b> ادعا کرد به‌زودی برای مردم ایران اینترنت ارائه می‌کند که وزیر ارتباطات در واکنش به چنین ادعایی عنوان کرد: <br/>ابتدا باید بگویم چنین ادعایی در حال حاضر امکان‌پذیر نخواهد بود، این برنامه‌ای است که در سال<b> 2025</b> اجرا خواهد شد، اما بدانند ملت ایران به<b> ادعای دروغین</b> حمایت آمریکایی‌ها نیازی ندارد، دولت آمریکا همان دولتی است که طی چندین سال گذشته از هر اقدامی علیه ملت ایران فروگذار نکرده، اگر ادعای راستگویی دارید، داروی کودکان سرطانی ایرانی را چرا تحریم کرده‌اند؟ چرا در همین حوزه استارت‌آپهای ایرانی تحریم‌های گسترده‌ای اعمال کرده‌اند؟ اینترنت به زودی مجددا متصل می‌شود و دولت نیز اینترنت را همانند سال‌های اخیر توسعه می‌دهد.</p>
    </article>
  </body>
</html>