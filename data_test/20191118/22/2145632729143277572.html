<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18592179-un-site-de-recenzii-recruteaza-persoana-care-fumeaza-zilnic-marijuana-zilnic-ce-salariu-ofera"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-18T22:00:00+00:00"/>
    <meta property="og:title" content="Un site de recenzii recrutează persoană care fumează zilnic marijuana zilnic. Ce salariu oferă"/>
    <meta property="og:description" content="O platformă online pe care sunt publicate recenzii recrutează persoană care fumează marijuana zilnic, oferind în schimb un salariu anual de 36.000 de dolari."/>
  </head>
  <body>
    <article>
      <h1>Un site de recenzii recrutează persoană care fumează zilnic marijuana zilnic. Ce salariu oferă</h1>
      <address><time datetime="2019-11-18T22:00:00+00:00">18 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18592179/1/canabis-123rf-descopera.jpg"/>
      </figure>
      <p>O platformă online pe care sunt publicate recenzii recrutează persoană care fumează marijuana zilnic, oferind în schimb un salariu anual de 36.000 de dolari.</p>
      <p>Persoana vizată trebuie să verifice mai multe tipuri de produse cu marijuana, de la cele alimentare la uleiuri cu canabidiol, să le testeze şi să scrie recenzii. Respectiva persoană, potrivit anunţului publicat pe AmericanMarijuana.org, trebuie să fumeze marijuana, dar şi să aibă "cunoştinţe vaste" despre acest drog, pentru ca cititorii să poată primi o educaţie în acest sens, potrivit Mediafax.</p>
      <p>Se pare că această companie din New York a avut discuţii şi cu vedete care fac acest lucru, precum rapperul Snoop Dogg, deci viitorul angajat ar putea intra astfel într-un club select.</p>
      <p>În afară de salariul lunar oferit, de până la 3.000 de dolari, respectiva persoană va putea să păstreze mostrele primite.</p>
      <p>Dwight Blake, în vârstă de 58 de ani, cel care se ocupă de recrutări pentru companie, a spus că anunţul a stârnit un mare interes.</p>
      <p>Într-o declaraţie pentru The Sun Online, Blake a declarat: "Toată lumea este înnebunită să fumeze iarbă. Şi să fii plătit să faci doar acest lucru este tentant".</p>
      <p>Potrivit aceluiaşi anunţ, viitorul angajat, care ar urma să ofere informaţii corecte şi de încredere despre produsele respective, trebuie să locuiască în America sau Canada, unde a fost legalizat consumul de marijuana în interes medical.</p>
      <p>De asemenea, acesta trebuie să se simtă confortabil în faţa unei camere de filmat.</p>
      <p>"Candidatul trebuie să fie într-o formă fizică bună şi să fie în general sănătos pentru a putea furniza recenzii în mod regulat", se încheie anunţul.</p>
      <related>
        <a href="https://www.descopera.ro/istorie/18575701-testele-adn-confirma-un-schelet-gasit-sub-un-ring-de-dans-din-rusia-apartine-unui-general-preferat-de-napoleon"/>
      </related>
      <related>
        <a href="https://www.descopera.ro/istorie/18573070-un-celebru-submarin-disparut-in-al-doilea-razboi-mondial-gasit-recent"/>
      </related>
      <related>
        <a href="https://www.descopera.ro/istorie/18568283-bijuterii-romane-descoperite-intr-un-mormant-din-caucazul-de-nord"/>
      </related>
      <related>
        <a href="https://www.descopera.ro/istorie/18568001-un-document-istoric-de-mare-valoare-din-vremea-domnitorului-alexandru-constantin-moruzi-exponatul-lunii-la-mnir"/>
      </related>
      <related>
        <a href="https://www.descopera.ro/istorie/18567859-o-noua-epava-descoperita-in-suedia-ar-putea-fi-sora-geamana-a-unui-vas-faimos-scufundat-in-timpul-primului-voiaj"/>
      </related>
      <related>
        <a href="https://www.descopera.ro/istorie/18567581-ruinele-bazilicii-din-lacul-ascanius-transformate-in-muzeu-subacvatic"/>
      </related>
      <related>
        <h4>Citeşte şi</h4>
        <a href="https://www.descopera.ro/istorie/18575701-testele-adn-confirma-un-schelet-gasit-sub-un-ring-de-dans-din-rusia-apartine-unui-general-preferat-de-napoleon"/>
        <a href="https://www.descopera.ro/istorie/18573070-un-celebru-submarin-disparut-in-al-doilea-razboi-mondial-gasit-recent"/>
        <a href="https://www.descopera.ro/istorie/18568283-bijuterii-romane-descoperite-intr-un-mormant-din-caucazul-de-nord"/>
        <a href="https://www.descopera.ro/istorie/18568001-un-document-istoric-de-mare-valoare-din-vremea-domnitorului-alexandru-constantin-moruzi-exponatul-lunii-la-mnir"/>
      </related>
    </article>
  </body>
</html>