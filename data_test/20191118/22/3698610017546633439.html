<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/sbu-zaymetsya-perevirkoyu-pidozrilih-ugod-iz-zemleyu-milovanov-330088_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T22:58:00+00:00"/>
    <meta property="og:title" content="СБУ займеться перевіркою підозрілих угод із землею – Мілованов"/>
    <meta property="og:description" content="Розвідники і держбезпека будуть стежити за тим, щоб земля не скуповувалася в інтересах Росії."/>
  </head>
  <body>
    <article>
      <h1>СБУ займеться перевіркою підозрілих угод із землею – Мілованов</h1>
      <h2>Розвідники і держбезпека будуть стежити за тим, щоб земля не скуповувалася в інтересах Росії.</h2>
      <address>
        <time datetime="2019-11-18T22:58:00+00:00">18 Nov 2019, 22:58</time>
      </address>
      <p>Служба безпеки України та Служба зовнішньої розвідки України займуться перевіркою <a href="https://dt.ua/ECONOMICS/rada-pereglyane-limit-zemli-v-odni-ruki-v-zakonoproekti-schodo-rinku-zemli-razumkov-330074_.html"><b>усіх угод із землею</b></a>, які будуть викликати підозру, заявив міністр економіки, торгівлі і сільського господарства Тимофій Милованов, коментуючи припущення про те, що жителі ОРДЛО з українськими паспортами отримають можливість купувати на контрольованій території землю за російські гроші і в російських інтересах, повідомляє <a href="https://www.radiosvoboda.org/a/news-rynok-zemli/30278580.html">"Радіо Свобода"</a>.</p>
      <p>"Для цього є СБУ. Для цього є Служба зовнішньої розвідки. Ця інформація є. Вона під грифом, і, дійсно, ми ці угоди будемо скасовувати", – пояснив міністр.</p>
      <p>Нагадаємо, 13 листопада депутати прийняли <b><a href="https://dt.ua/POLITICS/rada-priynyala-v-pershomu-chitanni-zakonoproyekt-pro-rinok-zemli-329523_.html">законопроект про ринок землі у першому читанні</a></b>. Крім того, депутати запустили процедуру <b><a href="https://dt.ua/UKRAINE/deputati-zapustili-proceduru-likvidaciyi-derzhgeokadastra-329691_.html">ліквідації Держгеокадастра</a></b>, що в майбутньому спростить продаж землі.</p>
      <p>Згідно з документом, встановлюється обмеження на загальну площу земельних ділянок, що може перебувати у власності. Обмеження не допускають придбання у власність понад 35% сільгоспземель об'єднаної громади, 15% сільгоспземель області та 0,5% сільськогосподарських земель України.</p>
      <p>Зазначимо, що за даними соціологічних досліджень більше половини населення України підтримують запровадження ринку землі в країні, однак <b><a href="https://zn.ua/ECONOMICS/pochti-70-ukraincev-protiv-razresheniya-inostrancam-pokupat-zemlyu-socopros-334257_.html">69% проти надання дозволу іноземцям купувати землю </a></b>будь-коли У той же час згідно з планами Кабміну, у першу чергу право на купівлю землі отримають українці, а<b> <a href="https://dt.ua/UKRAINE/rinok-zemli-dlya-inozemciv-planuyut-vidkriti-cherez-chotiri-roki-bogdan-329040_.html"><b>для іноземців ринок відкриють через 4 роки</b></a>.</b></p>
      <p>Детальніше про те, яким буде новий ринок землі читайте у статті В'ячеслава Ільченка<b> <a href="https://dt.ua/macrolevel/zemelniy-rubikon-pereydeno-329839_.html">"Земельний рубікон перейдено"</a> </b>веженедельнике "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5zdm9ib2RhLm9yZw==">Радио Свобода</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>