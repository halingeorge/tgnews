<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/sports/irlandia-dania-1-1/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T22:17:12+00:00"/>
    <meta property="og:title" content="Ιρλανδία – Δανία 1-1"/>
    <meta property="og:description" content="Η Δανία πήρε ισοπαλία 1-1 μέσα στην Ιρλανδία και θα είναι στο Euro μαζί με την Ελβετία που είχε εύκολο έργο κόντρα στο Γιβραλτάρ (6-1). Καταιγιστικές Ιταλία και Ισπανία διέλυσαν Αρμενία και Ρουμανία αντίστοιχα."/>
  </head>
  <body>
    <article>
      <h1>Ιρλανδία – Δανία 1-1</h1>
      <h2>Η Δανία πήρε ισοπαλία 1-1 μέσα στην Ιρλανδία και θα είναι στο Euro μαζί με την Ελβετία που είχε εύκολο έργο κόντρα στο Γιβραλτάρ (6-1). Καταιγιστικές Ιταλία και Ισπανία διέλυσαν Αρμενία και Ρουμανία αντίστοιχα.</h2>
      <address><time datetime="2019-11-18T22:17:12+00:00">18 Nov 2019, 22:17</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ισοπαλία από χρυσάφι πήρε η Δανία μέσα στην Ιρλανδία και προκρίθηκε στην τελική φάση του Euro αφήνοντας εκτός τους γηπεδούχους που ήθελαν μόνο νίκη.</p>
      <p>Η Ιρλανδία ήταν αυτή που εμφανίστηκε ανώτερη και είχε τις περισσότερες ευκαιρίες σε ένα ματς που σε γενικές γραμμές δεν ήταν ιδιαίτερα καλό.</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <p>Στο 27 ο Έρικσεν είχε μια πολύ καλή ευκαιρία για την Δανία και στο 35′ η Ιρλανδία απάντησε με τον ΜακΓκόλντρικ να μην μπορεί να σκοράρει.</p>
      <p>Τελικά τα δίχτυα κουνήθηκαν στο δεύτερο ημίχρονο όταν αρχικά στο 73′ ο Ντάλσγκααρντ σέντραρε και ο Μπραϊθγουάιτ με προβολή στην πλάτη της άμυνας έκανε το 1-0 για τους Σκανδιναβούς που «αγκάλιασαν» την πρόκριση σε εκείνο το σημείο.</p>
      <p>Η Ιρλανδία δεν το έβαλε κάτω και κατάφερε να ισοφαρίσει στο 85′ όταν ο Στέφενς σέντραρε στο δεύτερο δοκάρι και ο Ντόχερτι έκανε το 1-1 δίνοντας ξανά ελπίδες στην ομάδα του. Στα επόμενα λεπτά οι γηπεδούχοι πίεσαν με κάθε τρόπο για να φτάσουν στη μεγάλη ανατροπή που θα τους έδινε την πρόκριση αλλά δεν τα κατάφεραν με το τελικό σφύριγμα να δίνει την πρόκριση στους Δανούς.</p>
      <p>Ιρλανδία: Ράντολφ, Ντόχερτι, Στίβενς, Ίγκαν (46’ Κλαρκ), Γουέλαν (82’ Μαγκουάιρ), Ντάφι, Μπράουν, ΜακΓκόλντρικ, Χέντρικ, Χουριχέιν (69’ Ρόμπινσον), ΜακΚλίν</p>
      <p>Δανία: Σμάιχελ, Κίερ, Ντάλσγκααρντ, Λάρσεν, Κορνέλιους (34’ Ντόλμπεργκ), Ντιλέινι (13’ Χόμπιεργκ), Έρικσεν, Μπραϊθγουάιτ, Γιόργκενσεν, Σένε, Πόουλσεν</p>
      <p>Στο άλλο ματς του τέταρτου ομίλου η Ελβετία διέλυσε εύκολα με 6-1 το Γιβραλτάρ εκτός έδρας και προκρίθηκε ως πρώτη.</p>
      <p>Ο Ίτεν στο 10′ άνοιξε το σκορ για την Ελβετία με τα υπόλοιπα γκολ να ακολουθούν στο δεύτερο μέρος.</p>
      <p>Εκεί η Ελβετία ήταν καταιγιστική και πέτυχε ακόμη πέντε γκολ με τους Βάργκας (50′), Φάσναχτ (57′), Μπενίτο (74′), Ίτεν (84′) και Τζάκα (86′) ενώ ενδιάμεσα είχε μειώσει το Γιβραλτάρ με τον Στίχε στο 73′.</p>
      <p>Τα αποτελέσματα της 8ης αγωνιστικής:<br/>Ιρλανδία-Δανία 1-1<br/>(85’ Ντόχερτι – 73’ Μπρέιθγουεϊτ)</p>
      <p>Γιβραλτάρ-Ελβετία 1-6<br/>(74’ Στίχε – 10’, 84’ Ίτεν, 50’ Βάργκας, 57’ Φάσναχτ, 75’ Μπενίτο, 86’ Τζάκα)</p>
      <p>Η βαθμολογία του 4ου ομίλου:<br/>1. Ελβετία (19-6) 17<br/>2. Δανία (23-6) 16<br/>3. Ιρλανδία (7-5) 13<br/>4. Γεωργία (7-11) 8<br/>5. Γιβραλτάρ (3-31) 0</p>
      <p>
        <a href="https://www.in.gr/2019/11/19/culture/vrethike-xryso-daxtylidi-tou-oskar-ouailnt-tin-arxaioelliniki-afierosi/">Βρέθηκε το χρυσό δαχτυλίδι του Οσκαρ Ουάιλντ με την αρχαιοελληνική επιγραφή</a>
      </p>
    </article>
  </body>
</html>