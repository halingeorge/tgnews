<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904293/itali-laat-geen-spaan-heel-van-armeni-spanje-vernedert-roemeni-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T22:46:00+00:00"/>
    <meta property="og:title" content="Italië laat geen spaan heel van Armenië, Spanje vernedert Roemenië"/>
    <meta property="og:description" content="Italië heeft in eigen land geen spaan heel gelaten van Armenië. De teller bij de Italianen stopte uiteindelijk pas bij negen doelpunten. Ook Spanje had geen enkele moeite met Roemenië. Griekenland won dan weer van Finland."/>
  </head>
  <body>
    <article>
      <h1>Italië laat geen spaan heel van Armenië, Spanje vernedert Roemenië</h1>
      <address>
        <time datetime="2019-11-18T22:46:00+00:00">18 Nov 2019, 22:46</time>
      </address>
      <p>
        <b>Italië heeft in eigen land geen spaan heel gelaten van Armenië. De teller bij de Italianen stopte uiteindelijk pas bij negen doelpunten. Ook Spanje had geen enkele moeite met Roemenië. Griekenland won dan weer van Finland.</b>
      </p>
      <p><b>Groep F:<br/><br/></b><b>Spanje-Roemenië 5-0<br/></b>Spanje was al zeker van het EK, maar dat weerhield ze er niet van om tegen Roemenië (met Ianis Hagi, Nicolae Stanciu en Razvan Marin in de basis) nog een keer uit te halen. Al bij rust stond het 4-0 in het Estadio Wanda Metropolitano.</p>
      <p>Gerard Moreno zorgde er vervolgens met twee doelpunten voor dat de Spanjaarden simpel uitliepen naar een 3-0 voorsprong. Vooral de tweede treffer van de aanvaller was van grote schoonheid. Adrian Rus maakte met een knullig eigen doelpunt nog voor rust de 4-0. In de blessuretijd van de wedstrijd maakte Mikel Oyarzabal de 5-0.</p>
      <figure>
        <iframe data-src="https://twitter.com/ElevenSportsBEn/status/1196543672017227776?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Zweden-Faeroër Eilanden 3-0<br/><br/></b>Ook Zweden was al zeker van een plek op het EK. Sebastian Andersson tekende na een halfuur spelen voor de openingstreffer en na rust liep Zweden via doelpunten van Mattias Svanberg en John Guidetti uit naar een 3-0 overwinning.</p>
      <p>Overige uitslagen:<b><br/>Malta-Noorwegen 1-2</b></p>
      <p><b>Groep J:<br/><br/>Italië-Armenië 9-1<br/></b>Italië heeft geen spaan heel gelaten van Armenië. De teller stokte uiteindelijk pas bij 9-1 in het voordeel van de thuisploeg. Bij rust was het 4-0 voor de Italianen door onder meer twee goals van Ciro Immobile. Na rust ging de ploeg verder waar het in de eerste helft gebleven was. Bij een 8-0 stand mocht Armenië via Edgar Babayan nog wat terug doen, maar het was Federico Chiesa die met de 9-1 de eindstand bepaalde.</p>
      <p><b>Griekenland-Finland 2-1<br/></b>Griekenland maakte voorafgaand aan de wedstrijd al geen kans meer op het EK, maar wilde de kwalificatiereeks voor eigen publiek goed afsluiten tegen Finland en dat lukte de Grieken ook. Norwich City-revelatie Teemu Pukki zette de gasten nog wel op 0-1, maar kon niet voorkomen dat Griekenland de wedstrijd door goals van Petros Mantalos en Konstantinos Galanopoulos omdraaide.</p>
      <p>Overige uitslagen:<b><br/>Liechtenstein-Bosnië en Herzegovina 0-3</b></p>
    </article>
  </body>
</html>