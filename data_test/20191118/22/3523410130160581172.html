<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640590/%D8%A8%D8%A7%D8%B2%DA%AF%D8%B4%D8%A7%DB%8C%DB%8C-%D9%85%D8%AC%D9%84%D8%B3-%D9%84%D8%A8%D9%86%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T22:20:00+00:00"/>
    <meta property="og:title" content="بازگشایی مجلس لبنان"/>
    <meta property="og:description" content="مجلس لبنان فردا بعد از ۳۳ روز تعطیلی باز گشایی خواهد شد"/>
  </head>
  <body>
    <article>
      <h1>
        <a href="https://www.bultannews.com/fa/news/640590/%D8%A8%D8%A7%D8%B2%DA%AF%D8%B4%D8%A7%DB%8C%DB%8C-%D9%85%D8%AC%D9%84%D8%B3-%D9%84%D8%A8%D9%86%D8%A7%D9%86">بازگشایی مجلس لبنان</a>
      </h1>
      <h2>مجلس لبنان فردا بعد از ۳۳ روز تعطیلی باز گشایی خواهد شد</h2>
      <address><time datetime="2019-11-18T22:20:00+00:00">18 Nov 2019, 22:20</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ایلی فرزلی نایب رئیس مجلس لبنان با اعلام این خبر در سالن کنفرانس مطبوعاتی پارلمان این کشور گفت، اولویت ما در جلسه فردا بحث و تبادل نظر جدی احزاب مختلف درباره انتخاب نخست وزیر جدید و تسریع در تشکیل کابینه لبنان است. نائب رئیس مجلس لبنان افزود: حرکت در مسیر قانون راه حل اصلی و اساسی برای برون رفت از وضعیت فعلی است. ایلی فرزلی تصریح کرد: تدوین قانون جدید مقابله نیز در دستور مجلس قرار خواهد گرفت.<br/>حسن فضل الله عضو فراکسیون مقاومت و وفاداری مجلس لبنان نیز با تاکید بر مقابله جدی دستگاه قضایی لبنان با مفسدان گفت: ما پرونده های مربوط به فساد را به دادگستری ارسال کردیم اما تا به امروز فاسدان را در پشت میله های زندان ندیده ایم. حسن فضل الله افزود: قانون مصونیت مقامات که از سال ۱۹۹۲ اجرایی شده باید پایان یابد با وجود این قانون چگونه می توان پول های غارت شده را به خزانه دولت بازگرداند.<br/>عضو فراکسیون مقاومت و وفاداری مجلس لبنان با اشاره به اینکه فردا در جلسه پارلمان برای مبارزه با فساد حاضر خواهیم شد گفت: ما کسانی را که از جنبش مردم برای رسیدن به خواسته های سیاسی شان سو استفاده می کنند محکوم می کنیم.</p>
    </article>
  </body>
</html>