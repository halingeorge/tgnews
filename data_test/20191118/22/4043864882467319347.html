<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232356/"/>
    <meta property="og:site_name" content="Українська правда"/>
    <meta property="article:published_time" content="2019-11-18T22:30:15+00:00"/>
    <meta property="og:title" content="Україна без транзиту газу не замерзне – міністр енергетики"/>
    <meta property="og:description" content="Міністр енергетики та навколишнього середовища Олексій Оржель заявив, що Україні вистачить запасів газу та вугілля на зиму у разі зупинки транзиту газу з 1 січня 2020 року."/>
  </head>
  <body>
    <article>
      <h1>Україна без транзиту газу не замерзне – міністр енергетики</h1>
      <address>
        <time datetime="2019-11-18T22:30:15+00:00">18 Nov 2019, 22:30</time>
      </address>
      <p>Міністр енергетики та навколишнього середовища Олексій Оржель заявив, що Україні вистачить запасів газу та вугілля на зиму у разі зупинки транзиту газу з 1 січня 2020 року.</p>
      <p><b>Джерело:</b> <a href="https://youtu.be/uaqlbh3tKIQ">виступ</a> Оржеля в ефірі програми "Свобода слова"</p>
      <p><b>Пряма мова: </b>На сьогодні у нас рекордні запаси газу у підземних газосховищах, так і відповідно вже вугілля на складах. Це означає головне: Україна цієї зими без транзиту не замерзне. Навіть без транзиту ми енергозабезпечуємо кожного українця. </p>
      <p><b>Деталі:</b> Оржель додав, що зазвичай найбільші ризики можуть виникнути у лютому-березні, коли запаси природного газу у сховищах стануть меншими. Проте проведені оператором газотранспортної системи стрес-тести свідчать, що навіть у пікові дні українським споживачам вистачить газу.</p>
      <p><b>Що було раніше: </b>Директор "Нафтогазу України" Юрій Вітренко заявив, що в новому <a href="https://www.pravda.com.ua/news/2019/11/2/7230821/">позові до "Газпрому"</a> компанія вимагає переглянути тариф на транзит газу і виплатити $11,8 млрд компенсації.</p>
      <p>Цей позов – відповідь на позовну заяву "Газпрому", яку було подано до Стокгольмського арбітражу в 2018 році.</p>
      <p>Міністр енергетики та захисту довкілля Олексій Оржель заявив, що Україна готова до <a href="https://www.pravda.com.ua/news/2019/11/5/7231004/">припинення транзиту</a> російського газу з 1 січня 2020 року.</p>
      <p>
        <b>Передісторія:</b>
      </p>
      <ul>
        <li>Термін дії контракту на транзит газу через територію України закінчується 31 грудня 2019 року.</li>
        <li>Москва пропонує відмовитися від взаємних претензій чи продовжити наявний договір ще на 10 років, "Газпром" навіть заявляв про готовність знизити тарифи на поставку газу.</li>
        <li>Чергові тристоронні консультації в форматі Росія – ЄС – Україна пройдуть наприкінці листопада.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/19/7232363/"/>
        <a href="https://www.epravda.com.ua/news/2019/11/18/653828/"/>
        <a href="https://www.pravda.com.ua/news/2019/11/16/7232141/"/>
      </related>
    </article>
  </body>
</html>