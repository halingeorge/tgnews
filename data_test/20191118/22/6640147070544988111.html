<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/asus-rog-phone-2-lanciate-due-nuove-versioni-dello-smartphone-da-gaming/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T22:37:00+00:00"/>
    <meta property="og:title" content="ASUS ROG Phone 2, lanciate due nuove versioni dello smartphone da gaming | MobileLabs"/>
    <meta property="og:description" content="Asus ha annunciato le nuove inedite versioni “Ultimate Edition” e “Strix Edition” del ROG Phone 2. Ottimizzazioni e potenza da top di gamma studiati per gli appassionati del mobile gaming. Entrambi sono già disponibili ai preordini."/>
  </head>
  <body>
    <article>
      <h1>ASUS ROG Phone 2, lanciate due nuove versioni dello smartphone da gaming | MobileLabs</h1>
      <address>
        <time datetime="2019-11-18T22:37:00+00:00">18 Nov 2019, 22:37</time>
      </address>
      <p>ASUS introduce importanti novità per tutti gli utenti grazie al lancio del ROG Phone 2 nelle <b>inedite versioni<i> “Ultimate Edition”</i></b> e <b><i>“Strix Edition” . </i></b>Entrambi sono già disponibili ai preordini.</p>
      <p>ASUS  ha ottenuto un grande successo con i suoi smartphone, che come ben sappiamo focalizza le sue progettazioni sulla creazione di dispositivi in grado di offrire soluzioni software e hardware dedicate anche ai più esigenti utenti di mobile gaming. La seconda generazione del ROG Phone, <a href="https://www.tomshw.it/smartphone/asus-rog-phone-2-anteprima/">presentato in occasione dell’evento di IFA 2019 tenutosi a Berlino</a>, ha dato conferma sulle potenzialità del brand che, inevitabilmente, sta cercando di dominare il mercato dei dispositivi pensati per i gamer. Le due nuove versioni inedite dell’azienda taiwanese mirano ad <b>offrire una migliore esperienza di gioco grazie alle ottimizzazioni dedicate a potenza e velocità dei device</b>.</p>
      <p>Non dimentichiamo che il ROG Phone 2 si presenta con il primo <b>display AMOLED da 6,59’’</b> con refresh a <b>120 Hz/1ms</b> e  tecnologia <b>HDR a 10 bit</b>. La presenza del processore <b>Snapdragon 855+</b> non può che offrire ottime performance anche grazie alla presenza del nuovo sistema di raffreddamento 3D <i>“GameCool II”</i>. Il tutto, supportato dalla batteria da <b>6000 mAh</b>. Inoltre, l’esperienza di gioco viene ulteriormente ottimizzata grazie al sistema di vibrazione Dual Surround e ai nuovi microfoni che creano <b>performance immersive</b> non solo dal punto di vista “visivo” ma anche sonoro.</p>
      <figure>
        <img src="https://www.tomshw.it/images/images/2019/11/foto-generiche-63739.768x432.jpg"/>
      </figure>
      <p>ROG Phone 2 <i>Ultimate Edition, </i>già svelato in anteprima mondiale dall’azienda, e <i>Strix Edition</i> offrono indubitabilmente specifiche da top di gamma: il primo offre infatti <b>12 GB di RAM e ben 1 TB di storage interno</b>, mentre la <i>Strix Edition</i> presenta un minor spazio di archiviazione ma comunque vanta di ben <b>8 GB di RAM e 128 di storage</b>. Dal punto di vista dell’esperienza di gioco, sarà inoltre possibile migliorarla con alcuni accessori e con supporto al Mobile Desktop Dock, TwinView Dock II e Lighitin Armor Case e il nuovo gamepad ROG Kunai.</p>
      <p>Per tutti coloro che sono interessati, è già<b> possibile preordinare</b> il ROG Phone 2 Strix Edition su <a href="https://eshop.asus.com/it-IT/smartphone-1/rog-phone-1/rog-phone-ii/rog-phone-ii-zs660kl-1a012eu-6-6-8-gb-128-gb-hdd-glossy-black-1.html?utm_source=pr&amp;utm_medium=referral&amp;utm_campaign=ROGPhoneII">Asus eShop</a>. Inoltre, sarà a breve disponibile anche presso gli store Unieuro<b> a 699 euro</b>. La versione Ultimate Edition sarà invece disponibile solamente su <a href="https://eshop.asus.com/it-IT/smartphone-1/rog-phone-1/rog-phone-ii/rog-phone-ii-zs660kl-1a012eu-6-6-12-gb-1-t-hdd-black.html?utm_source=pr&amp;utm_medium=referral&amp;utm_campaign=ROGPhoneII">Asus eShop</a> a<b> 999 euro</b>.</p>
      <p> </p>
    </article>
  </body>
</html>