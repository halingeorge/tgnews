<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/obsye-ne-viznala-parlamentski-vibori-v-bilorusi/"/>
    <meta property="og:site_name" content="Прямий"/>
    <meta property="article:published_time" content="2019-11-18T22:20:00+00:00"/>
    <meta property="og:title" content="ОБСЄ не визнала парламентські вибори в Білорусі"/>
    <meta property="og:description" content="Міжнародні спостерігачі від Бюро демократичних інститутів та прав людини ОБСЄ і Парламентської асамблеї ОБСЄ вважають, що парламентські вибори в Білорусі"/>
  </head>
  <body>
    <article>
      <h1>ОБСЄ не визнала парламентські вибори в Білорусі</h1>
      <address>
        <time datetime="2019-11-18T22:20:00+00:00">18 Nov 2019, 22:20</time>
      </address>
      <p>
        <b>Міжнародні спостерігачі від Бюро демократичних інститутів та прав людини ОБСЄ і Парламентської асамблеї ОБСЄ вважають, що парламентські вибори в Білорусі не відповідали важливим міжнародним стандартам демократичних виборів.</b>
      </p>
      <p>Про це на прес-конференції в Мінську заявила Спеціальний координатор ОБСЄ Маргарета Седерфельт, <a href="https://news.tut.by/economics/661709.html">передають</a> білоруські ЗМІ.</p>
      <p>"Ми відзначили загальне нехтування фундаметальними свободами самовираження, зборів і асоціацій. Також, ми зазначили, що велика кількість кандидатів подали заявки на участь у виборах, але їх участь обмежили. Ці вибори продемонстрували повну відсутність дотримання демократичних зобов'язань. В державі, де повноваження і незалежність парламенту обмежені, а основоположні свободи, як виборців, так і кандидатів обмежують, існує небезпека перетворення парламентських виборів на формальність", - заявила Седерфельт.</p>
      <p>Спостерігачі вважають, що домінування державних службовців у виборчих комісіях обмежило їх неупередженість і незалежність, що підірвало довіру суспільства до виборчого процесу. Близько 6,8 мільйона виборців були зареєстровані для голосування, але списки є непублічним, що, на думку спостерігачів, говорить про повну відсутність прозорості.</p>
      <p>Нагадаємо, Рада Європейського Союзу <a href="https://prm.ua/yevrosoyuz-sproshhuye-vizoviy-rezhim-z-bilorussyu/">оприлюднила рішення про готовність підписати з Білоруссю угоду про спрощення візового режиму</a>.</p>
      <p>Нагадаємо, 20 вересня президент Білорусії <a href="https://prm.ua/lukashenko-sprostiv-vizoviy-rezhim-mizh-bilorussyu-i-yes/">Олександр Лукашенко ухвалив рішення про підписання угод з Євросоюзом про спрощення видачі віз та про реадмісію</a>.</p>
      <related>
        <h4>Схожі новини</h4>
        <a href="https://prm.ua/rosiyski-okupanti-namagayutsya-znishhiti-hram-ptsu-v-yevpatoriyi/"/>
        <a href="https://prm.ua/zakrili-tsyu-shval-i-vse-ne-potribno-nichogo-boyatisya-opublikovano-audiozapis-yak-yuzik-rishaye-pitannya-z-politsiyeyu/"/>
        <a href="https://prm.ua/vlada-movchit-pro-te-shho-rosiya-prinizila-ukrayinu-peredavshi-sudna-na-vidpovidalne-zberigannya-friz/"/>
      </related>
    </article>
  </body>
</html>