<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/pid_krasyvymy_gaslamy_pro_borotbu_z_feykamy_yde_nastup_na_ukrainskyy_informatsiynyy_prostir__rozenko_331059.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T22:03:00+00:00"/>
    <meta property="og:title" content="Під красивими гаслами про боротьбу з фейками йде наступ на український інформаційний простір - Розенко"/>
    <meta property="og:description" content="Під красивими гаслами про боротьбу з маніпуляціями і фейками йде боротьба за влади за контроль над українським інформаційним простором."/>
  </head>
  <body>
    <article>
      <h1>Під красивими гаслами про боротьбу з фейками йде наступ на український інформаційний простір - Розенко</h1>
      <h2>Під красивими гаслами про боротьбу з маніпуляціями і фейками йде боротьба за влади за контроль над українським інформаційним простором.</h2>
      <address>
        <time datetime="2019-11-18T22:03:00+00:00">18 Nov 2019, 22:03</time>
      </address>
      <p>Про це в ефірі "<a href="https://prm.ua/pid-krasivimi-gaslami-pro-borotbu-z-feykami-yde-nastup-na-ukrayinskiy-informatsiyniy-prostir-rozenko/">Прямого</a>" заявив віцепрем'єр міністр України (2016-2019 рр.) Павло Розенко.</p>
      <p>"Ми бачимо, як влада начебто хоче вдосконалити законодавство для боротьби з так званими фейками. Але, під такими красивими гаслами про свободу слова і недопущення маніпуляцій йде справжня боротьба за український інформаційний простір", - сказав політик.</p>
      <p>Розенко зауважив, що чинній владі не подобається, що ЗМІ висвітлюють невдалу політику президента Зеленського і його команди.</p>
      <p>"Влада сиплеться, немає жодних успіхів їхньої діяльності на жодному фронті. І засоби масової інформації усе це показують. Очевидно, що Офісу президента й самому главі держави це не подобається. Тому Зеленський у своїх коментарях обурюється, мовляв, журналісти щось не так пишуть. На його думку, якщо раніше у нас була інформаційна боротьба з РФ, то сьогодні третій фронт відкрили українські журналісти", - наголосив віцепрем'єр.</p>
      <p>Нагадаємо, представники фракції "Європейської Солідарності" провели зустріч зі спікером Дмитром Разумковим і обговорили з ним ініціативи президента Володимира Зеленскього щодо свободи слова.</p>
      <p>Також раніше стало відомо про обшуки у власника телеканалу "Прямий" Володимира Макеєнка. Канал сприймає ці дії як тиск і наступ на свободу слова.</p>
      <p>П'ятий президент України Петро Порошенко зазначив, що обшуки у Макеєнка є проблемою всієї країни, а не тільки телеканалу, і є складовою цілої нізки подій, що відбуваються в країні.</p>
    </article>
  </body>
</html>