<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259742/i-voyli-ginetai-prasini-sta-3-ekat-eyro-to-kostos-energeiakis-anavathmisis"/>
    <meta property="og:site_name" content="LiFO"/>
    <meta property="article:published_time" content="2019-11-18T22:02:00+00:00"/>
    <meta property="og:title" content="Η Βουλή γίνεται «πράσινη» - Στα 3 εκατ. ευρώ το κόστος ενεργειακής αναβάθμισης"/>
    <meta property="og:description" content="Ενεργειακή αναβάθμιση του κτιρίου της Βουλής με στόχο τη μείωση κατά 30% της κατανάλωσης ενέργειας"/>
  </head>
  <body>
    <article>
      <h1>Η Βουλή γίνεται «πράσινη» - Στα 3 εκατ. ευρώ το κόστος ενεργειακής αναβάθμισης</h1>
      <h2>Ενεργειακή αναβάθμιση του κτιρίου της Βουλής με στόχο τη μείωση κατά 30% της κατανάλωσης ενέργειας</h2>
      <address><time datetime="2019-11-18T22:02:00+00:00">18 Nov 2019, 22:02</time> by <a rel="author">NEWSROOM</a></address>
      <p>
        <b>Το κτίριο της <a href="https://www.lifo.gr/tags/%CE%92%CE%BF%CF%85%CE%BB%CE%AE">Βουλής</a> θα αναβαθμιστεί ενεργειακά με στόχο τη μείωση κατά 30% της κατανάλωσης ενέργειας.</b>
      </p>
      <p>Τη μείωση της κατανάλωσης ενέργειας κατά τουλάχιστον 30%, με ταυτόχρονη μείωση κατά 39% των εκπομπών διοξειδίου του άνθρακα σε ετήσια βάση έχει στόχο το πρόγραμμα ενεργειακής αναβάθμισης του κτιρίου της Βουλής το οποίο θα ολοκληρωθεί σε δύο χρόνια.</p>
      <p>Ο συνολικός προϋπολογισμός του έργου ανέρχεται σε 2.794.020,00 ευρώ συμπεριλαμβανομένου και του ΦΠΑ ενώ η δημοπράτηση του έγινε στις 15/11/2019 με διακήρυξη ανοικτής διαδικασίας μέσω ηλεκτρονικής πλατφόρμας.</p>
      <p>Οι εργασίας, οι οποίες όπως ανέφερε ο πρόεδρος της Βουλής Κώστας Τασούλας θα εποπτεύονται από το υπουργείο Πολιτισμού καθώς το κτίριο του κοινοβουλίου έχει χαρακτηριστεί ως μνημείο, αφορούν μεταξύ άλλων, αλλαγή σωληνώσεων και κλιματιστικών μονάδων, αντικατάσταση 191 κουφωμάτων και προσθήκη εξωτερικής θερμομόνωσης στο δώμα.</p>
      <p>Με πληροφορίες από ΑΠΕ-ΜΠΕ</p>
    </article>
  </body>
</html>