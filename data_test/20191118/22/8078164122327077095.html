<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/19_novembre_19/heather-parisi-sono-stata-picchiata-mio-ex-sette-anni-99e5757a-0aa9-11ea-8154-aec48996c720.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-18T22:00:00+00:00"/>
    <meta property="og:title" content="Heather Parisi: «Sono stata picchiata dal mio ex per sette anni»"/>
    <meta property="og:description" content="La a showgirl italoamericana, ospite di «Live- No n è la d’Urso»: «Ho deciso di parlare per aiutare le donne nella mia stessa condizione»"/>
  </head>
  <body>
    <article>
      <h1>Heather Parisi: «Sono stata picchiata dal mio ex per sette anni»</h1>
      <h2>Rivelazione choc della showgirl italoamericana, ospite di «Live- No n è la d’Urso»: «Ho deciso di parlare per aiutare le donne nella mia stessa condizione»</h2>
      <address><time datetime="2019-11-18T22:00:00+00:00">18 Nov 2019, 22:00</time> by <a rel="author">Redazione Online</a></address>
      <p>Una rivelazione difficile da fare, una ferita che evidentemente non si sana: è quella che ha confessato una Heather Parisi molto intima, ospite di “Live - Non è la d’Urso” assieme al marito Umberto Maria Anzolin. «Sono stata vittima di violenza domestic» ha raccontato a fatica «Non sono orgogliosa di questo argomento, perché è molto scomodo, ma finalmente sono qui per dare coraggio alle altre donne. Non entrerò nei dettagli ma posso dire che quando succede ti senti sola, ti vergogni, subentra una rabbia una tale rabbia interiore che sono sicura le donne a casa potranno capire ed io spero che la mia forza le possa raggiungere. Non deve essere un argomento tabù, non deve essere scomodo. Bisogna parlare, raccontare».</p>
      <h4>Lunga serie di angherie</h4>
      <p>Una lunga sequela di angherie, quella subita dalla showgirl italo-americana: «Sono stata picchiata per sette lunghi anni dal mio ex compagno, di cui no farò mai il nome nè dirò date, con sberle, calci e pugni» ha aggiunto. «Ma dalla violenza fisica c’è la possibilità di guarire, quella psicologica è più difficile da superare. Mi rivolgo alle donne a casa: dovete essere forti anche voi. Io da un giorno all’altro ho preso il borsone di danza e sono andata a vivere a casa di una mia amica. Non me ne fregava più niente dei soldi, della televisione, di nulla. Probabilmente ci sarà gente frustrata e invidiosa che non crederà alle mie parole ma chi se ne frega, mi basta anche solo aver aiutato qualcuna nella mia stessa situazione».</p>
    </article>
  </body>
</html>