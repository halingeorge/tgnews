<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/oslo-to-festival-fotos-stin-prasini-proteyousa-tis-eyropis-video/2918014/"/>
    <meta property="og:site_name" content="Newsit.gr"/>
    <meta property="article:published_time" content="2019-11-18T21:47:00+00:00"/>
    <meta property="og:title" content="Όσλο: Το φεστιβάλ φωτός στην Πράσινη Πρωτεύουσα της Ευρώπης! video"/>
    <meta property="og:description" content="Επτά εγκαταστάσεις φώτισαν τον παραλιακό πεζόδρομο στο λιμάνι του Όσλο για το πρώτο φεστιβάλ φωτός στην πρωτεύουσα της Νορβηγίας."/>
  </head>
  <body>
    <article>
      <h1>Όσλο: Το φεστιβάλ φωτός στην Πράσινη Πρωτεύουσα της Ευρώπης! video</h1>
      <h2>Επτά εγκαταστάσεις φώτισαν τον παραλιακό πεζόδρομο στο λιμάνι του Όσλο για το πρώτο φεστιβάλ φωτός στην πρωτεύουσα της Νορβηγίας.</h2>
      <address><time datetime="2019-11-18T21:47:00+00:00">18 Nov 2019, 21:47</time> by <a rel="author">Newsit Newsroom</a></address>
      <p>Το Όσλο είναι για φέτος η Πράσινη Πρωτεύουσα της Ευρώπης. Η μία από τις δύο εγκαταστάσεις που παραγγέλθηκαν ειδικά για το Fjord Oslo Light Festival ήταν η «Lysyntese» του Ούγγρου καλλιτέχνη Laszlo Bordos. Η πρόσοψη του Δημαρχείου του Όσλο μετατράπηκε σε καμβά για μια σειρά προβολών που επικέντρωναν στη διαδικασία της φωτοσύνθεσης, η οποία είναι η βάση για τη ζωή στη Γη.</p>
      <p>«Αν το φως είναι τόσο σημαντικό για τη βιολογική μας ύπαρξη, τότε η τέχνη φωτός είναι εξίσου σημαντική για την πνευματική μας ύπαρξη» δήλωσε, στο Dezeen, ο Ούγγρος καλλιτέχνης. «Επηρεάζει τον κόσμο με πολλούς μη σωματικούς τρόπους: συναισθηματικούς, ψυχολογικούς, διανοητικούς». Οι προβολές ανταποκρίνονταν σε ήχο, εναλλασσόμενες σε συγχρονισμό με το σάουντρακ που συνέθεσε για την περίσταση η Σάρα Μπαντρ των FRKTL.</p>
      <h3>Το εντυπωσιακό λιμάνι του Όσλο</h3>
      <figure>
        <iframe src="https://www.youtube.com/embed/OE2AqvEqzmM" width="640" height="360" data-service="Youtube" scrolling="no"/>
      </figure>
      <p>Για να είναι το φεστιβάλ όσο βιώσιμο γινόταν, όλες οι εγκαταστάσεις έπαιρναν ρεύμα από το δίκτυο της πόλης. «Το δίκτυο ηλεκτρισμού στη Νορβηγία δίνει ρεύμα σε ποσοστό 99% από ανανεώσιμες πηγές, κυρίως από υδροηλεκτρικά» εξήγησε η ιδρύτρια και καλλιτεχνική διευθύντρια του φεστιβάλ, Anastasia Isachsen. «Ήταν σημαντικό για εμάς να χρησιμοποιήσουμε το δίκτυο και όχι γεννήτριες ντίζελ, οι οποίες χρησιμοποιούνται συχνά σε άλλα φεστιβάλ» πρόσθεσε.</p>
    </article>
  </body>
</html>