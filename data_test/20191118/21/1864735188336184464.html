<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/sport/tennis/coppa-davis-italia-canada-1.4894758"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-18T21:00:31+00:00"/>
    <meta property="og:title" content="Coppa Davis 2019, Italia-Canada 1-2. Fognini e Berrettini ko in singolo, ma bene in doppio"/>
    <meta property="og:description" content="Il tennista di Sanremo ha ceduto a Pospisil. Poi il romano ha perso contro Shapovalov. Insieme, nel doppio, hanno però portato a casa il punto azzurro"/>
  </head>
  <body>
    <article>
      <h1>Coppa Davis 2019, Italia-Canada 1-2. Fognini e Berrettini ko in singolo, ma bene in doppio</h1>
      <h2>Il tennista di Sanremo ha ceduto a Pospisil. Poi il romano ha perso contro Shapovalov. Insieme, nel doppio, hanno però portato a casa il punto azzurro</h2>
      <address><time datetime="2019-11-18T21:00:31+00:00">18 Nov 2019, 21:00</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4894762.1574110831!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Matteo Berrettini contro Denis Shapovalov in Coppa Davis (Lapresse)</figcaption>
      </figure>
      <p>Madrid, 18 novembre - Ko nei due incontri singolari di Fognini e di Berrettini,<b> Italia-Canada 1-2</b>. Nel doppio arriva il punto azzurro con Fabio e Matteo che in un'ora e mezzo si rifanno battento la coppia Vasek Pospisil - Denis Shapovalov 6-2, 3-6, 6-3.</p>
      <p>Ma la prima giornata delle Finals di Coppa Davis in corso a Madrid era partita malissimo per gli azzurrri<b>. All'iniziale ko di Fabio Fognini </b>nel primo match con Pospisil, era seguito quello di <b>Matteo Berrettini</b>, numero 8 al mondo, battuto da<b> Denis Shapovalov</b> 6-7, 7-6, 6-7 dopo quasi tre ore di gioco. Nel doppio poi il succcesso azzurro: <b>Fabio Fognini / Matteo Berrettini - Vasek Pospisil / Denis Shapovalov 6-2, 3-6, 6-3</b></p>
      <p>
        <b>
          <a href="https://www.quotidiano.net/sport/tennis/coppa-davis-2019-tv-1.4893491">Coppa Davis in tv: dove vederla. Programma e tabellone</a>
        </b>
      </p>
      <p>Nel match inaugurale contro il Canada, dove l'Italia era favorita, Fognini, numero 12 del mondo, ha ceduto in un'ora e 48 minuti a <b>Vasek Pospisil,</b> numero 150 del ranking Atp, con il punteggio di 7-6 (7-5), 7-5.</p>
      <p>Il match di doppio però regala agli azzurri un punto: Fabio Fognini / Matteo Berrettini - Vasek Pospisil / Denis Shapovalov 6-2, 3-6, 6-3, con la possibilità di un arrivo a pari merito. E mercoledì l'Italia affronterà gli Stati Uniti in un match che a questo punto diventa assolutamente decisivo per giocarsi la qualificazione ai quarti di finale, magari tra le migliori seconde del torneo.</p>
      <p>ITALIA FAVORITA ? - Dopo il ko di Fognini le speranze azzurre erano riposte in Matteo Berrettini. Ma il numero 8 del mondo, reduce dal primo successo azzurro nelle Atp Finals, ha ceduto 7-6, 6-7, 7-6 contro Denis Shapovalov, condannando probabilmente gli azzurri al ko.</p>
      <p>Il match tra Berrettini contro Shapovalov <b>è una maratona di quasi tre ore</b>, equilibrato e<b> deciso ogni set al tie break. </b>Nel primo set è il canadese ad avere il maggior numero di occasioni per breakkare il rivale, ma un 0/6 lo costringe al tie-break, dove però è meno impreciso di Berrettini e chiude 7-6 dopo oltre un'ora di gioco.</p>
      <p>Equilibrio anche nel secondo set, con zero palle break e l'inevitabile secondo tie-break. L'azzurro questa volta la spunta, e arriva al terzo set. Poi sempre un tie-break a decidere: il diritto di Berrettini finito fuori dopo quasi tre ore di gioco chiude il match.</p>
      <p><b>Anche nel primo match Fognini e Pospisil </b>è punto a punto, con un break per parte, ma Fognini costretto sempre a inseguire. Il canadese annulla tre palle break sul 5-5 e trascina l'azzurro al tie-break, dove la spunta 7-6 dopo quasi un'ora di gioco. Nel secondo set stesso copione, con Pospisil che nell'11/o gioco strappa la battuta a Fognini. Il n. 150 del mondo poi fa il 7-5 con cui regala il punto al Canada.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/sport/tennis/coppa-davis-2019-tv-1.4893491"/>
      </related>
    </article>
  </body>
</html>