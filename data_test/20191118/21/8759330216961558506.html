<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904282/qatar-bijt-van-zich-af-altijd-weer-bijzinnetje-in-media-niet-eerlijk-voor-ons-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T21:45:00+00:00"/>
    <meta property="og:title" content="Qatar bijt van zich af: 'Altijd weer bijzinnetje in media, niet eerlijk voor ons'"/>
    <meta property="og:description" content="Nasser Al Khater, directeur van de WK-organisatie van Qatar, bijt van zich af in een uitgebreid interview en geeft aan dat het land in een verkeerd daglicht is gezet door de media. Er heersen veel twijfels over de toewijzing van het WK van 2022 aan Qatar, onder meer vanwege het weer en de schending van mensenrechten in het land."/>
  </head>
  <body>
    <article>
      <h1>Qatar bijt van zich af: 'Altijd weer bijzinnetje in media, niet eerlijk voor ons'</h1>
      <address>
        <time datetime="2019-11-18T21:45:00+00:00">18 Nov 2019, 21:45</time>
      </address>
      <p>
        <b>Nasser Al Khater, directeur van de WK-organisatie van Qatar, bijt van zich af in een uitgebreid interview en geeft aan dat het land in een verkeerd daglicht is gezet door de media. Er heersen veel twijfels over de toewijzing van het WK van 2022 aan Qatar, onder meer vanwege het weer en de schending van mensenrechten in het land.</b>
      </p>
      <p>"Of Qatar door de media oneerlijk is behandeld? Dat denk ik wel ja", vertelt Al Khater tegen <a href="https://edition.cnn.com/videos/sports/2019/11/18/qatar-world-cup-nasser-al-khater-2022-interview-three-years-to-go-football-spt-intl.cnn"><i>CNN</i></a>. "Qatar werd meteen veroordeeld. Het ging over het weer, daarna over corruptie, vervolgens over de gezondheid van de medewerkers. Er zijn dingen die we herkennen en ook aan willen pakken, waaronder het welzijn van de medewerkers. Niemand kan ontkennen dat er aan gewerkt is. Zo zeggen wij het niet, dat zeggen internationale rapporten."</p>
      <p>Amnesty International kwam eerder al met een uitgebreid rapport, waarin ze duidelijk maakten dat het land hier juist niet in geslaagd is. "Ik ben het daar absoluut niet mee eens", aldus Al Khater. "Er is jarenlang onderzoek naar gedaan, maar er werd niets gevonden. Altijd is er weer een bijzinnetje in de media, dat is niet eerlijk voor ons."</p>
      <p>"Ik het westen ben je onschuldig totdat het tegendeel bewezen is, maar bij ons was dat niet zo. We waren vanaf het begin schuldig en moesten steeds weer het tegendeel bewijzen. We hadden kritiek verwacht, maar dit verrast ons. De journalisten die kritiek leveren zijn nog nooit in Qatar geweest. Daarom zeg ik: kom naar Qatar. Schrijf op wat je op wil schrijven, maar geef jezelf wel wat geloofwaardigheid."</p>
    </article>
  </body>
</html>