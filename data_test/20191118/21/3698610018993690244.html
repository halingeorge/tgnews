<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ukrayinski-saperi-zneshkodili-na-dilyankah-rozvedennya-sil-desyatki-vibuhivnih-podarunkiv-ooc-330082_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T21:39:00+00:00"/>
    <meta property="og:title" content="Українські сапери знешкодили на ділянках розведення сил десятки вибухівних &quot;подарунків&quot; – ООC"/>
    <meta property="og:description" content="У цілому, на двох ділянках виявлено та вилучено майже півсотні вибухонебезпечних предметів."/>
  </head>
  <body>
    <article>
      <h1>Українські сапери знешкодили на ділянках розведення сил десятки вибухівних "подарунків" – ООC</h1>
      <h2>У цілому, на двох ділянках виявлено та вилучено майже півсотні вибухонебезпечних предметів.</h2>
      <address>
        <time datetime="2019-11-18T21:39:00+00:00">18 Nov 2019, 21:39</time>
      </address>
      <p>Українські сапери продовжують роботи з розчищення територій близько <a href="https://dt.ua/UKRAINE/okupanti-dvi-dobi-obstrilyuyut-poziciyi-oos-nepodalik-dilyanki-rozvedennya-3-shtab-329914_.html"><b>ділянок розведення сил і засобів</b></a> в зоні Операції Об'єднаних сил у Донбасі; за 18 листопада біля населеного пункту Золоте-4 Луганській області виявлено, знешкоджено та вилучено 14 вибухонебезпечних предметів, біля Петровського і Богданівки Донецької області – 33 вибухонебезпечних предмети, <a href="https://www.facebook.com/pressjfo.news/posts/715414302284522?__tn__=K-R">повідомляє</a> прес-центр штабу операції Об'єднаних сил.</p>
      <p>"Тривають заходи на ділянці розведення №2 в районі населеного пункту Золоте-4 Луганській області щодо демонтажу заявлених фортифікаційних споруд. Сьогодні було обстежено 0,05 га потенційно небезпечних територій та виявлено 14 вибухонебезпечних предметів. Окрім того, розібрано 2 бліндажи... В районі населених пунктів Богданівка і Петровське сьогодні співробітниками ДСНС України обстежено 2,8 гектара території та вилучено 33 ВОП. У цьому процесі було задіяно 20 осіб та 5 одиниць техніки", – сказано в повідомленні.</p>
      <p>Нагадаємо, що 26 червня, ще до узгодження "перемир'я", <b><a href="https://dt.ua/UKRAINE/shtab-vidzvituvav-pro-vidvedennya-u-stanici-luganskiy-ukrayinskih-pidrozdiliv-315690_.html">українські підрозділи під контролем ОБСЄ були відведені від Станиці Луганської</a></b>. Однак після відведення військ вогнева активність окупантів в зоні ООС лише посилилася. 1 жовтня Володимир Зеленський повідомив про погодження так званої "формули Штайнмаєра" й анонсував <b><a href="https://dt.ua/UKRAINE/saydik-nazvav-datu-uzgodzhenu-datu-vivedennya-zsu-z-petrivskogo-i-zolotogo-325081_.html">виведення українських військ із Золотого і Петрівського</a></b>.</p>
      <p>З 29 по 31 жовтня тривало <b><a href="https://dt.ua/UKRAINE/shtab-oos-nazvav-chas-i-datu-rozvedennya-v-zolotomu-327719_.html">відведення ЗСУ від Золотого на Луганщині</a></b>, 9-11 листопада <b><a href="https://dt.ua/UKRAINE/u-shtabi-nazvali-kilkist-vivedenih-z-bogdanivki-viyskovosluzhbovciv-329144_.html">відбулося розведення в районі Богданівки і Петрівського</a></b> на Донеччині.</p>
      <p>Детальніше про виведення підрозділів Об'єднаних сил з займаних позицій і прогнозовані наслідки цього кроку читайте в матеріалі Юрія Бутусова <b><a href="https://dt.ua/internal/viyna-zelenskogo-chi-mozhna-zupiniti-putina-rozvedennyam-326106_.html">"Війна Зеленського: чи можна зупинити Путіна розведенням?"</a></b> у тижневику "Дзеркало тижня. Україна".</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>