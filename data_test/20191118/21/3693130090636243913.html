<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/uyusturucu-operasyonunda-3-kisi-daha-tutuklandi-1208403.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T21:27:00+00:00"/>
    <meta property="og:title" content="Uyuşturucu operasyonunda 3 kişi daha tutuklandı"/>
    <meta property="og:description" content="Kocaeli'de narkotik ekipleri tarafından 2 gün süren operasyonlarda gözaltına alınan 38 kişiden 3'ü daha tutuklandı."/>
  </head>
  <body>
    <article>
      <h1>Uyuşturucu operasyonunda 3 kişi daha tutuklandı</h1>
      <h2>Kocaeli'de narkotik ekipleri tarafından 2 gün süren operasyonlarda gözaltına alınan 38 kişiden 3'ü daha tutuklandı.</h2>
      <address>
        <time datetime="2019-11-18T21:27:00+00:00">18 Nov 2019, 21:27</time>
      </address>
      <p>Edinilen bilgilere göre,<b> Kocaeli Emniyeti Narkotik Suçlarla Mücadele Şube Müdürlüğü ekipleri,</b> 'torbacı' olarak bilinen sokakta uyuşturucu madde ticareti yapan şahıslara yönelik<b> Gebze, Gölcük, Kartepe, Başiskele</b> ve <b>Körfez </b>ilçelerinde operasyonlar düzenledi. Gerçekleştirilen operasyonlarda 38 şüpheli yakalanarak gözaltına alındı. Şahısların üst aramalarında çok miktarda uyuşturucu madde ele geçirildi. Kocaeli Emniyet Müdürlüğüne götürülen şahıslardan 20'si emniyetteki işlemlerinin ardından serbest bırakıldı. Dün adliyeye sevk edilen 15 şüpheliden 13'ü tutuklanırken, 2'si adli kontrol şartıyla serbest bırakıldı. 3 kişinin ise emniyetteki işlemleri bugün tamamlandı. Adliyeye sevk edilen 3 kişi tutuklanarak cezaevine gönderildi.<br/> </p>
    </article>
  </body>
</html>