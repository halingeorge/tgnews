<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/197820/entoni-antidrasi-palaistinis-kai-iordanias-antitheti-me-to-diethnes-dikaio-i-apofasi-ton-hpa"/>
    <meta property="og:site_name" content="CNN.gr"/>
    <meta property="article:published_time" content="2019-11-18T21:16:21+00:00"/>
    <meta property="og:title" content="Έντονη αντίδραση Παλαιστίνης και Ιορδανίας: Αντίθετη με το διεθνές δίκαιο η απόφαση των ΗΠΑ"/>
    <meta property="og:description" content="Την έντονη αντίδραση των Παλαιστινίων και της Ιορδανίας προκάλεσε η απόφαση των ΗΠΑ να αλλάξουν την πολιτική τους απέναντι στους εβραϊκούς οικισμούς στα..."/>
  </head>
  <body>
    <article>
      <h1>Έντονη αντίδραση Παλαιστίνης και Ιορδανίας: Αντίθετη με το διεθνές δίκαιο η απόφαση των ΗΠΑ</h1>
      <h2>Την έντονη αντίδραση των Παλαιστινίων και της Ιορδανίας προκάλεσε η απόφαση των ΗΠΑ να αλλάξουν την πολιτική τους απέναντι στους εβραϊκούς οικισμούς στα παλαιστινιακά εδάφη, τους οποίους δεν θεωρούν πλέον παράνομους.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 23:16 , 18 November 2019</p>
      <p>Εκπρόσωπος του Παλαιστίνιου προέδρου <b>Μαχμούντ Αμπάς</b> είπε ότι η απόφαση της Ουάσινγκτον «είναι πλήρως αντίθετη με το διεθνές δίκαιο». Οι ΗΠΑ «<b>δεν έχουν τα προσόντα ή την άδεια</b> να ακυρώνουν διατάξεις του διεθνούς δικαίου και <b>δεν έχουν το δικαίωμα να νομιμοποιήσουν τους ισραηλινούς οικισμούς</b>», ανέφερε σε ανακοίνωσή του ο Ναμπίλ Άμπου Ρουντέινα.</p>
      <p>Ο υπουργός Εξωτερικών της Ιορδανίας Αϊμάν Σαφάντι προειδοποίησε ότι η αλλαγή στάσης των ΗΠΑ απέναντι στους εβραϊκούς οικισμούς στην κατεχόμενη Δυτική Όχθη θα έχει «<b>επικίνδυνες συνέπειες</b>» στις<b> προοπτικές αναζωογόνησης της ειρηνευτικής διαδικασίας στη Μέση Ανατολή.</b></p>
      <p>Σε ανάρτησή του στο Twitter ο Σαφάντι χαρακτήρισε παράνομους τους οικισμούς, προσθέτοντας ότι καταστρέφονται οι προοπτικές για μια λύση των δύο κρατών, με την οποία οι Παλαιστίνιοι θα συνυπάρχουν πλάι-πλάι με το Ισραήλ.</p>
      <p>Η λύση αυτή, σύμφωνα με τις αραβικές χώρες, είναι ο <b>μοναδικός τρόπος για να επιλυθεί αυτή η αραβοϊσραηλινή διένεξη δεκαετιών.</b></p>
      <h3>Η αμερικανική πρεσβεία στην Ιερουσαλήμ εξέδωσε ταξιδιωτική οδηγία</h3>
      <p>Παράλληλα, η αμερικανική πρεσβεία στην Ιερουσαλήμ εξέδωσε <b> ταξιδιωτική οδηγία προς τους Αμερικανούς</b> που θέλουν να ταξιδέψουν στην Ιερουσαλήμ, τη Δυτική Όχθη και τη Γάζα.</p>
      <blockquote>«Η αμερικανική πρεσβεία συστήνει στους Αμερικανούς πολίτες που βρίσκονται ή σκέφτονται να ταξιδέψουν στην ή μέσω της Ιερουσαλήμ, της Δυτικής Όχθης ή της Γάζας να παραμείνουν σε υψηλό επίπεδο επαγρύπνησης και να λαμβάνουν τα απαραίτητα μέτρα για να αυξήσουν την αντίληψη ασφαλείας τους δεδομένου του υφιστάμενου περιβάλλοντος» τονίζεται στην ανακοίνωση.</blockquote>
      <p>«Πρόσωπα και οργανώσεις που αντιτίθενται στην πρόσφατη ανακοίνωση του υπουργού Εξωτερικών ενδέχεται να στοχοθετήσουν αμερικανικές εγκαταστάσεις, αμερικανικά ιδιωτικά συμφέροντα και Αμερικανούς πολίτες», σημειώνεται.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/197815/pompeo-gia-tis-hpa-den-einai-paranomoi-oi-israilinoi-oikismoi-sti-dytiki-oxthi">Πομπέο: Για τις ΗΠΑ δεν είναι παράνομοι οι ισραηλινοί οικισμοί στη Δυτική Όχθη</a>
        </li>
        <li>
          <a href="https://www.cnn.gr/news/kosmos/story/197712/palaistini-diadiloseis-se-endeixi-allileggyis-se-dimosiografo-poy-tyflothike-sti-dytiki-oxthi">Παλαιστίνη: Διαδηλώσεις σε ένδειξη αλληλεγγύης σε δημοσιογράφο που τυφλώθηκε στη Δυτική Όχθη</a>
        </li>
        <li>
          <a href="https://www.cnn.gr/news/kosmos/story/197471/israil">Γάζα: Τέλος επιδρομών ανακοίνωσε το Ισραήλ μετά τα νέα πλήγματα τα ξημερώματα της Παρασκευής</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/564/palaistini">ΠΑΛΑΙΣΤΙΝΗ</a>
        </li>
        <li>
          <a href="https://www.cnn.gr/eidhseis/tag/23736/iordania">ΙΟΡΔΑΝΙΑ</a>
        </li>
        <li>
          <a href="https://www.cnn.gr/eidhseis/tag/830/dytiki-oxthi">ΔΥΤΙΚΗ ΟΧΘΗ</a>
        </li>
        <li>
          <a href="https://www.cnn.gr/eidhseis/tag/1502/evraioi">ΕΒΡΑΙΟΙ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/18/197814/snapshot/19-11-14_0013__DPX1090.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197784/snapshot/2756901.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197786/snapshot/Capture-n43.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197789/snapshot/2459438.jpg"/>
      </figure>
    </article>
  </body>
</html>