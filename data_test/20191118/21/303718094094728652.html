<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/kapotte-spoorbrug-zorgt-voor-vertraging-richting-leeuwarden/"/>
    <meta property="og:site_name" content="OOG"/>
    <meta property="article:published_time" content="2019-11-18T21:03:00+00:00"/>
    <meta property="og:title" content="Problemen met kapotte spoorbrug verholpen, treinverkeer hervat"/>
    <meta property="og:description" content="Treinreizigers tussen Groningen en Leeuwarden hebben maandagavond te maken gehad met vertraging. Door een kapotte spoorbrug was er een tijdlang geen treinverkeer mogelijk.De problemen begonnen eve"/>
  </head>
  <body>
    <article>
      <h1>Problemen met kapotte spoorbrug verholpen, treinverkeer hervat</h1>
      <address><time datetime="2019-11-18T21:03:00+00:00">18 Nov 2019, 21:03</time> by <a rel="author">Sebastiaan Scheffer</a></address>
      <p>
        <b>Treinreizigers tussen Groningen en Leeuwarden hebben maandagavond te maken gehad met vertraging. Door een kapotte spoorbrug was er een tijdlang geen treinverkeer mogelijk.</b>
      </p>
      <p>De problemen begonnen even na 19.00 uur. Door nog onbekende oorzaak ontstond er een storing in de spoorbrug over de Greons in Leeuwarden, nabij de Friesland Campina-fabriek. Spoorbeheerder ProRail besloot daarop om het treinverkeer tussen Hurdegaryp en Leeuwarden te stremmen. Vervoersbedrijf Arriva zette bussen in.</p>
      <p>Rond 20.45 uur liet Arriva weten dat de storing verholpen is, en dat het treinverkeer hervat gaat worden. De verwachting is dat de treinen vanaf 21.00 uur weer volgens het spoorboekje rijden.</p>
    </article>
  </body>
</html>