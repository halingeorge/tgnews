<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718680/disponibile-claris-connect-beta"/>
    <meta property="og:site_name" content="iPhone Italia"/>
    <meta property="article:published_time" content="2019-11-18T21:25:12+00:00"/>
    <meta property="og:title" content="Claris di Apple lancia la beta del servizio Connect"/>
    <meta property="og:description" content="Claris Connect, piattaforma che consente una una potente integrazione con app di terze parti per aiutare le aziende nei flussi di lavoro, è disponibile in beta."/>
  </head>
  <body>
    <article>
      <h1>Claris di Apple lancia la beta del servizio Connect</h1>
      <address>
        <time datetime="2019-11-18T21:25:12+00:00">18 Nov 2019, 21:25</time>
      </address>
      <p>Claris, la sussidiaria di Apple precedentemente nota come FileMaker, ha annunciato il lancio beta della sua nuova piattaforma Claris Connect. Secondo l’azienda, Claris Connect consente una potente integrazione con app e servizi di terze parti per aiutare le aziende ad automatizzare i flussi di lavoro.</p>
      <p><b>Claris Connect</b> è un servizio di integrazione e flussi di lavoro che utilizza un’interfaccia grafica, grazie alla quale gli sviluppatori possono <b>creare flussi di lavoro</b> di diversi livelli di complessità semplicemente unendo servizi di terze parti. Questo significa che non è necessario un codice personalizzato, visto che Claris Connect gestisce automaticamente la configurazione back-end tra le applicazioni di terze parti.</p>
      <p>Ecco come Claris presenta la nuova piattaforma:</p>
      <blockquote>Progettato per entrare nel mercato PaaS in continua espansione, Claris Connect elimina la necessità di codifica personalizzata e gestisce automaticamente autenticazione, autorizzazione, monitoraggio, controllo delle versioni, gestione degli errori e molto altro. Questo potente strumento di automazione del flusso di lavoro basato sugli eventi gestisce tutta l’infrastruttura di dati back-end per gli sviluppatori Claris e offre connessioni ed esperienze senza soluzione di continuità su app sia cloud che on-premise. Con un’interfaccia grafica di facile utilizzo, gli sviluppatori possono creare flussi di lavoro semplici o complessi secondo le loro esigenze, semplicemente unendo servizi di terze parti.</blockquote>
      <p>Claris spiega che il lancio della piattaforma Connect è il risultato della sua acquisizione di<b> Stamplay</b>, che si è concentrata sull’aiutare le aziende a integrare servizi cloud di terze parti nelle loro applicazioni. Con la nuova piattaforma Connect, Claris offre essenzialmente le caratteristiche uniche di Stamplay direttamente nelle piattaforma FileMaker e Claris.</p>
      <p>Maggiori info sono <a href="http://www.claris.com/r/join-claris-connect.html">disponibili qui</a>.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>