<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/ixni-ena-ilektrosok-gia-tis-epiptoseis-tis-yperkatanalosis/2917969/"/>
    <meta property="og:site_name" content="Newsit.gr"/>
    <meta property="article:published_time" content="2019-11-18T21:31:11+00:00"/>
    <meta property="og:title" content="“Ίχνη”: Ένα “ηλεκτροσόκ” για τις επιπτώσεις της υπερκατανάλωσης"/>
    <meta property="og:description" content="Σοκαρισμένος από τον όγκο σκουπιδιών που παράγονται στον κόσμο – 2,12 δισεκατομμύρια τόνοι, ετησίως – ο Γερμανός καλλιτέχνης γνωστός με το ψευδώνυμο The Krank παρουσίασε, στο πλαίσιο της έκθεσης «Graphicdays#14» στον εκθεσιακό χώρο «X-Lane» του Βερολίνου, την εγκατάσταση «Ίχνη»."/>
  </head>
  <body>
    <article>
      <h1>“Ίχνη”: Ένα “ηλεκτροσόκ” για τις επιπτώσεις της υπερκατανάλωσης</h1>
      <h2>Σοκαρισμένος από τον όγκο σκουπιδιών που παράγονται στον κόσμο – 2,12 δισεκατομμύρια τόνοι, ετησίως – ο Γερμανός καλλιτέχνης γνωστός με το ψευδώνυμο The Krank παρουσίασε, στο πλαίσιο της έκθεσης «Graphicdays#14» στον εκθεσιακό χώρο «X-Lane» του Βερολίνου, την εγκατάσταση «Ίχνη».</h2>
      <address><time datetime="2019-11-18T21:31:11+00:00">18 Nov 2019, 21:31</time> by <a rel="author">Newsit Newsroom</a></address>
      <p>Σοκαρίστηκε και δίνει… την καλλιτεχνική του απάντηση με τα “Ίχνη”. Η με εμβαδόν 100 τετραγωνικά μέτρα εγκατάσταση γεμίζει τον χώρο με μια θαλάσσα 500 μαύρων πλαστικών σακούλων σκουπιδιών. Αποτέλεσμα, μια εντυπωσιακή εικόνα που είναι ένα κραυγαλέο σχόλιο για τη σπατάλη που χαρακτηρίζει το σύγχρονο λάιφ στάιλ.</p>
      <h3>Τα… Ίχνη του The Krank</h3>
      <p>Το θαρραλέο αλλά ποιητικό έργο προσκαλεί τους επισκέπτες να δουν 500 πλαστικές σακούλες σκουπιδιών στριμωγμένες στον μικρό εκθεσιακό χώρο. Το βράδυ, ο χώρος λάμπει κόκκινος, ως υπαινιγμός για τον κίνδυνο που διατρέχουμε.</p>
      <p>«Ζούμε σε έναν κόσμο όπου το να καταναλώνουμε είναι πιο σημαντικό από το να επαναχρησιμοποιούμε» δήλωσε, στο Designboom, ο καλλιτέχνης που γεννήθηκε το 1988 στην Ελλάδα αλλά ζει και δραστηριοποιείται στο Βερολίνο. «Παράγουμε και καταναλώνουμε όλο και πιο πολύ, χωρίς να σκεφτόμαστε τις επιπτώσεις της συμπεριφοράς μας. Είμαστε όλοι εξαρτημένοι από – και παγιδευμένοι σε – έναν σύγχρονο τρόπο ζωής του οποίου τα συμπτώματα συνηθιζόταν να είναι κρυμμένα» τόνισε.</p>
    </article>
  </body>
</html>