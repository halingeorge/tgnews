<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2820738-na-kiivsini-ogolosili-pidozru-aferistuzabudovniku.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T21:41:00+00:00"/>
    <meta property="og:title" content="На Київщині оголосили підозру аферисту-забудовнику"/>
    <meta property="og:description" content="Поліція Київщини оголосила підозру аферисту-забудовнику, який виманив 642 тисячі гривень у громадян на будівництво у Бориспільському районі котеджів та багатоповерхових будинків."/>
  </head>
  <body>
    <article>
      <h1>На Київщині оголосили підозру аферисту-забудовнику</h1>
      <h2>Поліція Київщини оголосила підозру аферисту-забудовнику, який виманив 642 тисячі гривень у громадян на будівництво у Бориспільському районі котеджів та багатоповерхових будинків.</h2>
      <address>
        <time datetime="2019-11-18T21:41:00+00:00">18 Nov 2019, 21:41</time>
      </address>
      <p>Про це повідомляє <a href="https://kv.npu.gov.ua/news/shaxrajstvo/policziya-kijivshhini-ogolosila-pidozru-aferistu-zabudovniku/">відділ комунікації поліції в Київській області.</a></p>
      <p>“Працівники Слідчого управління поліції Київщини оголосили про підозру 45-річному киянину, який шахрайським шляхом виманив 642 тисячі гривень у громадян на будівництво у Бориспільському районі”, - йдеться у повідомленні.</p>
      <p>Як встановлено, директор підприємства у 2015 році заснував кооператив, який залучав грошові кошти громадян, обіцяючи побудувати котеджі та багатоповерхові будинки.</p>
      <p>Задля підтвердження своїх “будівельних намірів”, чоловік показував замовникам чужі земельні ділянки, де буде, нібито, зведене омріяне ними житло.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2819726-odesiti-protestuut-cerez-nezakonnu-zabudovu-primorskih-shiliv-i-zelenih-zon.html">Одесити протестували через незаконну забудову приморських схилів і зелених зон</a>
      </blockquote>
      <p>За фактом шахрайства відкрито кримінальне провадження за ч. 4 ст. 190 Кримінального кодексу України. Підприємцю оголошено про підозру у скоєнні злочину. Йому загрожує ув’язнення від п’яти до дванадцяти років з конфіскацією майна.</p>
      <p>Наразі вирішується питання про обрання міри запобіжного заходу. Поліція звернулась з клопотанням про взяття шахрая під варту.</p>
    </article>
  </body>
</html>