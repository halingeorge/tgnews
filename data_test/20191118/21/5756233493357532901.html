<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622222/%D8%AA%D8%B9%D8%B7%DB%8C%D9%84%DB%8C-%D9%85%D8%AF%D8%A7%D8%B1%D8%B3-%D8%AF%D8%B1-%D8%A8%D8%B1%D8%AE%DB%8C-%D8%B4%D9%87%D8%B1%D9%87%D8%A7%DB%8C-%D9%82%D8%B2%D9%88%DB%8C%D9%86-%D9%88-%D8%A7%D8%B5%D9%81%D9%87%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T21:28:00+00:00"/>
    <meta property="og:title" content="تعطیلی مدارس در برخی شهرهای قزوین و اصفهان"/>
    <meta property="og:description" content="به دلیل برودت هوا و بارش برف، مدارس پیش دبستانی و دبستانی در شهرستانهای خوانسار و گلپایگان، روز سه شنبه تعطیل است."/>
  </head>
  <body>
    <article>
      <h1>تعطیلی مدارس در برخی شهرهای قزوین و اصفهان</h1>
      <address>
        <time datetime="2019-11-18T21:28:00+00:00">18 Nov 2019, 21:28</time>
      </address>
      <p>
        <i>به دلیل برودت هوا و بارش برف، مدارس پیش دبستانی و دبستانی در شهرستانهای خوانسار و گلپایگان، روز سه شنبه تعطیل است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به دلیل برودت هوا و بارش برف مدارس پیش دبستانی و دبستانهای شهرستانهای خوانسار و گلپایگان در روز سه شنبه ۲۸ آبانماه تعطیل اعلام شد.</p>
      <p>گفتنی است بنا بر نظر شورای تامین استان اصفهان تمامی مدارس در دیگر شهرستانهای استان اصفهان باز است و هر نوع تغییر در این زمینه به دلیل بارش‌های جوی اطلاع رسانی می شود.</p>
      <figure>
        <img src="https://aftabnews.ir/files/fa/news/1398/8/27/360937_975.jpg"/>
      </figure>
      <p>
        <b>مدارس مناطق الموت، آبیک و آوج فردا سه شنبه تعطیل است</b>
      </p>
      <p>مدیر روابط عمومی آموزش و پرورش استان قزوین گفت: به دلیل بارش برف و برودت هوا مدارس پیش دبستانی و ابتدایی در آبیک، آوج و الموت فردا در نوبت صبح تعطیل است.</p>
      <p>روح الله مومنی اظهار داشت: با توجه به بارش برف در مناطق مختلف استان و برودت هوا، مدارس ابتدایی و مقطع پیش دبستانی در شهرستان آوج، شهرستان آبیک و منطقه الموت شرقی در نوبت صبح فردا سه شنبه تعطیل است.</p>
      <p>وی بیان کرد: مدارس سایر مناطق استان قزوین فردا دایر است و دانش آموزان باید در کلاس های درس حاضر شوند.</p>
      <p>مومنی تصریح کرد: از والدین انتظار داریم ضمن اطلاع از شرایط اعلام شده فرزندان خود را در جریان مدارس تعطیل شده قرار دهند و در این ایام نسبت به مرور درس فرزندان خود اقدام کنند.</p>
      <p>مدیر روابط عمومی آموزش و پرورش استان قزوین یادآورشد: خانواده ها و فرهنگیان می توانند از طریق پیام رسان سروش به نام الفبای مینودری و سایت اداره کل آموزش و پرورش اخبار تعطیلی مدارس را پیگیری کنند.</p>
      <p>امروز در نوبت عصر نیز مدارس شهرستان آوج در مقطع ابتدایی و پیش دبستانی تعطیل شده بود.</p>
    </article>
  </body>
</html>