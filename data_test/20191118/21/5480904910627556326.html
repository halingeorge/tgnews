<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/ceske-budejovice-prohraly-v-prerove-a-neuspely-po-12-zapasech/1822648?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-18T21:21:00+00:00"/>
    <meta property="og:title" content="České Budějovice prohrály v Přerově a neuspěly po 12 zápasech"/>
    <meta property="og:description" content="Praha - Hokejisté vedoucího Motoru České Budějovice v 23. kole první ligy podlehli na ledě třetího Přerova 2:3 po samostatných nájezdech a po dvanácti zápasech našli přemožitele. Jejich náskok před druhými Litoměřicemi se snížil na 13 bodů. Severočeši po obratu vyhráli v Prostějově 5:4 v prodloužení."/>
  </head>
  <body>
    <article>
      <h1>České Budějovice prohrály v Přerově a neuspěly po 12 zápasech</h1>
      <address><time datetime="2019-11-18T21:21:00+00:00">18 Nov 2019, 21:21</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Hokejisté vedoucího Motoru České Budějovice v 23. kole první ligy podlehli na ledě třetího Přerova 2:3 po samostatných nájezdech a po dvanácti zápasech našli přemožitele. Jejich náskok před druhými Litoměřicemi se snížil na 13 bodů. Severočeši po obratu vyhráli v Prostějově 5:4 v prodloužení.</p>
      <p>Suverénní lídr tabulky musel v Přerově dohánět dvoubrankovou ztrátu. Zubr se dostal do vedení ve 12. minutě v přesilové hře díky brance Jakuba Navrátila a za 111 sekund zvýšil Jaroslav Moučka. Za hosty snížil minutu před koncem úvodního dějství Pavel Pýcha a po 70 vteřinách třetí třetiny vyrovnal Zdeněk Doležal. V sedmé sérii nájezdů ale rozhodl zápas ve prospěch domácích Roman Pšurný. Motor i přes prohru bodoval v šestnáctém utkání za sebou.</p>
      <p>Po sobotní prohře právě s Českými Budějovicemi, která ukončila jejich pětizápasovou sérii vítězství, nepřipustily druhou porážku za sebou Litoměřice. A to i přesto, že v Prostějově prohrávaly 0:3 a 1:4, ale nakonec zvítězily 5:4 v prodloužení. Obrat dovršil v čase 64:49 Martin Kadlec. Jestřábi prohráli z osmý z uplynulých deseti duelů.</p>
      <p>Popáté za sebou uspěla doma Poruba, která zdolala Slavii 4:1. Ostravané rozhodli už v první třetině, kterou vyhráli 3:1. Pražané prohráli třetí z posledních čtyř duelů.</p>
      <p>Už sedmou výhru za sebou oslavil Vsetín a poskočil na pátou pozici. Valaši doma rozdrtili Benátky nad Jizerou 8:0. Dvakrát skóroval Martin Procházka a díky pouhým 14 úspěšným zákrokům si připsal první čisté konto v sezoně David Gába. Středočeši neuspěli poprvé po třech výhrách.</p>
      <p>Jihlava na třetí pokus poprvé vyhrála pod novým trenérem Viktorem Ujčíkem, který nahradil Petra Vlka. Díky vítězství v Chomutově 3:1 ukončila sérii čtyř porážek, předtím pod novým koučem podlehla v Českých Budějovicích (2:3) a doma Přerovu (0:1 v prodloužení).</p>
      <p>Havířov porazil poslední Kadaň 4:0 díky dvěma přesilovkovým gólům Jakuba Kotaly. Gólman Aleš Stezka pochytal všech 20 střel hostů a připsal si třetí čisté konto v sezoně. Poosmé za sebou vyšlo naprázdno čtrnácté Ústí nad Labem, které prohrálo ve Frýdku-Místku 2:4. Třetí výhru za sebou oslavila Třebíč po výsledku 4:3 na hřišti předposledního Sokolova.</p>
      <h3>23. kolo první hokejové Chance ligy:</h3>
      <p>--------</p>
      <p>
        <b>Vsetín - Benátky nad Jizerou 8:0 (3:0, 3:0, 2:0)</b>
      </p>
      <p>Branky: 15. a 50. Martin Procházka, 6. Karafiát, 11. Jonák, 21. Slováček, 30. Dostálek, 37. Dudáš, 46. Pechanec. Rozhodčí: Jechoutek, Cabák - Roupec, Šimánek. Vyloučení: 7:7. Využití: 3:0. Diváci: 2440.</p>
      <p>
        <b>Chomutov - Jihlava 1:3 (0:1, 1:0, 0:2)</b>
      </p>
      <p>Branky: 39. Vrhel - 11. Fronk, 56. D. Kolář, 57. J. Pohl. Rozhodčí: Pavlovič, Hucl - Bosák, Maštalíř. Vyloučení: 2:7. Využití: 1:2. Diváci: 1823.</p>
      <p>
        <b>Poruba - Slavia Praha 4:1 (3:1, 0:0, 1:0)</b>
      </p>
      <p>Branky: 6. Obdržálek, 7. Zdeněk, 20. Husák, 53. T. Jáchym - 15. A. Furch. Rozhodčí: Fiala, J. Ondráček - Hranoš, Konvička. Vyloučení: 5:7. Využití: 2:0. Diváci: 510.</p>
      <p>
        <b>Havířov - Kadaň 4:0 (1:0, 1:0, 2:0)</b>
      </p>
      <p>Branky: 15. a 52. Kotala, 22. Malina, 54. Žiak. Rozhodčí: Skopal, J. Doležal - Gančarčík, Zedník. Vyloučení: 3:8. Využití: 2:0. Diváci: 1108.</p>
      <p>
        <b>Frýdek-Místek - Ústí nad Labem 4:2 (1:1, 2:1, 1:0)</b>
      </p>
      <p>Branky: 20. Stuchlík, 30. Kaukič, 36. Eret, 60. Klimša - 7. Maršoun, 40. Kružík. Rozhodčí: R. Čech, Koziol - Kleprlík, Kráľ. Vyloučení: 4:4. Využití: 1:1. Diváci: 1100.</p>
      <p>
        <b>Sokolov - Třebíč 3:4 (0:0, 2:3, 1:1)</b>
      </p>
      <p>Branky: 23. Kverka, 30. J. Vrána, 58. M. Zadražil - 30. Kratochvíl, 34. Nedvídek, 39. Paták, 51. Vodný. Rozhodčí: Grech, Souček - Kreuzer, Polonyi. Vyloučení: 4:2. Využití: 1:1. V oslabení: 1:0. Diváci: 588.</p>
      <p>
        <b>Prostějov - Litoměřice 4:5 v prodl. (1:0, 3:1, 0:3 - 0:1)</b>
      </p>
      <p>Branky: 20. Žálčík, 27. Hrníčko, 33. T. Jandus, 37. Divíšek - 36. Marcel, 42. M. Havelka, 51. Střondala, 52. Daniel Voženílek, 65. M. Kadlec. Rozhodčí: Dědek, Obadal - Bartek, Blažek. Vyloučení: 7:7, navíc Daniel Voženílek (Litoměřice) 10 min. Využití: 1:2. Diváci: 912.</p>
      <p>
        <b>Přerov - Motor České Budějovice 3:2 po sam. nájezdech (2:1, 0:0, 0:1 - 0:0)</b>
      </p>
      <p>Branky: 12. Navrátil, 14. Moučka, rozhodující sam. nájezd R. Pšurný - 19. Pýcha, 42. Z. Doležal. Rozhodčí: Kašík, Vrba - Lukš, J. Novák. Vyloučení: 7:8. Využití: 1:1. Diváci: 2011.</p>
      <h3>Tabulka:</h3>
      <ul>
        <li>1. | České Budějovice | 23 | 19 | 0 | 3 | 1 | 106:51 | 60</li>
        <li>2. | Litoměřice | 23 | 13 | 3 | 2 | 5 | 85:58 | 47</li>
        <li>3. | Přerov | 23 | 12 | 4 | 2 | 5 | 65:44 | 46</li>
        <li>4. | Poruba | 23 | 14 | 2 | 0 | 7 | 84:65 | 46</li>
        <li>5. | Vsetín | 23 | 14 | 1 | 1 | 7 | 79:55 | 45</li>
        <li>6. | Chomutov | 23 | 13 | 1 | 1 | 8 | 70:50 | 42</li>
        <li>7. | Havířov | 23 | 12 | 1 | 1 | 9 | 61:51 | 39</li>
        <li>8. | Slavia Praha | 23 | 11 | 2 | 1 | 9 | 59:60 | 38</li>
        <li>9. | Jihlava | 23 | 10 | 1 | 4 | 8 | 55:49 | 36</li>
        <li>10. | Frýdek-Místek | 23 | 7 | 4 | 2 | 10 | 75:65 | 31</li>
        <li>11. | Prostějov | 23 | 9 | 0 | 4 | 10 | 65:76 | 31</li>
        <li>12. | Třebíč | 23 | 9 | 1 | 1 | 12 | 60:67 | 30</li>
        <li>13. | Benátky nad Jizerou | 23 | 5 | 5 | 1 | 12 | 55:78 | 26</li>
        <li>14. | Ústí nad Labem | 23 | 3 | 2 | 2 | 16 | 51:94 | 15</li>
        <li>15. | Sokolov | 23 | 3 | 1 | 1 | 18 | 61:99 | 12</li>
        <li>16. | Kadaň | 23 | 2 | 0 | 2 | 19 | 38:107 | 8</li>
      </ul>
      <h3>Další program:</h3>
      <p>--------</p>
      <p>
        <b>Úterý 19. listopadu - předehrávka 24. kola:</b>
      </p>
      <p>17:00 Havířov - Ústí nad Labem.</p>
      <p>
        <b>Středa 20. listopadu - 24. kolo:</b>
      </p>
      <p>16:00 Motor České Budějovice - Chomutov,</p>
      <p>17:30 Benátky nad Jizerou - Frýdek-Místek, Třebíč - Prostějov,</p>
      <p>18:00 Slavia Praha - Vsetín, Kadaň - Sokolov.</p>
      <p>Čtvrtek 21. listopadu - dohrávky 24. kola:</p>
      <p>17:30 Litoměřice - Přerov, Jihlava - Poruba.</p>
    </article>
  </body>
</html>