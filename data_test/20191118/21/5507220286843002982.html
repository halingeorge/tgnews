<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186760/"/>
    <meta property="og:site_name" content="Janam TV"/>
    <meta property="article:published_time" content="2019-11-18T21:49:35+00:00"/>
    <meta property="og:title" content="അമേരിക്കയിലെ ഒക്‌ലാഹോമയില്‍ വെടിവെപ്പ്, അക്രമി ഉള്‍പ്പെടെ മൂന്നു പേര്‍ കൊല്ലപ്പെട്ടു"/>
    <meta property="og:description" content="വാഷിംഗ്ടണ്‍: അമേരിക്കയിലെ ഓക്‌ലാഹോമയിലുണ്ടായ വെടിവെപ്പില്‍ മൂന്നു പേര്‍ കൊല്ലപ്പെട്ടു. ഡന്‍കനിലെ വാള്‍മാര്‍ട്ട് സ്റ്റോറിനു സമീപമാണ് വെടിവെപ്പുണ്ടായത്."/>
  </head>
  <body>
    <article>
      <h1>അമേരിക്കയിലെ ഒക്‌ലാഹോമയില്‍ വെടിവെപ്പ്, അക്രമി ഉള്‍പ്പെടെ മൂന്നു പേര്‍ കൊല്ലപ്പെട്ടു</h1>
      <address><time datetime="2019-11-18T21:49:35+00:00">18 Nov 2019, 21:49</time> by <a rel="author">Janam TV Web Desk</a></address>
      <p>വാഷിംഗ്ടണ്‍: അമേരിക്കയിലെ ഓക്‌ലാഹോമയിലുണ്ടായ വെടിവെപ്പില്‍ മൂന്നു പേര്‍ കൊല്ലപ്പെട്ടു. ഡന്‍കനിലെ വാള്‍മാര്‍ട്ട് സ്റ്റോറിനു സമീപമാണ് വെടിവെപ്പുണ്ടായത്. രണ്ടു പുരുഷന്മാരും ഒരു സ്ത്രീയുമാണ് വെടിവെപ്പില്‍ കൊല്ലപ്പെട്ടത്.</p>
      <p>വെടിവെപ്പില്‍ അക്രമിയും കൊല്ലപ്പെട്ടതായി ഡന്‍കന്‍ പോലീസ് മേധാവി ഡാനി ഫോര്‍ഡ് പറഞ്ഞു. കാറിലുണ്ടായിരുന്ന രണ്ടു പേരെ വെടിവെച്ചതിനു ശേഷം അക്രമി സ്വയം നിറയൊഴിക്കുകയായിരുന്നുവെന്നാണ് ഫോര്‍ഡ് വ്യക്തമാക്കിയത്.</p>
      <p>അതേസമയം കൊല്ലപ്പെട്ടവരുടെ വിവരങ്ങള്‍ ഇതുവരെ പുറത്ത് വിട്ടിട്ടില്ല. വെടിവെപ്പിനുണ്ടായ കാരണം എന്താണെന്ന് വ്യക്തമല്ലെന്ന് പോലീസ് അറയിച്ചു. കഴിഞ്ഞ ദിവസം കാലിഫോര്‍ണിയയിലെ സോഗാല് ഹൈസ്‌കൂളില്‍ നടന്ന വെടിവെപ്പില്‍ രണ്ട് പേര്‍ കൊല്ലപ്പെട്ടിരുന്നു.</p>
    </article>
  </body>
</html>