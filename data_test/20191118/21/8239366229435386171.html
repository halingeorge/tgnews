<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/dostupni_liky_teper_mozhna_shukaty_u_novomu_onlaynservisi_331066.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T21:52:00+00:00"/>
    <meta property="og:title" content="“Доступні ліки” тепер можна шукати у новому онлайн-сервісі"/>
    <meta property="og:description" content="Відсьогодні запрацював новий онлайн-інструмент на основі відкритих даних, який показує в зручному форматі, скільки аптек, що працюють за програмою «Доступні ліки», є в радіусі 7 кілометрів від кожного медичного закладу, де працюють сімейні лікарі, педіатри та терапевти."/>
  </head>
  <body>
    <article>
      <h1>“Доступні ліки” тепер можна шукати у новому онлайн-сервісі</h1>
      <h2>Відсьогодні запрацював новий онлайн-інструмент на основі відкритих даних, який показує в зручному форматі, скільки аптек, що працюють за програмою «Доступні ліки», є в радіусі 7 кілометрів від кожного медичного закладу, де працюють сімейні лікарі, педіатри та терапевти.</h2>
      <address>
        <time datetime="2019-11-18T21:52:00+00:00">18 Nov 2019, 21:52</time>
      </address>
      <figure>
        <img src="https://galinfo.com.ua/media/gallery/intxt/7/5/75478504_2561812693871984_4892624064096501760_o.png"/>
      </figure>
      <p>Про це йдеться у повідомленні Міністерства цифрової трансформації у<a href="https://www.facebook.com/eGovernanceUkraine/photos/a.740436362676302/2561812677205319/?type=3&amp;theater"> Facebook</a>.</p>
      <p>Скористатись інструментом можна за посиланням <a href="http://texty.org.ua/d/2019/medical_reform/?fbclid=IwAR2SHNXX_wDaP_LS19HwD_Dofl7l8AGp3RR__6QO3ff8b61rTlH35zk8Lt4#/apteky">texty.org.ua/d/2019/​medical_reform/#/apteky</a></p>
      <p>Урядова програма «Доступні ліки» передбачає, що пацієнт, який підписав декларацію із сімейним лікарем, педіатром чи терапевтом, може за його рецептом отримувати ліки, частково або повністю оплачені державою. Станом на 1 листопада, за даними НСЗУ, вже понад 7 700 аптек приєдналися до програми. Це – приблизно 30–35% від загальної кількості аптек в Україні.</p>
      <p>Новий онлайн-інструмент буде корисним:</p>
      <p>пацієнтам, оскільки дозволяє знайти найближчу до лікарні аптеку й отримати лікарські засоби за програмою «Доступні ліки»</p>
      <p>місцевій владі й бізнесу, адже на візуалізації чітко видно «білі плями» в аптечній інфраструктурі.</p>
      <p>Інструмент створено Агенцією журналістики даних Texty.org.ua у співпраці з НСЗУ Національна служба здоров'я України і Міністерством цифрової трансформації за підтримки проєкту USAID/UK aid TAPAS Project/Прозорість та підзвітність у держуправлінні та послугах.</p>
    </article>
  </body>
</html>