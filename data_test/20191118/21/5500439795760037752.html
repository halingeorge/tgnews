<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22785/ponovno-uspesen-vikend-za-strelke-in-strelce-sd-mesto-ljutomer.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-18T21:33:00+00:00"/>
    <meta property="og:title" content="Ponovno uspešen vikend za strelke in strelce SD »Mesto« Ljutomer"/>
    <meta property="og:description" content="SD Kidričevo je ta vikend v športni dvorani v Kidričevem pripravilo in izpeljalo 2. turnir 1. A in 1. B Državne lige za člane in članice, ter 2. turnir Državne lige mladih za Pokal Slovenije. Na tekmovanju je med nekaj več kot 400 tekmovalci nastopilo tudi 8 tekmovalcev iz ljutomerskega strelskega društva.Najbolj ..."/>
  </head>
  <body>
    <article>
      <h1>Ponovno uspešen vikend za strelke in strelce SD »Mesto« Ljutomer</h1>
      <h2>Med mladinkami posamezno je Brina Stajnko zasedla odlično 5. mesto z izvrstnim rezultatom 613,8 kroga, kar je tudi njen osebni rekord</h2>
      <address><time datetime="2019-11-18T21:33:00+00:00">18 Nov 2019, 21:33</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/ponovno-uspesen-vikend-za-strelke-in-strelce-sd-mesto-ljutomer_11018764113.jpg"/>
        <figcaption>Turnir v Kidričevem</figcaption>
      </figure>
      <figure>
        <img src="https://www.prlekija-on.net/uploaded/2019_11/turnir-v-kidricevem_17315200991.jpg"/>
        <figcaption>Turnir v Kidričevem</figcaption>
      </figure>
      <p>SD Kidričevo je ta vikend v športni dvorani v Kidričevem pripravilo in izpeljalo 2. turnir 1. A in 1. B Državne lige za člane in članice, ter 2. turnir Državne lige mladih za Pokal Slovenije. Na tekmovanju je med nekaj več kot 400 tekmovalci nastopilo tudi 8 tekmovalcev iz ljutomerskega strelskega društva.</p>
      <p>Najboljši rezultat je dosegla ekipa dveh mladincev in mladinke, saj so s skupnim rezultatom 1777,0 kroga zasedli 7. mesto.</p>
      <p>Med mladinkami posamezno je <b>Brina Stajnko</b> zasedla odlično 5. mesto z izvrstnim rezultatom 613,8 kroga, kar je tudi njen osebni rekord.</p>
      <p>Posamezno sta med mladinci tekmovala <b>Tic Budja</b>, ki je s 590,0 kroga zasedel 19. mesto in <b>Timi Zadravec</b>, ki je s 573,2 kroga zasedel 27. mesto.</p>
      <p>V konkurenci kadetinj in kadetov sta v posamezni konkurenci nastopila <b>Alisa Timofeeva</b>, ki je z rezultatom 338,0 kroga med kadetinjami zasedla 25. mesto in <b>Kristjan Volavc</b>, ki je z rezultatom 364,9 kroga zasedel 21. mesto med kadeti.</p>
      <p>V 1. A Državni ligi, kjer v ekipah nastopajo vsi najboljši slovenski strelci in strelke ter tudi nekateri tujci, je ekipa SD »Mesto« Ljutomer z rezultatom 1817,6 kroga med 12 ekipami zasedla 9. mesto.</p>
      <p>Posamezno je <b>Sandra Kaučič</b> z rezultatom 612,2 kroga zasedla 16. mesto, <b>Jan Nagy</b> z rezultatom 602,9 kroga 30. mesto in <b>Rajko Robnik</b> z rezultatom 602,5 kroga 31. mesto.</p>
      <p>Vsem strelkam in strelcem čestitamo za požrtvovalno treniranje in dosežene rezultate.</p>
    </article>
  </body>
</html>