<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/18/novyna/suspilstvo/vinnyczi-akcziyi-protestu-vidbulysya-sutychky"/>
    <meta property="og:site_name" content="Слово і Діло"/>
    <meta property="article:published_time" content="2019-11-18T21:10:02+00:00"/>
    <meta property="og:title" content="У Вінниці під час акції протесту відбулися сутички"/>
    <meta property="og:description" content="Під стінами «Вінницяобленерго» відбулися сутички між активістами Національної дружини і поліцією під час акції протесту."/>
  </head>
  <body>
    <article>
      <h1>У Вінниці під час акції протесту відбулися сутички</h1>
      <address>
        <time datetime="2019-11-18T21:10:02+00:00">18 Nov 2019, 21:10</time>
      </address>
      <p>
        <b><a href="https://www.slovoidilo.ua/2019/09/19/novyna/polityka/zelenskyj-pryznachyv-ochilnyka-vinnyczkoyi-oda">Під стінами «Вінницяобленерго»</a> відбулися сутички між активістами Національної дружини і поліцією під час акції протесту.</b>
      </p>
      <p>Про це повідомляє місцеве видання <a href="https://vezha.vn.ua/u-vinnytsi-stalysya-sutychky-mizh-politsiyeyu-ta-natsdruzhynamy-pid-chas-piketuvannya-oblenergo-foto-video/">Вежа</a> в понеділок, 18 листопада.</p>
      <p>Акція протесту під стінами місцевого обленерго була анонсована на 16:00. Активісти Національної дружини вимагали звільнення з посади генерального директора «Вінницяобленерго» Андрія Поліщука, а також вимагали у керівника обленерго вибачень перед містянами і позбавлення мандату депутата обласної ради.</p>
      <figure>
        <img src="https://media.slovoidilo.ua/media/publications/10/99302/99302-2_normal.jpg"/>
      </figure>
      <p>Активісти звинувачують Поліщука в «шантажі всього міста», маючи на увазі нещодавнє відключення від електропостачання місцевого водоканалу. Сьогодні ж Нацдружини під керівництвом Андрія Вербецького знову прийшли до «Вінницяобленерго» вимагати звільнення Поліщука.</p>
      <p>Однак ще на підході до будівлі обленерго активістам намагалися перекрити дорогу представники поліції комунікації, які вказали протестуючим на те, що будівля є приватною власністю. На це активісти відповіли, що хоча будівля й є приватним майном, сама земля, на якій вона розташована - є комунальною. Крім того, прямо за будівлею тече річка Південний Буг, а згідно із законодавством громадяни України мають право на безперешкодний доступ до води. Тому учасники протесту намагалися пройти через ворота, які ведуть на територію підприємства, повідомляє ЗМІ.</p>
      <p>Поки учасники мітингу спілкувалися з поліцією діалогу, біля воріт вже вишикувалися кілька десятків спецназівців із поліцейського підрозділу ТОР. Вони не пропускали активістів до воріт, в результаті чого сталася бійка.</p>
      <p>Нагадаємо, <a href="https://www.slovoidilo.ua/2019/11/13/novyna/polityka/nbu-proxodyt-masovyj-protest-vidstavku-smoliya">біля НБУ відбувся масовий протест за відставку Смолія</a>.</p>
      <p>Також відзначимо, <a href="https://www.slovoidilo.ua/2019/10/29/novyna/polityka/ofisom-prezydenta-protestuyut-proty-vidvedennya-syl-donbasi">під Офісом президента протестували проти розведення сил на Донбасі</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/17/novyna/svit/hruziyi-ponovylysya-akcziyi-protestu"/>
        <a href="https://www.slovoidilo.ua/2019/11/11/novyna/suspilstvo/ahrariyi-protestuyut-13-oblastyax-proty-zemelnoyi-reformy"/>
        <a href="https://www.slovoidilo.ua/2019/10/23/novyna/svit/protesty-barseloni-novi-dani-pro-postrazhdalyx"/>
      </related>
    </article>
  </body>
</html>