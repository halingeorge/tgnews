<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39764/%D9%87%D9%81%D8%AA%D9%85%DB%8C%D9%86-%D8%A2%D8%B2%D9%85%D9%88%D9%86-%D8%A7%D8%B3%D8%AA%D8%AE%D8%AF%D8%A7%D9%85%DB%8C-%D9%81%D8%B1%D8%A7%DA%AF%DB%8C%D8%B1-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF-%D8%A2%D8%BA%D8%A7%D8%B2-%D8%AA%D9%88%D8%B2%DB%8C%D8%B9-%DA%A9%D8%A7%D8%B1%D8%AA-%D9%88%D8%B1%D9%88%D8%AF-%D8%A8%D9%87-%D8%AC%D9%84%D8%B3%D9%87"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-18T21:15:00+00:00"/>
    <meta property="og:title" content="هفتمین آزمون استخدامی فراگیر برگزار می شود/ آغاز توزیع کارت ورود به جلسه"/>
    <meta property="og:description" content="امکان دریافت کارت ورود به جلسه هفتمین آزمون استخدامی فراگیر برای داوطلبین شرکت در آزمون فراهم گردید. این آزمون در روز پنجشنبه ۹۸/۰۸/۳۰ در سراسر کشور برگزار می‌گردد و فعلا خبری از لغو آزمون منتشر نشده است."/>
  </head>
  <body>
    <article>
      <h1>هفتمین آزمون استخدامی فراگیر برگزار می شود/ آغاز توزیع کارت ورود به جلسه</h1>
      <address><time datetime="2019-11-18T21:15:00+00:00">18 Nov 2019, 21:15</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>امکان دریافت کارت ورود به جلسه هفتمین آزمون استخدامی فراگیر برای داوطلبین شرکت در آزمون فراهم گردید. این آزمون در روز پنجشنبه ۹۸/۰۸/۳۰ در سراسر کشور برگزار می‌گردد و فعلا خبری از لغو آزمون منتشر نشده است.</i>
      </p>
      <figure>
        <img src="https://barghnews.com/files/fa/news/1398/8/27/83978_880.jpg"/>
      </figure>
      <p>به گزارش <a href="https://barghnews.com/">برق نیوز</a>،سازمان سنجش آموزش کشور اطلاعیه‌ای درباره تاریخ پرینت کارت و زمان برگزاری هفتمین آزمون استخدامی متمرکز دستگاه‌های اجرایی کشور در سال ۱۳۹۸ منتشر کرد:<br/><br/><b>الف - نحوه و زمان پرینت کارت شرکت در آزمون</b> <br/><br/>کارت شرکت در آزمون کلیه داوطلبان از روز دوشنبه ۹۸/۰۸/۲۷ برای مشاهده و پرینت بر روی پایگاه اطلاع رسانی سازمان سنجش آموزش کشور به نشانی www.sanjesh.org قرار خواهد گرفت؛ لذا کلیه داوطلبان متقاضی شرکت در آزمون، برای شرکت در جلسه امتحان باید در تاریخ تعیین شده به شرح فوق به پایگاه اطلاع رسانی مذکور مراجعه و با وارد نمودن اطلاعات شناسنامه‌ای (نام، نام‌خانوادگی، کد ملی، سال تولد و ...) و یا اطلاعات ثبت‌نامی (شماره پرونده و کد پیگیری و ...) از کارت شرکت در آزمون خود یک نسخه پرینت تهیه و براساس آدرس و زمان تعیین شده بر روی کارت شرکت در آزمون، به حوزه امتحانی مربوط مراجعه نمایند. بدیهی است برای شرکت در جلسه آزمون همراه داشتن پرینت کارت شرکت در آزمون و هم چنین اصل کارت ملی و یا اصل شناسنامه عکسدار و ارائه آن الزامی است. چنانچه داوطلبی به دلیل در اختیار نداشتن اطلاعات مربوط به شماره داوطلبی، پرونده و یا کد پیگیری مورد نیاز، موفق به پرینت کارت شرکت در آزمون خود نمی‌شود، لازم است با مراجعه به سایت سازمان سنجش آموزش کشور و ورود به سیستم پاسخگویی و انتخاب نام آزمون و تعیین موضوع پیگیری نسبت به دریافت اطلاعات مربوط به شماره پرونده، داوطلبی و یا کد پیگیری ثبت‌نام اقدام نماید. لازم به ذکر است این امکان برای داوطلبانی فراهم می‌باشد که در سیستم پاسخگویی دارای عضویت باشند؛ لذا ضرورت دارد داوطلبانی که اطلاعات فوق را مفقود نموده اند با عضویت در این سیستم نسبت به بازیابی این اطلاعات اقدام نمایند.<br/><br/><b>ب - درخصوص مندرجات کارت شرکت در آزمون چنانچه مغایرتی مشاهده شد، داوطلبان لازم است به شرح زیر اقدام نمایند:</b><br/><br/>۱ ـ با توجه به اطلاعات مندرج بر روی کارت شرکت در آزمون، چنانچه داوطلبان مغایرتی در اطلاعات مندرج در بند‌های ۱، ۲، ۴، ۵، ۶، ۷، ۱۱، ۱۲ و ۱۵ (شامل نام خانوادگی، نام، تاریخ تولد، شماره شناسنامه، کد ملی، دین، سهمیه ۵ درصد ایثارگران، شاغل قراردادی (نام دستگاه)، تاریخ فارغ التحصیلی و معدل آخرین مدرک تحصیلی) کارت شرکت در آزمون مشاهده نمودند، لازم است برای اصلاح مورد یا موارد مذکور حداکثر تا تاریخ ۹۸/۰۸/۳۰ منحصراً به پایگاه اطلاع رسانی این سازمان مراجعه و با ورود به قسمت ویرایش اطلاعات نسبت به اصلاح موارد اقدام نمایند و در صورتی که نسبت به بند‌های ۳، ۸، ۹، ۱۳، ۱۴ و ۱۸ (جنس، معلولیت، نیازمند منشی، مقطع تحصیلی، عنوان رشته تحصیلی و اولویت انتخابی) تفاوتی مشاهده نمودند ضروری است مطابق ساعت و تاریخ اعلام شده در بند «ج» به نماینده سازمان سنجش آموزش کشور مستقر در باجه‌ی رفع نقص حوزه مربوطه (به شرح جدول شماره ۲) مراجعه نمایند. <br/><br/>تذکر مهم: درخصوص سهمیه ۲۵ درصد ایثارگران (بند ۱۰ کارت شرکت در آزمون) به اطلاع می‌رساند؛ هیچ گونه ویرایشی برای این بند انجام نمی‌گیرد و با توجه به هماهنگی انجام شده با بنیاد شهید و امور ایثارگران، متقاضیان می‌بایستی در تاریخ‌های ۹۸/۰۷/۱۶ لغایت ۹۸/۰۷/۱۸ اقدام به ویرایش سهمیه و شغل محل مربوطه می‌نمودند.<br/><br/>۲- چنانچه کارت شرکت در آزمون داوطلب فاقد عکس می‌باشد و یا چنانچه عکس روی کارت وی دارای اشکالاتی از جمله؛ فاقد مُهر، واضح نبودن عکس و یا اشتباه عکس می‌باشد ضروری است ضمن همراه داشتن پرینت کارت شرکت در آزمون، ۲ قطعه عکس ۴ ×۳ و کارت ملی یا شناسنامه عکسدار مطابق ساعت و تاریخ اعلام شده در بند «ج» به نماینده سازمان سنجش آموزش کشور مستقر در باجه‌ی رفع نقص حوزه مربوطه تا روز قبل از برگزاری آزمون مراجعه نمایند و موضوع را پیگیری نموده تا مشکل برطرف گردد، بدیهی است در غیر این صورت فرد به عنوان متخلف تلقی می‌گردد. ضمناً سایر اطلاعات مندرج بر روی کارت شرکت در آزمون هر داوطلب براساس اطلاعات مندرج در تقاضانامه ثبت‌نام که توسط خود داوطلب تکمیل گردیده، در نظر گرفته شده است. <br/><br/>۳- داوطلبان برای آگاهی بیشتر از ضوابط آزمون از برگ راهنمای شرکت در آزمون که بر روی سایت قرار دارد پرینت تهیه و نسبت به مطالعه دقیق آن اقدام نمایند. <br/><br/><b>د‍ - تذکرهای مهم</b> <br/><br/>۱- در زمان حضور در جلسه آزمون، همراه داشتن پرینت کارت شرکت در آزمون، اصل کارت ملی و یا اصل شناسنامه عکسدار الزامی است.<br/><br/>۲- فرآیند برگزاری آزمون نوبت صبح از ساعت ۸:۳۰ (هشت و سی دقیقه) و نوبت عصر از ساعت ۱۴:۳۰ (چهارده و سی دقیقه) روز پنجشنبه ۹۸/۰۸/۳۰ می‌باشد.<br/><br/>۳- در ورودی ِحوزه‌های امتحانی برای آزمون نوبت صبح رأس ساعت ۸:۰۰ (هشت) و برای آزمون نوبت عصر رأس ساعت ۱۴:۰۰ (چهارده) بسته خواهد شد لذا داوطلبان لازم است قبل از بسته شدن در‌های ورود به جلسه آزمون در حوزه امتحانی حاضر باشند.<br/><br/>۴- هر داوطلب برای حضور در جلسه آزمون باید علاوه بر پرینت کارت شرکت در آزمون، اصل کارت ملی و یا اصل شناسنامه عکسدار، چند مداد سیاه نرم پررنگ، مدادتراش، مداد پاکن و یک سنجاق و یا سوزن به همراه داشته باشد.<br/><br/>۵- داوطلبان باید از آوردن وسایل اضافی از جمله کیف دستی، ساک دستی، پیجر، تلفن همراه، ساعت هوشمند، دستبند هوشمند، انگشتر هوشمند، جزوه، کتاب، ماشین‌حساب، هرگونه نُت و یادداشت و نظایر آن و همچنین وسایل شخصی به جلسه آزمون اکیداً خودداری نمایند. بدیهی است که به همراه داشتن هر کدام از وسایل مندرج در این بند به عنوان تقلب و تخلف تلقی و با داوطلبان ذیربط براساس قانون رسیدگی به تخلفات و جرایم در آزمون‌های سراسری که بخشی از آن در بند «ه‍» آمده است، رفتار خواهد شد.<br/><br/>۶- داوطلبان در صورت بوجود آمدن هرگونه مشکل در فرآیند برگزاری برای آن‌ها لازم است، حداکثر تا تاریخ ۹۸/۰۹/۰۷ از طریق سیستم پاسخگویی اینترنتی با این سازمان مکاتبه نمایند. بدیهی است درخواست‌های واصله بعد از تاریخ فوق قابل بررسی و پیگیری نخواهد بود.</p>
      <p> </p>
      <p>
        <a href="http://srv2.sanjesh.org/p_kart/index.php/kart_mtf/job98armabn/kart/">
          <b>لینک دریافت کارت هفتمین آزمون استخدامی فراگیر</b>
        </a>
      </p>
    </article>
  </body>
</html>