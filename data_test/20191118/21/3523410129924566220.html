<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640581/%DA%A9%D8%B1%D9%87-%D8%B4%D9%85%D8%A7%D9%84%DB%8C-%D8%B1%D8%B2%D9%85%D8%A7%DB%8C%D8%B4-%D9%BE%D8%AF%D8%A7%D9%81%D9%86%D8%AF%DB%8C-%D8%A8%D8%B1%DA%AF%D8%B2%D8%A7%D8%B1-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T21:53:00+00:00"/>
    <meta property="og:title" content="کره شمالی رزمایش پدافندی برگزار کرد"/>
    <meta property="og:description" content="همزمان با ادامه بن‌بست در گفت‌وگوهای واشنگتن و پیونگ‌یانگ، ارتش کره شمالی با حضور رهبر این کشور رزمایش پدافندی برگزار کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640581/%DA%A9%D8%B1%D9%87-%D8%B4%D9%85%D8%A7%D9%84%DB%8C-%D8%B1%D8%B2%D9%85%D8%A7%DB%8C%D8%B4-%D9%BE%D8%AF%D8%A7%D9%81%D9%86%D8%AF%DB%8C-%D8%A8%D8%B1%DA%AF%D8%B2%D8%A7%D8%B1-%DA%A9%D8%B1%D8%AF">کره شمالی رزمایش پدافندی برگزار کرد</a>
      </h1>
      <h2>همزمان با ادامه بن‌بست در گفت‌وگوهای واشنگتن و پیونگ‌یانگ، ارتش کره شمالی با حضور رهبر این کشور رزمایش پدافندی برگزار کرد.</h2>
      <address><time datetime="2019-11-18T21:53:00+00:00">18 Nov 2019, 21:53</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، رسانه‌های دولتی کره شمالی دوشنبه گزارش دادند که «کیم جونگ اون» رهبر کره شمالی، شخصاً رزمایش اخیر نیروی هوایی و پدافند هوایی ارتش خلق کره را هدایت کرد.</p>
      <p>به نوشته خبرگزاری «پرنسا لاتینا» به نقل از «خبرگزاری کره شمالی»، این رزمایش در شرایط بد جوی در فرودگاه «کالما» در «وونسان» در ساحل شمال شرقی کره شمالی انجام شد و رهبر کره شمالی از نیروهای شرکت‌کننده در این رزمایش ابراز رضایت کرد.</p>
      <p>روزهای گذشته نیز رسانه‌ها گزارش دادند که رهبر کره شمالی خطاب به نیروهای حاضر در این رزمایش گفته بود که باید تحت هر شرایطی سعی کنند با ایده‌های خوب و تاکتیک مناسب با دشمنان تا بن دندان مسلح بجنگند.</p>
      <p>در این رزمایش انواع جنگنده‌های «میگ-29»، «میگ-21»، «میگ -23» و «سوخو-25» و هواپیماهای ترابری و واحدهای پدافندی کره شمالی شرکت داشتند. (جزئیات بیشتر)</p>
      <p>کره شمالی چهارشنبه گذشته تهدید کرد که در صورت انجام رزمایش‌ هوایی برنامه‌ریزی شده آمریکا با کره جنوبی، اقدام تلافی جویانه انجام داده و فشارها برای تغییر رویه آمریکا را ادامه خواهد داد</p>
      <p>یک دیپلمات ارشد کره شمالی نیز در روزهای گذشته برگزاری رزمایش مشترک هوایی آمریکا با کره جنوبی را از دلایل عدم موفقیت مذاکرات کشورش با واشنگتن برشمرد.</p>
    </article>
  </body>
</html>