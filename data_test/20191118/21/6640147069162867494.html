<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/dragon-quest-builders-2-arriva-steam/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T21:21:00+00:00"/>
    <meta property="og:title" content="Dragon Quest Builders 2 arriva su Steam | Game Division"/>
    <meta property="og:description" content="Nel corso della giornata di oggi la compagnia Square Enix ha annunciato la data d'uscita per Dragon Quest Builders 2 nella sua versione per Steam."/>
  </head>
  <body>
    <article>
      <h1>Dragon Quest Builders 2 arriva su Steam | Game Division</h1>
      <address>
        <time datetime="2019-11-18T21:21:00+00:00">18 Nov 2019, 21:21</time>
      </address>
      <p>Buone notizie per tutti i giocatori appassionati di giochi di ruolo e sandbox: nel corso della giornata di oggi, infatti, la compagnia giapponese Square Enix ha annunciato che <b>Dragon Quest Builders 2</b> arriverà anche sulla piattaforma di digital delivery di Valve, <b>Steam</b>. L’uscita per il gioco su Steam è infatti fissata per il prossimo 10 dicembre.</p>
      <p>La versione per PC di <b>Dragon Quest Builders 2</b> conterrà al suo interno tutti i contenuti scaricabili aggiuntivi e gli oggetti in-game che le corrispettive versioni per console sin dal loro lancio. Inoltre, chi prenoterà la versione Steam del titolo riceverà gratuitamente alcuni contenuti aggiuntivi in-game.</p>
      <figure>
        <img src="https://www.tomshw.it/images/images/2019/07/dragon-quest-builders-2-41970.768x432.jpg"/>
      </figure>
      <p>Leggi anche: <a href="https://www.tomshw.it/videogioco/kingdom-hearts-sviluppatori-titolo/">Kingdom Hearts, Square Enix è alla ricerca di sviluppatori</a></p>
      <p>Ricordiamo che <b>Dragon Quest Builders 2</b> è attualmente già disponibile su console, più precisamente PlayStation 4 e Nintendo Switch. In particolare, su Nintendo Switch la stessa Square Enix ha pubblicato la demo estesa Jumbo di Dragon Quest Builders, in modo tale da far provare il titolo a tutti i giocatori che potranno saggiare un’ampia porzione di gioco, provando a fondo così le meccaniche di gameplay.</p>
      <p>Tra le novità principali che sono state introdotte da Dragon Quest Builders 2 rispetto al titolo originale, menzioniamo in particolare l’introduzione del multiplayer, sia esso online che locale, oltre che la possibilità di nuotare e volare, e tanto altro ancora. E voi, lo giocherete in questa nuova versione? Fatecelo sapere qui sotto nei commenti!</p>
      <blockquote>Hai voglia di giocare ad un un GDR sandbox? Acquista subito allora Dragon Quest Builders 2 nella sua versione per Nintendo Switch a questo <a href="https://toms.it/BLxDS">indirizzo</a>!</blockquote>
    </article>
  </body>
</html>