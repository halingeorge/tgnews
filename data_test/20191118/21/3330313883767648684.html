<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904279/rentree-douglas-nog-ver-weg-we-zijn-op-dit-moment-niet-met-elkaar-in-gesprek-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-18T21:50:00+00:00"/>
    <meta property="og:title" content="Rentree Douglas nog ver weg: 'We zijn op dit moment niet met elkaar in gesprek'"/>
    <meta property="og:description" content="Douglas zal voorlopig niet in het shirt van FC Emmen spelen. Directeur Ronald Lubbers zegt dat de Braziliaans-Nederlandse stopper wel meetraint, maar nog niet in gesprek is met de Drentse eredivisionist. Maandag werd bekend dat Douglas, die een verleden heeft bij FC Twente en destijds een Nederlands paspoort kreeg, zijn conditie op peil houdt bij FC Emmen. Een rentree in de Eredivisie leek aanstaande, maar Emmen-voorzitter Lubbers tempert de verwachtingen. &quot;We zijn op dit moment niet met elkaar in gesprek&quot;, reageert hij tegenover RTV Drenthe. RTV Drenthe: Nederlandse Braziliaan Douglas wil zich weer in Nederland vestigen"/>
  </head>
  <body>
    <article>
      <h1>Rentree Douglas nog ver weg: 'We zijn op dit moment niet met elkaar in gesprek'</h1>
      <address>
        <time datetime="2019-11-18T21:50:00+00:00">18 Nov 2019, 21:50</time>
      </address>
      <p>
        <b>Douglas zal voorlopig niet in het shirt van FC Emmen spelen. Directeur Ronald Lubbers zegt dat de Braziliaans-Nederlandse stopper wel meetraint, maar nog niet in gesprek is met de Drentse eredivisionist.</b>
      </p>
      <p>Maandag werd bekend dat Douglas, die een verleden heeft bij FC Twente en destijds een Nederlands paspoort kreeg, zijn conditie op peil houdt bij FC Emmen. Een rentree in de Eredivisie leek aanstaande, maar Emmen-voorzitter Lubbers tempert de verwachtingen. "We zijn op dit moment niet met elkaar in gesprek", reageert hij tegenover <a href="https://www.rtvdrenthe.nl/nieuws/154363/Lubbers-over-Douglas-We-gaan-op-dit-moment-niet-met-elkaar-in-gesprek">RTV Drenthe</a>.</p>
      <p>Lubbers wil weinig toegeven over de eventuele komst van de 31-jarige verdediger, die na zijn vertrek bij Sporting Portugal al een jaar zonder club zit. "Nogmaals, we gaan op dit moment niet met elkaar in gesprek", houdt de directeur zijn kaken stijf op elkaar. "Verder wil ik er niets over zeggen."</p>
      <p>Douglas heeft bij Emmen een aantal fysieke tests gedaan en traint nu mee met de Eredivisionist uit Drenthe. Met zijn Nederlandse paspoort hoopte de geboren Braziliaan kans te maken op een uitverkiezing voor Oranje, maar dat lukte hem nooit. De carri√®re van Douglas ging namelijk bergafwaarts nadat hij bij Twente vertrok. Bij Dinamo Moskou, Trabzonspor en Sporting kon hij geen potten breken.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904241/rtv-drenthe-nederlandse-braziliaan-douglas-wil-terugkeren-en-meldt-zich-in-emmen.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>