<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/18/l-italia-ne-fa-nove-all-armenia-e-chiude-a-punteggio-pieno-segna-4-954180.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T21:20:19+00:00"/>
    <meta property="og:title" content="L'Italia ne fa nove all'Armenia e chiude a punteggio pieno: segna anche Barella"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">euro 2020</h6>
      <h1>L'Italia ne fa nove all'Armenia e chiude a punteggio pieno: segna anche Barella</h1>
      <h2>Solo il Belgio, che ancora deve giocare contro Cipro, può concludere il suo girone a punteggio pieno come gli azzurri</h2>
      <address>
        <time datetime="2019-11-18T21:20:19+00:00">18 Nov 2019, 21:20</time>
      </address>
      <p>L'Italia travolge l'Armenia nell'ultimo match del girone di qualificazione a Euro 2020 e conclude a punteggio pieno, con dieci vittorie su altrettante partite, come può fare il solo Belgio vincendo battendo Cipro in casa.</p>
      <p>A Palermo partita sul velluto per gli azzurri, che questa volta riescono anche a fare tanti gol (non proprio una tradizione italianissima), rifilandone ben nove ai malcapitati armeni.</p>
      <p>Ha segnato anche Nicolò Barella. Le reti: Immobile, Zaniolo, e dopo nove minuti siamo già sul 2-0. Poi tocca a Barella che, su filtrante di Bonucci, anticipa il portiere avversario in uscita beffandolo con un tocco d'esterno. Quindi Immobile a chiudere con una doppietta il primo tempo.</p>
      <p>Nella ripresa segnano Zaniolo (doppietta anche per lui), Romagnoli, Jorginho su rigore, Orsolini e - dopo il momentaneo 8-1 di Babayan - c'è gloria anche Federico Chiesa.</p>
      <p>(Unioneonline/L)</p>
    </article>
  </body>
</html>