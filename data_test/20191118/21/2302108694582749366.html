<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/viorica-dancila-in-2009-cand-a-candidat-mircea-geoana-acelasi-klaus-iohannis-statea-langa-liviu-dragnea-si-il-sustinea-pe-mircea-geoana-iar-klaus-iohannis-trebuia-sa-devina-premier-haideti-sa-fac.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-18T21:00:53+00:00"/>
    <meta property="og:title" content="Viorica Dăncilă: În 2009, acelaşi Klaus Iohannis stătea lângă Liviu Dragnea şi îl susţinea pe Mircea Geoană, iar Klaus Iohannis trebuia să devină premier"/>
    <meta property="og:description" content="Preşedintele PSD, Viorica Dăncilă, îl critică pe preşedintele Klaus Iohannis, spunând că, în 2009, atunci când a candidat Mircea Geoană, iar Iohannis era"/>
  </head>
  <body>
    <article>
      <h1> Viorica Dăncilă: În 2009, acelaşi Klaus Iohannis stătea lângă Liviu Dragnea şi îl susţinea pe Mircea Geoană, iar Klaus Iohannis trebuia să devină premier </h1>
      <address><time datetime="2019-11-18T21:00:53+00:00">18 Nov 2019, 21:00</time> by <a rel="author">Redacția</a></address>
      <p>Preşedintele PSD, Viorica Dăncilă, îl critică pe preşedintele Klaus Iohannis, spunând că, în 2009, atunci când a candidat Mircea Geoană, iar Iohannis era propus ca premier, actualul preşedinte ”stătea lângă Liviu Dragnea”. ”Haideţi să facem analiza propriului comportament şi a atitudinii pe care am avut-o fiecare de-a lungul timpului”, spune Viorica Dăncilă, citată de <a href="https://www.news.ro/politic-intern/viorica-dancila-2009-candidat-mircea-geoana-acelasi-klaus-iohannis-statea-langa-liviu-dragnea-il-sustinea-mircea-geoana-iar-klaus-iohannis-trebuia-devina-premier-haideti-facem-analiza-propriului-1922405518412019112119174200">News.ro.</a></p>
      <p>”Am văzut preşedintele Iohannis care nu ne-a scos din «ciuma roşie», că trebuie să fim desfiinţaţi efectiv, exterminaţi, să plecăm din această ţară şi membrii PSD şi primarii PSD. Că nu trebuie să mai existăm. Dar să vedem ce s-a întâmplat între 2002 şi 2004. Acelaşi Klaus Iohannis avea protocol cu Partidul Social Democrat. Dacă ne uităm în 2009, când a candidat Mircea Geoană, acelaşi Klaus Iohannis stătea lângă Liviu Dragnea şi îl susţinea pe Mircea Geoană, iar Klaus Iohannis trebuia să devină premier. Păi, eu nu înţeleg care este logica: atunci când obţii o funcţie şi ai nevoie de susţinere, vii lângă PSD, nu mai există ciuma roşie, există atunci ciuma galbenă, iar când ai alt interes şi te susţine PNL vine ciuma roşie. Eu cred că trebuie să avem mai mult verticalitate în pollitcă. Vedem acelaşi Klaus Iohannis care stătea lângă Liviu Dragnea. Haideţi să facem analiza propriului comportament şi a atitudinii pe care am avut-o fiecare de-a lungul timpului”, a afirmat Viorica Dăncilă, luni, într-o emisiune la TVR.</p>
      <p>Dăncilă a explicat şi care va fi atitudinea sa faţă de graţiere, dacă va fi aleasă preşedinte al României, negând că ar avea de gând să îl graţieze pe Liviu Dragnea.</p>
      <p>”Nu voi graţia decât vreo mamă care are mulţi copii care nu a comis un act violet, sau a făcut crimă, Pentru o pedeapsă minoră. În rest, nu există aşa ceva. Nu voi graţia pentru corupţie, pentru acte cu violenţă, pentru viol, pentru trafic cu carne vie, nu voi face aşa ceva”, a precizat fostul prim ministru.</p>
    </article>
  </body>
</html>