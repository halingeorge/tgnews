<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/nevera-ve-stardance-sam-nevim-co-se-na-penzionu-delo-rika-manazer-koukalove"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T21:40:00+00:00"/>
    <meta property="og:title" content="Nevěra ve StarDance: Sám nevím, co se na penzionu dělo, říká manažer Koukalové"/>
    <meta property="og:description" content="O Gabriele Koukalové (30) a Martinu Prágrovi se v posledních dnech nemluví jenom v souvislosti se StarDance, ale také proto, že se začalo hojně spekulovat, zda k sobě tito dva nemají blízko i mimo taneční parket. Některá média bývalou biatlonistku obvinila z toho, že svého manžela Petra Koukala (33) s Prágrem podvádí. Právě tanečník odkázal eXtra.cz na manažera Koukalové, který nám řekl, co o údajném poměru ví."/>
  </head>
  <body>
    <article>
      <h6 class="kicker">stardance 2019</h6>
      <h1>Nevěra ve StarDance: Sám nevím, co se na penzionu dělo, říká manažer Koukalové</h1>
      <address><time datetime="2019-11-18T21:40:00+00:00">18 Nov 2019, 21:40</time> by <a rel="author">eXtra.cz</a></address>
      <slideshow>
        <figure>
          <img src="https://www.extra.cz/images/thumbs/2e/ff/2efff31-247122-76907132-2675926779133694-520139-0d0000000-0d0375000-1d0000000-0d6000000-sector_2560x0-shrink.jpg"/>
          <figcaption>Gabriela Koukalová a Martin Prágr<cite>Česká televize</cite></figcaption>
        </figure>
        <figure>
          <img src="https://www.extra.cz/images/thumbs/69/ef/69efedb-247121-72961321-2693347414058297-113633-2560x0-shrink.jpg"/>
          <figcaption>Gabriela Koukalová a Martin Prágr byli obviněni z poměru.<cite>Česká televize</cite></figcaption>
        </figure>
        <figure>
          <img src="https://www.extra.cz/images/thumbs/c7/79/c779d39-247123-75380049-2657968090929563-451679-2560x0-shrink.jpg"/>
          <figcaption>Manažer Gabriely neví, co se na penzionu dělo.<cite>Česká televize</cite></figcaption>
        </figure>
        <figure>
          <img src="https://www.extra.cz/images/thumbs/de/19/de19f11-247124-75246743-2684287778297594-395974-2560x0-shrink.jpg"/>
          <figcaption>Gabriela má doma manžela, podle manažera s ním neprochází manželskou krizí.<cite>Česká televize</cite></figcaption>
        </figure>
        <figcaption>
          <a href="https://www.extra.cz/nevera-ve-stardance-sam-nevim-co-se-na-penzionu-delo-rika-manazer-koukalove/galerie/4">+ Dalších 23 fotografií</a>
        </figcaption>
      </slideshow>
      <p>
        <b>O Gabriele Koukalové (30) a Martinu Prágrovi se v posledních dnech nemluví jenom v souvislosti se StarDance, ale také proto, že se začalo hojně spekulovat, zda k sobě tito dva nemají blízko i mimo taneční parket. Některá média bývalou biatlonistku obvinila z toho, že svého manžela Petra Koukala (33) s Prágrem podvádí. Právě tanečník odkázal eXtra.cz na manažera Koukalové, který nám řekl, co o údajném poměru ví.</b>
      </p>
      <p>Některá média v poslední době hojně spekulují o tom, zda nemá vdaná <a href="https://www.extra.cz/tema/gabriela-koukalova">Gabriela Koukalová</a> poměr se svým zadaným tanečníkem <a href="https://www.extra.cz/tema/martin-pragr">Martinem Prágrem</a>. Největší otazník nad vztahem tanečního páru ze <a href="https://www.extra.cz/tema/stardance">StarDance</a> vyvstal ve chvíli, kdy spolu taneční pár strávil několik hodin v penzionu. Co o situaci řekl manažer bývalé biatlonistky Václav Kořán?</p>
      <p><b>„Ty vztahy ve StarDance jsou na hraně blízkého přátelství, které tam mají všechny páry. Že by spolu měli Gabriela a Martin poměr nemůžu potvrdit, ať je mezi nimi cokoliv, týká se to jen jich,“</b> řekl pro eXtra.cz Kořán.</p>
      <related>
        <a href="https://www.extra.cz/gabriela-koukalova-se-vyjadrila-k-obvineni-z-nevery-jak-to-ma-s-tanecnikem-ze-stardance"/>
      </related>
      <p>Manažer Koukalové nepopírá, že taneční pár pojí silné přátelské pouto, o poměru prý ale nic neví. Kořán je navíc i přítelem Gabrielina manžela Petra a prozradil, že v domácnosti Koukalů se žádná krize neřeší. <b>„Tím, že mám blízko k <a href="https://www.extra.cz/tema/petr-koukal">Petrovi Koukalovi</a>, kterého znám, tak rozhodně můžu říct, že nevím o tom, že by měl doma rozvodovou krizi,“</b> doplnil Kořán.</p>
      <p>Ačkoliv blízko k sobě mají zjevně všechny páry, právě Prágr a Koukalová byli přistiženi v penzionu, kde spolu strávili několik hodin. <b>„V tom kolotoči StarDance páry sdílejí bydlení na penzionech, které jim platí Česká televize. Vím aspoň o dalších třech párech, které i mimo tréninky tráví čas spolu a ano, Gabču s Martinem v penzionu nafotili s tím, že šli do penzionu a po pár hodinách vylezli. Můžeme akorát spekulovat nad tím, co se tam dělo a nedělo, to je tak celé. Rozhodně to není o tom, že by si spolu někde zaplatili privát,“</b> dodal manažer bývalé biatlonistky.</p>
    </article>
  </body>
</html>