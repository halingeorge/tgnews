<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/polonezul-donald-tusk-pe-cale-sa-devina-primul-presedinte-est-european-al-partidului-popular-european.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-18T21:10:13+00:00"/>
    <meta property="og:title" content="Polonezul Donald Tusk, pe cale să devină primul preşedinte est-european al Partidului Popular European"/>
    <meta property="og:description" content="Polonezul Donal Tusk, preşedintele în exerciţiu al Consiliului UE, este unicul candidat la preşedinţia PPE (dreapta), cel mai important partid european,"/>
  </head>
  <body>
    <article>
      <h1> Polonezul Donald Tusk, pe cale să devină primul preşedinte est-european al Partidului Popular European </h1>
      <address><time datetime="2019-11-18T21:10:13+00:00">18 Nov 2019, 21:10</time> by <a rel="author">Redacția</a></address>
      <p>Polonezul Donal Tusk, preşedintele în exerciţiu al Consiliului UE, este unicul candidat la preşedinţia PPE (dreapta), cel mai important partid european, la succesiunea francezului Joseph Daul, a anunţat luni formaţiunea, relatează AFP, transmite <a href="https://www.news.ro/externe/polonezul-donald-tusk-pe-cale-sa-devina-primul-presedinte-est-european-al-partidului-popular-european-1922401618002019111619173895">News.ro.</a></p>
      <p>Aceasta ar fi prima oară când un est-europan ar conduce cea mai mare familie de dreapta în UE, în care se află Uniunea Creştin Democrată (CDU) a cancelarului german Angela Merkel şi Partidul francez Les Républicains (LR, opoziţie).</p>
      <p>Numirea sa la conducerea PPE, fără suspans, din cauza lipsei vreunui competitor, urmează să aibă loc miercuri, la Zagreb, în Croaţia, în cadrul unui congres al partidului.</p>
      <p>Alegerea urmează să aibă loc prin vot secret, exprimat de aproximativ 700 de delegaţi, iar rezultatul urmează să fie proclamat miercuri seara, a declarat pentru AFP o purtătoare de cuvânt a PPE.</p>
      <p>Tusk, în vârstă de 62 de ani, a ocupat în ultimii cinci ani unul dintre posturile-cheie în instituţiile europene, preşedinţia Consiliului UE, pe care o lasă la 1 decembrie fostului premier belgian Charles Michel.</p>
      <p>Neiubit în partidul conservator naţionalist aflat în prezent la putere în Polonia – Partidul Ordine şi Justiţie (PiS) -, Tusk, un fost premier polonez de centru-dreapta, a modernizat funcţia de preşedinte al Consiliului UE.</p>
      <p>Cu un anumit umor pe reţele de socializare, Tusk şi-a multiplicat avertismentele adresate Regatului Unit în negocierile cu privire la Brexit, refuzând un divorţ ”à la carte” al acestei ţări cu UE.</p>
      <p>Un fost şef de orchestră al summiturilor europene, el va avea nevoie de tot talentul de conciliator pentru a calma PPE, agitat de tensiuni.</p>
      <p>Astfel, germanul Manfred Weber, candidat la preşedinţia Comisiei Europene (CE), a fost respons în vară de către preşedintele francez Emmanuel Macron, cea ce a provocat grimase, întrucât această formaţiune a ieşit victorioasă din alegerile europene. Însă altă membră germană a PPE, Ursula von der Leyen, a fost aleasă.</p>
      <p>În plus, relaţiile Partidului Fidez al liderului ungar Viktor Orban cu PPE au fost extrem de tensionate în ultimele luni. În urma unor declaraţii populiste şi unei campanii împotriva UE, PPE a decis în martie să-l suspende.</p>
      <p>Niciun delegat Fidesz nu va participa la Congresul PPE la Zagreb.</p>
      <p>Mandatul preşedintelui PPE este de trei ani şi poate fi prelungit pe termen nedeterminat, o funcţie ocupată de altfel timp de 23 de ani de belgianul Wilfried Martens (1990-2013), căruia i-a succedat alsacianul Joseph Daul.</p>
      <p>De la înfiinţarea sa în 1976, PPE a avut cinci preşedinţi – doi belgieni, un olandez, un francez şi un luxemburgehz.</p>
      <p>
        <i>sursa foto: Agerpres.ro</i>
      </p>
    </article>
  </body>
</html>