<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1995866/%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AF%D8%B1-%D8%A7%DB%8C%D8%B1%D8%A7%D9%86-%D9%88%D8%A7%D8%B1%D8%AF-%D8%B1%D9%88%D8%B2-%D8%B3%D9%88%D9%85-%D8%B4%D8%AF-%D8%AF%D9%87-%D9%87%D8%A7-%D9%86%D9%81%D8%B1-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-18T21:30:00+00:00"/>
    <meta property="og:title" content="اعتراضات در ایران وارد روز سوم شد.. ده ها نفر دستگیر شدند"/>
    <meta property="og:description" content="بیش از ۴۰ نفر در جریان اعتراضات به گران شدن بنزین در ایران دستگیر شدند.  همزمان با اعتراضات مردم برای سومین روز پیاپی فشارهای سران ایران به منتقدان اقدام تازه حکومت افزایش یافت. به گزارش گروه های اپوزیسیون رژیم اعتراضات در روز یکشنبه (۱۷ نوامبر) در د"/>
  </head>
  <body>
    <article>
      <h1>اعتراضات در ایران وارد روز سوم شد.. ده ها نفر دستگیر شدند</h1>
      <h2>تجمعات اعتراضی در شهرهای ایران ادامه دارد * اعتراضات بازار تهران و کشته شدن یک مامور در کرمانشاه</h2>
      <address>
        <time datetime="2019-11-18T21:30:00+00:00">18 Nov 2019, 21:30</time>
      </address>
      <p>بیش از ۴۰ نفر در جریان اعتراضات به گران شدن بنزین در ایران دستگیر شدند. <br/><br/>همزمان با اعتراضات مردم برای سومین روز پیاپی فشارهای سران ایران به منتقدان اقدام تازه حکومت افزایش یافت.<br/><br/>به گزارش گروه های اپوزیسیون رژیم اعتراضات در روز یکشنبه (۱۷ نوامبر) در ده ها شهر ایران ادامه دارد.<br/><br/>به گزارش سایت سازمان مجاهدین خلق اعتراضات در بیش از ۷۵ شهر ادامه دارد و بسیاری از تاسیسات امنیتی و حکومتی توسط معترضان تخریب شدند. سایت مجاهدین خلق از آغاز اعتصاب عمومی و اعتراضات در بازار بزرگ تهران در روز یکشنبه (۱۷ نوامبر) خبر داد. البته هنوز درستی این آمار معلوم نیست چرا که اینترنت در کل مناطق قطع شده است. خبرگزاری ایرنا از کشته شدن یک مامور به نام ایرج جواهری در جریان تیراندازی و درگیری بین پلیس و «اغتشاشگران و باندها» در غرب ایران خبر داد. به گزارش ایرنا علی اکبر جاویدان فرمانده انتظامی کرمانشاه گفت جواهری روز شنبه (۱۶ نوامبر) در درگیری با افراد مسلح در جریان ناآرامی در کرمانشاه کشته شد. <br/><br/>سازمان غیر دولتی نت بلاکس گفت «اینترنت روز شنبه از ساعت ۱۸:۴۵ به وقت ایران در کل کشور قطع شد». مردم روز شنبه در شهرهای بزرگ ایران به خیابان ریختند. معترضان از اقدام دولت برای سهمیه بندی و افزایش قیمت بنزین ناراضی هستند. گویا ناآرامی در شب هم ادامه داشته است.<br/><br/>کاربران فراوانی از شامگاه شنبه به اینترنت دسترسی ندارند.<br/><br/>وزارت ارتباطات گفت «اینترنت به مدت ۲۴ ساعت به دستور شورای عالی امنیت ملی در ایران قطع شده است».</p>
    </article>
  </body>
</html>