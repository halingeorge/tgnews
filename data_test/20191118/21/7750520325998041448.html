<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/gazprom-ofitsijno-zaproponuvav-naftogazu-prodovzhyty-tranzytnyj-kontrakt.html"/>
    <meta property="og:site_name" content="1NEWS"/>
    <meta property="article:published_time" content="2019-11-18T21:59:51+00:00"/>
    <meta property="og:title" content="“Газпром” офіційно запропонував “Нафтогазу” продовжити транзитний контракт"/>
    <meta property="og:description" content="&quot;Газпром&quot; офіційно запропонував &quot;Нафтогазу&quot; продовжити транзитний контракт"/>
  </head>
  <body>
    <article>
      <h1>“Газпром” офіційно запропонував “Нафтогазу” продовжити транзитний контракт</h1>
      <h2>В "Нафтогазі" пообіцяли відповісти найближчим часом</h2>
      <address>
        <time datetime="2019-11-18T21:59:51+00:00">18 Nov 2019, 21:59</time>
      </address>
      <figure>
        <img src="https://1news.com.ua/wp-content/uploads/2019/11/18-8.jpg"/>
      </figure>
      <p>Національна акціонерна компанія “Нафтогаз України” отримала офіційну пропозицію “Газпрому” щодо продовження транзитного контракту або укладання нового.</p>
      <p>Про це повідомив виконавчий директор “Нафтогазу” Юрій Вітренко, передає 1NEWS.</p>
      <p>“Нарешті отримали факсом пропозицію від Газпрому, про яку пишуть всі ЗМІ (включно зі змістом цієї пропозиції). Уважно її вивчимо і надамо конструктивну відповідь найближчим часом. Україна буде надійним партнером для Європи щодо транзиту газу у повній відповідності до європейських правил”, – написав Вітренко.</p>
      <p>У пропозиції “Газпрому” зазначено, що необхідними умовами продовження діючого контракту або укладення нового договору є: відмова обох сторін від всіх взаємних претензій в міжнародному арбітражі і припинення всіх судових розглядів, скасування рішення Антимонопольного комітету України про накладення на “Газпром” штрафу за нібито “порушення економічної конкуренції”, відгук клопотання “Нафтогазу” про ініціювання Європейською комісією розслідування проти “Газпрому”, заявили в компанії.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>