<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640567/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%A7%D8%B1%D8%B4-%D8%B3%D9%86%DA%AF%DB%8C%D9%86-%D8%A8%D8%A7%D8%B1%D8%A7%D9%86-%D9%88-%D8%A8%D8%B1%D9%81-%D8%A7%D8%AD%D8%AA%D9%85%D8%A7%D9%84-%D8%B1%D8%AE%D8%AF%D8%A7%D8%AF-%D8%B3%DB%8C%D9%84%D8%A7%D8%A8"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T21:34:00+00:00"/>
    <meta property="og:title" content="پیش بینی بارش سنگین باران و برف/ احتمال رخداد سیلاب"/>
    <meta property="og:description" content="سازمان هواشناسی با صدور اخطاریه‌ای ضمن اشاره به بارش سنگین باران و برف در کشور تا دو روز آینده نسبت به بالا آمدن آب رودخانه‌ها و احتمال ..."/>
  </head>
  <body>
    <article>
      <h1>
        <a href="https://www.bultannews.com/fa/news/640567/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%A7%D8%B1%D8%B4-%D8%B3%D9%86%DA%AF%DB%8C%D9%86-%D8%A8%D8%A7%D8%B1%D8%A7%D9%86-%D9%88-%D8%A8%D8%B1%D9%81-%D8%A7%D8%AD%D8%AA%D9%85%D8%A7%D9%84-%D8%B1%D8%AE%D8%AF%D8%A7%D8%AF-%D8%B3%DB%8C%D9%84%D8%A7%D8%A8">پیش بینی بارش سنگین باران و برف/ احتمال رخداد سیلاب</a>
      </h1>
      <h2>سازمان هواشناسی با صدور اخطاریه‌ای ضمن اشاره به بارش سنگین باران و برف در کشور تا دو روز آینده نسبت به بالا آمدن آب رودخانه‌ها و احتمال ...</h2>
      <address><time datetime="2019-11-18T21:34:00+00:00">18 Nov 2019, 21:34</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بر اساس اخطاریه سازمان <b>هواشناسی</b> بارش شدید باران و برف از روز دوشنبه تا چهارشنبه پیش‌بینی می‌شود.</p>
      <p>سه شنبه ۲۸ آبان ۹۸، بارش در خلیج فارس، بوشهر، غرب و جنوب فارس حداکثر بین ۴۰ تا ۶۰ میلیمتر، گیلان و مازندران حداکثر بین۳۰ تا ۵۰ میلی متر، در هرمزگان، شمال زنجان و جنوب شرق<b> اردبیل</b> حداکثر بین ۲۰ تا ۳۰ میلی متر و در تهران، البرز، قزوین، قم، مرکزی، سمنان، شمال یزد حداکثر بین ۱۵ تا ۲۵ میلی متر رخ می‌دهد.</p>
      <p>چهارشنبه ۲۹ آبان ۹۸، بارش در مازندران حداکثر بین۴۰ تا۶۰ میلیمتر، گلستان حداکثر بین ۳۰ تا ۴۵ میلیمتر، در هرمزگان، شرق خلیج فارس، تنگه هرمز و دریای عمان حداکثر بین ۲۰ تا ۳۰ میلی متر و در سمنان، یزد، کرمان، غرب خراسان رضوی حداکثر بین ۱۵ تا ۲۰ میلی متر پیش‌بینی‌ می‌شود.</p>
      <p>بر اثر بارش‌های پاییزه آبگرفتگی معابر، بالا آمدن آب رودخانه‌ها و احتمال رخداد سیلاب، لغزندگی جاده‌ها، مه آلودگی، کاهش دید و احتمال کولاک برف و اختلال تردد در محورهای مواصلاتی پابل پیش‌بینی است. از این رو مردم هنگام تردد احتیاط کنند و اقدامات پیشگیرانه را انجام دهند.</p>
      <p>بر اساس همین گزارش، روز سه شنبه ۲۸ آبان ۹۸، بارش باران و در ارتفاعات بارش برف در گیلان، مازندران و ارتفاعات گلستان و بارش باران و برف در شرق لرستان، مرکزی، قزوین، تهران، البرز، سمنان، قم، اصفهان، همدان، کهگیلویه و بویراحمد، نیمه غربی خراسان رضوی، جنوب خراسان شمالی، غرب خراسان جنوبی، یزد و ارتفاعات استان‌های فارس و کرمان و رگبار و رعد وبرق در استانهای: بوشهر، فارس، نیمه غربی کرمان، برخی نقاط هرمزگان، خلیج فارس و تنگه هرمز رخ می‌دهد.</p>
      <p>چهارشنبه ۲۹ آبان ۹۸ ، بارش باران و در ارتفاعات بارش برف برای شرق گیلان، گلستان و مازندران و بارش باران و برف در سمنان، خراسان شمالی، خراسان رضوی، خراسان جنوبی، اصفهان، کرمان و یزد، شمال فارس، تهران، قم و رگبار و رعد وبرق برای هرمزگان، سیستان و بلوچستان، شرق خلیج فارس، تنگه هرمز و دریای عمان پیش‌بینی می‌شود.</p>
      <p>پنج شنبه ۳۰ آبان ۹۸، بارش باران و در ارتفاعات بارش برف در استان‌های گیلان، مازندران و گلستان،‌ بارش باران و برف در استان‌های خراسان رضوی، خراسان جنوبی، ارتفاعات کرمان و رگبار و رعد وبرق در استان‌های سیستان و بلوچستان، شرق هرمزگان و دریای عمان و جمعه (اول آذر ۹۸) بارش باران و در ارتفاعات بارش برف در استان‌های گیلان، مازندران، گلستان، بخش‌هایی از خراسان شمالی و اردبیل رخ می‌دهد.</p>
    </article>
  </body>
</html>