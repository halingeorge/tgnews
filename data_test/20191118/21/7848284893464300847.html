<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/l-italia-sa-solo-vincere-9-1-storico-all-armenia-anche-barella-partecipa-al-festival-del-gol-323431"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T21:33:35+00:00"/>
    <meta property="og:title" content="L'Italia sa solo vincere: 9-1 storico all'Armenia. Anche Barella partecipa al festival del gol"/>
    <meta property="og:description" content="L'Italia di Roberto Mancini sa solo vincere e non si smentisce neanche contro l'Armenia, travolgendola con un 9-1 storico nell'ultima gara del girone di qualificazione a Euro..."/>
  </head>
  <body>
    <article>
      <h1>L'Italia sa solo vincere: 9-1 storico all'Armenia. Anche Barella partecipa al festival del gol</h1>
      <address><time datetime="2019-11-18T21:33:35+00:00">18 Nov 2019, 21:33</time> by <a rel="author">Mattia Zangari</a></address>
      <p>L'Italia di Roberto <b>Mancini</b> sa solo vincere e non si smentisce neanche contro l<b>'Armenia,</b> travolgendola con un <b>9-1 storico</b> nell'ultima gara del girone di qualificazione a<b> Euro 2020</b>. Al festival del gol azzurro partecipa anche Nicolò <b>Barella</b>, in campo 45' e autore del momentaneo tris messo a segno battendo il malcapitato Ayrapetyan con un tocco morbido. Di Ciro <b>Immobile</b> (doppietta), Nicolò <b>Zaniolo</b>, alla prima e seconda griffe con la Nazionale maggiore, Alessio <b>Romagnoli</b>, <b>Jorginho</b> (su rigore), <b>Orsolini</b> e <b>Chiesa</b> le altre marcature dei padroni di casa che hanno centrato l'undicesimo successo in altrettante gare sulla via per l'Europeo davanti al pubblico dello stadio Renzo Barbera di Palermo. Da segnalare, in chiave nerazzurra, anche la presenza in campo per 90' di Cristiano <b>Biraghi</b>. </p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>