<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sbu_vykryla_nelegalnyy_vydobutok_vugillya_na_8_mln_grn_331061.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T21:51:00+00:00"/>
    <meta property="og:title" content="СБУ викрила нелегальний видобуток вугілля на 8 млн грн"/>
    <meta property="og:description" content="Нелегальний видобуток вугілля у промислових масштабах, який завдав державі збитків на понад 8 мільйонів гривень, блокувала в Донецькій області СБУ. Про це йдеться у повідомленні прес-служби СБУ."/>
  </head>
  <body>
    <article>
      <h1>СБУ викрила нелегальний видобуток вугілля на 8 млн грн</h1>
      <h2>Нелегальний видобуток вугілля у промислових масштабах, який завдав державі збитків на понад 8 мільйонів гривень, блокувала в Донецькій області СБУ. Про це йдеться у повідомленні прес-служби СБУ.</h2>
      <address>
        <time datetime="2019-11-18T21:51:00+00:00">18 Nov 2019, 21:51</time>
      </address>
      <figure>
        <img src="https://galinfo.com.ua/media/gallery/intxt/7/5/75540266_2533047123591944_8735878697409576960_n.jpg"/>
      </figure>
      <p>Шестеро мешканців Києва, Покровська і тимчасово окупованого Єнакієвого організували протиправний видобуток корисних копалин на території закритої шахти «Гірник». Вибірка вугілля на підпільному підприємстві, де працювало понад 30 гірників, відбувалася цілодобово у дві зміни без дотримання жодних правил безпеки.</p>
      <p>Для легалізації видобутого вугілля ділки використовували підроблену документацію одного із вугільних підприємств регіону, а також проводили фіктивні фінансово-господарські операції. Збували корисні копалини до установ і закладів Дніпропетровської, Запорізької та західних областей України.</p>
      <p>За півроку функціонування нелегального бізнесу зловмисники встигли видобути майже 2,5 тисячі тонни вугілля.<br/>Збитки держави склали понад 8 мільйонів гривень.</p>
      <p>За висновками експертів незаконна діяльність могла призвести до екологічної катастрофи: зростала небезпека зсувів грунту та протікання підземних вод. Це несло реальну загрозу життю та здоров`ю місцевих жителів.</p>
      <p>Під час обшуків, проведених на місці незаконної вибірки, за адресами проживання фігурантів провадження, правоохоронці вилучили шахтне обладнання, транспортні засоби, банківські карти, печатки і штампи підприємств, задіяних у схемі, а також документи, які доводять незаконні оборудки.</p>
      <p>У межах відкритого кримінального провадження тривають слідчі дії для встановлення всіх осіб, причетних до протиправної діяльності.<br/>Наразі вирішується питання шодо повідомлення зловмисникам про підозру у вчиненні злочинів, передбачених ч. 2 ст. 240, ч. 1 ст. 272 та ч. 2 ст. 364 Кримінального кодексу України.</p>
    </article>
  </body>
</html>