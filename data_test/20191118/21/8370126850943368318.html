<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/134972/akp-il-baskani-istifasini-sundu-chp-ve-iyi-partiye-tesekkur-etti"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-18T21:47:00+00:00"/>
    <meta property="og:title" content="AKP il başkanı istifasını sundu! CHP ve İYİ Parti'ye 'teşekkür' etti"/>
    <meta property="og:description" content="AKP Balıkesir İl Başkanı Ahmet Sağlam, görevinden istifa ettiğini açıkladı ve CHP, MHP, İYİ Parti il ve ilçe başkanlarına teşekkür etti."/>
  </head>
  <body>
    <article>
      <h1>AKP il başkanı istifasını sundu! CHP ve İYİ Parti'ye 'teşekkür' etti</h1>
      <h2>AKP Balıkesir İl Başkanı Ahmet Sağlam, görevinden istifa ettiğini açıkladı ve CHP, MHP, İYİ Parti il ve ilçe başkanlarına teşekkür etti.</h2>
      <address>
        <time datetime="2019-11-18T21:47:00+00:00">18 Nov 2019, 21:47</time>
      </address>
      <p>AKP Balıkesir İl Başkanı Ahmet Sağlam, AKP Genel Başkanı ve Cumhurbaşkanı Recep Tayyip Erdoğan'ın 'onayıyla' görevinden istifa ettiğini duyurdu.</p>
      <p>T24'te yer alan habere göre; istifasını sunan Sağlam, yaptığı açıklamada önümüzdeki dönemde aday olmayacağını belirterek, "13 Aralık 2018'de Genel Başkanımız ve Cumhurbaşkanımız Recep Tayyip Erdoğan Beyefendi'nin tensipleriyle göreve geldiğim günden bugüne milletimize olan inancımız ve dava ruhumuzla hareket ettik. Yeni dönemde aday olmayı düşünmüyorum.</p>
      <p>Bundan sonraki sürecin daha sağlıklı yürütülmesi ve bu makama ve davamıza uygun yeni başkan arkadaşımızın başkanlığında önümüzdeki delege ve kongre sürecinde yeni yapılanmanın sürdürülmesinin daha etik olduğu düşüncesiyle müsaade istedim. Genel Merkez ile yapmış olduğumuz istişareler sonucunda Sayın Genel Başkanımız ve Cumhurbaşkanımızın da onayı ile 19/11/2019 tarihi itibariyle istifamı sunmuş bulunmaktayım" dedi.</p>
      <related>
        <a href="https://www.gercekgundem.com/siyaset/134919/akpde-bir-davutoglu-istifasi-daha"/>
      </related>
      <figure>
        <img src="https://www.gercekgundem.com/images/posts/201911/149588_800x450.png"/>
      </figure>
      <p>
        <b>
          <i>AKP Balıkesir İl Başkanı Ahmet Sağlam ve Erdoğan</i>
        </b>
      </p>
      <h3>CHP ve İYİ Parti'ye de teşekkür</h3>
      <p>
        <b>Sağlam sözlerini şöyle sürdürdü;</b>
      </p>
      <p>"AK Parti davamızın hizmet maratonu bir bayrak yarışıdır. Partimizin yüklendiği misyonu gücümüz oranında ilimizde görev süremiz boyunca taşımaya çalıştık. Bundan sonra da taşımaya devam edeceğiz.</p>
      <p>Görev sürem boyunca yanımda hissettiğim tüm teşkilatımıza, ana kademe, kadın kolları ve gençlik kollarımızın her bir bireyine ve milletimize teşekkürü bir borç biliyorum. Tüm teşkilatımıza ve milletimize hakkım varsa helal olsun.</p>
      <p>Sizler de hakkınızı helal edin. Çıktığım yolda gerek Cumhur İttifakı kurduğumuz MHP İl Başkanına, gerek CHP İl Başkanına, gerekse İyi Parti İl Başkanına ve ilçe başkanlarına da gösterdikleri samimiyet ve davranışlarından dolayı teşekkür ederim."</p>
      <related>
        <a href="https://www.gercekgundem.com/siyaset/134962/akpden-ihraci-istenen-eski-vekil-hakkinda-dikkat-ceken-feto-iddiasi"/>
      </related>
      <related>
        <h4>Bağlantılı Haberler</h4>
        <a href="https://www.gercekgundem.com/siyaset/134919/akpde-bir-davutoglu-istifasi-daha"/>
        <a href="https://www.gercekgundem.com/siyaset/133567/ittifak-kurulacak-mi-davutoglu-cephesinden-karamollaogluna-yanit-geldi"/>
        <a href="https://www.gercekgundem.com/siyaset/132185/tuttuklari-bina-muhurlenmisti-davutoglunun-partisinin-yeni-adresi-belli-oldu"/>
        <a href="https://www.gercekgundem.com/siyaset/131941/yeni-partiye-gerek-yok-bize-gelin-demisti-davutoglundan-karamollaogluna-ziyaret"/>
        <a href="https://www.gercekgundem.com/siyaset/131699/yeni-parti-kurma-hazirligindaki-ahmet-davutoglundan-kritik-ziyaret"/>
        <a href="https://www.gercekgundem.com/siyaset/131394/davutoglu-hdpli-eski-ismi-partisine-davet-etti"/>
        <a href="https://www.gercekgundem.com/siyaset/130163/akpde-mustafa-yeneroglu-depremi-en-az-10-isim-daha"/>
        <a href="https://www.gercekgundem.com/siyaset/130050/akpde-istifa-edecegi-konusulan-vekilden-ayetli-gonderme-kulluk-etmeyecegim"/>
        <a href="https://www.gercekgundem.com/siyaset/129293/davutoglu-partisinin-tabelasini-asiyor-tarih-verildi"/>
        <a href="https://www.gercekgundem.com/siyaset/128546/akpde-ahmet-davutoglu-depremi-suruyor-bir-isim-daha-akpden-istifa-etti"/>
      </related>
    </article>
  </body>
</html>