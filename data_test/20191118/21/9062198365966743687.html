<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378882/ak-partiden-eyt-itirafi-maliyet-sorunu-var"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T21:57:00+00:00"/>
    <meta property="og:title" content="AK Parti'den EYT itirafı: ''Maliyet sorunu var''"/>
    <meta property="og:description" content="AK Parti Sözcüsü Ömer Çelik, MYK toplantısı sonrası açıklamalarda bulundu. Çelik, erken yaşta emeklilik tartışmasıyla ilgili &quot;Sorunlara duyarlıyız ama ülkeye bir maliyeti var.&quot; ifadelerini kullandı."/>
  </head>
  <body>
    <article>
      <h1>AK Parti'den EYT itirafı: ''Maliyet sorunu var''</h1>
      <h2>AK Parti Sözcüsü Ömer Çelik, MYK toplantısı sonrası açıklamalarda bulundu. Çelik, erken yaşta emeklilik tartışmasıyla ilgili "Sorunlara duyarlıyız ama ülkeye bir maliyeti var." ifadelerini kullandı.</h2>
      <address>
        <time datetime="2019-11-18T21:57:00+00:00">18 Nov 2019, 21:57</time>
      </address>
      <p>İşte AK Parti Sözcüsü Ömer Çelik'in açıklamalarından satır başları:</p>
      <p>KKTC bayrağına karşı yapılan hadsiz ve hudutsuz saldırıyı şiddetle kınıyoruz.</p>
      <p>İslam düşmanlığı ideolojisine sahip bir organizasyon tarafından yapılan bu eylem bütün insanlığa karşı yapılmış bir eylemdir. Norveç makamlarından gerekli hassasiyetin gösterilmesini istiyoruz. Camiler, kiliseler, havralar ortak korumada olmalı.</p>
      <h3>CUMHURBAŞKANI'NIN ABD TEMASLARI</h3>
      <p>İlişkilerimizin potansiyeli mevcut sorunlardan daha büyük. Sözde Ermeni soykırımı yaptırımı gündemden kalkmıştır. Trump'ın gönderdiği mektup iade edilmiştir. Konu kapanmıştır. Birileri bazı kelimeler üzerinden polemik yapmaya devam ediyor. Cumhurbaşkanımız Türkiye'nin çıkarlarını garanti altına alan ve bunları korumaya yönelik bir siyaset gütmektedir.</p>
      <h3>DOĞU AKDENİZ'DE SONDAJ GERİLİMİ</h3>
      <p>Koskoca AB, Rumların marjinal tezlerinin peşine takıldı. Doğu Akdeniz'de, Türkiye Cumhuriyeti'nin çıkarlarından ve KKTC'nin hak ve menfaatlerinden zerre kadar taviz verilmeyeceğini bildirdi.</p>
      <h3>İSRAİL'İN GAZZE'YE SALDIRILARI</h3>
      <p>Modern zamanların en uzun ve en saldırgan işgali.</p>
      <h3>ABD VE RUSYA'NIN YPG POLİTİKASI</h3>
      <p>Ferhat Abdi Şahin'in Bağdadi'den bir farkı yoktur.</p>
      <h3>ERKEN YAŞTA EMEKLİLİK TARTIŞMASI</h3>
      <p>Sorunlara duyarlıyız ama ülkeye bir maliyeti var.</p>
    </article>
  </body>
</html>