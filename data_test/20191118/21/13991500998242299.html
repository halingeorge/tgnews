<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/501491-sbornaya-ukrainy-u-21-citaishvili-ne-sygraet-s-azerbajdzhanom-iz-za-bolezni"/>
    <meta property="og:site_name" content="Dynamomania.com"/>
    <meta property="article:published_time" content="2019-11-18T21:15:00+00:00"/>
    <meta property="og:title" content="Сборная Украины U-21: Цитаишвили не сыграет с Азербайджаном из-за болезни"/>
    <meta property="og:description" content="овариський матч між молодіжними збірними Азербайджану та України розпочнеться о 16.00 за київським часом."/>
  </head>
  <body>
    <article>
      <h1>Сборная Украины U-21: Цитаишвили не сыграет с Азербайджаном из-за болезни</h1>
      <address>
        <time datetime="2019-11-18T21:15:00+00:00">18 Nov 2019, 21:15</time>
      </address>
      <p>овариський матч між молодіжними збірними Азербайджану та України розпочнеться о 16.00 за київським часом.</p>
      <p>Завтра молодіжна збірна України проведе контрольний поєдинок з однолітками з Азербайджану. Гра пройде на стадіоні «Далга Арена», який вміщує 6 500 глядачів. Стадіон розташований у селищі Мардакан, що входить до одного з районів міста Баку.<br/><br/>На цій арені синьо-жовті провели й передматчеве заняття. Як повідомляв офіційний сайт УАФ, до Азербайджану через хворобу не полетіли Юхим Конопля, Євген Чеберко й Георгій Цітаішвілі. А вже в Баку невелике ушкодження отримав півзахисник «Маріуполя» Дмитро Топалов, який до матчу не готується. Тому в обоймі наставника української «молодіжки» Руслана Ротаня залишилося 20 виконавців.</p>
      <p>
        <b>Склад молодіжної збірної України</b>
      </p>
      <p><b>Воротарі:</b> Владислав Кучерук, Руслан Нещерет (обидва — «Динамо» Київ), Олег Білик («Олександрія»).<br/><b><br/></b><b>Захисники:</b> Денис Попов («Динамо» Київ), Валерій Бондар («Шахтар» Донецьк), Владислав Бабогло, Тимур Стецьков (обидва — «Олександрія»), Віктор Корнієнко, Олексій Биков (обидва — «Маріуполь»), Богдан Мілованов («Спортинг»-В, Іспанія), Роман Вантух («Олімпік» Донецьк).<br/><b><br/></b><b>Півзахисники:</b> Микола Шапаренко («Динамо» Київ), Богдан Лєднєв («Зоря» Луганськ), Максим Чех, Ахмед Алібеков («Слован», Чехія), Сергій Булеца, Олександр Назаренко (обидва — «Дніпро-1» Дніпро), Андрій Кравчук («Олімпік» Донецьк).<br/><b><br/></b><b>Нападники:</b> Владислав Супряга («Дніпро-1» Дніпро), Назарій Русин («Зоря» Луганськ).<br/><br/>Інтересу майбутній зустрічі додає той факт, що молодіжну збірну Азербайджану тренує колишній захисник харківського «Металіста» Мілан Обрадович. Свого часу в нього були принципові протистояння з Русланом Ротанем на футбольному полі, коли нинішній головний тренер української «молодіжки» захищав кольори тоді ще дніпропетровського «Дніпра».<br/><br/>До речі, сьогодні ввечері за ініціативи того самого Обрадовича відбулася спільна вечеря тренерських штабів збірних Азербайджану та України.</p>
      <footer>Источник: <a href="http://www.ffu.org.ua/">Официальный сайт УАФ</a></footer>
    </article>
  </body>
</html>