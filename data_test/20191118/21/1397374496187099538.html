<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/drejk-i-vatreni-navijac-dobili-sampionsko-prstenje-nece-i-igraci-koji-su-branili-boje-toronta-393135.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T21:59:00+00:00"/>
    <meta property="og:title" content="Drejk i &quot;vatreni navijač&quot; dobili šampionsko prstenje, neće i igrači koji su branili boje Toronta!"/>
    <meta property="og:description" content="Potez koji je iznenadio mnoge."/>
  </head>
  <body>
    <article>
      <h1>Drejk i "vatreni navijač" dobili šampionsko prstenje, neće i igrači koji su branili boje Toronta!</h1>
      <h2>Potez koji je iznenadio mnoge.</h2>
      <address><time datetime="2019-11-18T21:59:00+00:00">18 Nov 2019, 21:59</time> by <a rel="author">Nikola Miloradović</a></address>
      <p>Toronto Reptorsi su minule sezone iznenadili čitav košarkaški svet, predvođeni Kavajem Lenardom došli su do prvog šampionskog prstena u svojoj istoriji.<br/><br/>Dobili su u finalu velikog favorita Golden Stejt Voriorse sa 4:2, iskoristili su činjenicu da su "Ratnici" imali veliki broj povreda i zasluženo došli do titule.<br/><br/>Poznato je da su šampionsko prstenje podelili osim igračima i članovima stručnog štaba i velikom navijaču i tzv. "globalnom ambasadoru" kluba, hip-hop zvezdi Drejku, ali i "vatrenom navijaču" Navu Batiji.<br/><br/>Utoliko više je začuđujuća informacija da su odlučili da ne dodele prstenje igračima koji su veći deo regularne sezone, u kojoj je i osvojena titula, proveli u klubu.<br/><br/>U pitanju su Si Džej Majls, Delon Rajt i Jonas Valančijunas, koji su klub napustili sredinom februara, poslednjeg dana za trejdove.<br/><br/>"<i>Nije to bila laka odluka, ali da budem iskren, mislim da je prema svim standardima. Odradili smo domaći, razgovarali sa timovima i mislim, ne sećam se tačno, ali da je u samo jednom scenariju tim ponudio prsten.<br/><br/>Mislim da je to bio slučaj sa Andersonom Varežaom i Golden Stejtom, ali mislim da su to bile jedinstvene okolnosti.<br/><br/>Jasno je da ova situacija ne ostavlja dobar utisak, ali mislim da je liga jednostavno takva</i>", izjavio je GM Toronta Bobi Vebster.<br/><br/>Dakle, Rajt, Majls i Valančijunas će ostati uskraćeni za šampionsko prstenje.<br/><br/>Dodajmo samo da je Majls u šampionskoj sezoni odigrao 40 mečeva u regularnom delu sezone za Reptorse, Valančijunas 30, dok je Delon Rajt odigrao čak 49.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/on-bi-mogao-da-bude-prevaga-u-borbi-za-titulu-gde-ce-trostruki-nba-sampion-393108.html"/>
        <a href="https://www.sportske.net/vest/kosarka/kako-je-pekmen-uterivao-strah-u-kosti-nba-igracima-393104.html"/>
        <a href="https://www.sportske.net/vest/kosarka/lekcija-leteceg-crnogorca-jokicev-horog-neprocenjivo-393062.html"/>
        <a href="https://www.sportske.net/vest/kosarka/kingsi-kao-nekada-neustrasivi-boston-srusen-na-srpski-pogon-bjelica-i-bogdan-blistali-393061.html"/>
        <a href="https://www.sportske.net/vest/kosarka/melo-je-pronasao-klub-hoce-li-i-instruktor-plesa-393027.html"/>
      </related>
    </article>
  </body>
</html>