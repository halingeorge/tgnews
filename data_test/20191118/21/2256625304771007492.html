<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158756_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-18T21:40:00+00:00"/>
    <meta property="og:title" content="ОБЗОР: Ейре се бори до последно, но Дания оцеля и ще играе на еврофиналите! (РЕПОРТАЖИ)"/>
    <meta property="og:description" content="&quot;Червения динамит&quot; подпечата билетите за Евро 2020, вижте тук всички резултати и крайни класирания"/>
  </head>
  <body>
    <article>
      <h1>ОБЗОР: Ейре се бори до последно, но Дания оцеля и ще играе на еврофиналите! (РЕПОРТАЖИ)</h1>
      <address><time datetime="2019-11-18T21:40:00+00:00">18 Nov 2019, 21:40</time> by <a rel="author">Пламен Димитров</a></address>
      <p>Днес се изиграха последните срещи в три от квалификационните групи за Евро 2020. Единствената среща, която носеше интрига тази вечер беше сблъсъка между Ейре и Дания. "Червения динамит" влезе в този мач като лидер в групата на точка пред Швейцария.<br/><br/>В мача на "Авива Стейдиъм" в Дъблин гостите постигнаха плана минимум и грабнаха точката, с която си гарантираха място на еврофиналите.<br/><br/>Мачът бе много оспорван, като и двата отбора гледаха да не допускат грешки, с които да направят задачата си трудна. Все пак, датчаните играха една идея по-освободено и това даде резултат в 73-та минута, когато Брайтвайте отбеляза гол за "динамитите". <br/><br/>Ейре обаче не се отказа от мечтата си и пет минути преди края Доърти изравни, за да вдигне трибуните на крака. До края на срещата пред вратата на Шмайхел беше напечено, но защитата в червено не допусна ново попадение в мрежата си и се поздравиха с безценната точка.<br/><br/>По същото време срещата с най-много голове за вечерта беше на "Енцо Барбера" в Палермо, където Италия разби със звучното 9:1 Армения и завършиха квалификационния цикъл с безапелационните 30 точки от десет мача. <br/><br/><b><a href="http://www.novsport.com/video.html">РЕПОРТАЖИ ОТ ВСИЧКИ МАЧОВЕ ВИЖТЕ ТУК<br/></a></b><br/><u><b>Ето всички резултати и класирания в групите:<br/></b></u><b><br/>Група D</b><br/><br/>Ейре – Дания 1:1<br/>Гибралтар – Швейцария 1:6<br/><br/><b>1. Швейцария 17 точки<br/>2. Дания 16 точки<br/>3. Ейре 13 точки<br/>4. Грузия 8 точки<br/>5. Гибралтар 0 точки<br/><br/>Група F</b><br/><br/>Швеция – Фарьорски о-ви 3:0<br/>Испания – Румъния 5:0<br/>Малта – Норвегия 1:2<br/><br/><b>1. Испания 26 точки<br/>2. Швеция 21 точки<br/>3. Норвегия 17 точки<br/>4. Румъния 14 точки<br/>5. Малта 7 точки<br/>6. Фарьорски о-ви 3 точки<br/><br/>Група J</b><br/><br/>Лихтенщайн – Босна и Херцеговина 0:3<br/>Италия – Армения 9:1<br/>Гърция – Финландия 2:1<br/><br/><b>1. Италия 30 точки<br/>2. Финландия 18 точки<br/>3. Гърция 14 точки<br/>4. Босна и Херцеговина 13 точки<br/>5. Армения 10 точки<br/>6. Лихтенщайн 2 точки</b></p>
    </article>
  </body>
</html>