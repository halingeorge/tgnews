<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/rozgin-protestuvalnikiv-u-tbilisi-policiya-zatrimala-37-osib-50054286.html"/>
    <meta property="og:site_name" content="НВ"/>
    <meta property="article:published_time" content="2019-11-18T21:32:00+00:00"/>
    <meta property="og:title" content="Розгін протестувальників у Тбілісі: поліція затримала 37 осіб"/>
    <meta property="og:description" content="У понеділок, 18 листопада, у ході розгону акції протесту опозиції перед будівлею парламенту в Тбілісі поліція затримала 37 осіб."/>
  </head>
  <body>
    <article>
      <h1>Розгін протестувальників у Тбілісі: поліція затримала 37 осіб</h1>
      <h2>У понеділок, 18 листопада, у ході розгону акції протесту опозиції перед будівлею парламенту в Тбілісі поліція затримала 37 осіб.</h2>
      <address>
        <time datetime="2019-11-18T21:32:00+00:00">18 Nov 2019, 21:32</time>
      </address>
      <p>Про це <a href="https://police.ge/en/shinagan-saqmeta-saministros-informatsia-18-noembers-rustavelis-gamzirze-dakavebuli-da-dashavebuli-pirebis-shesakheb/13138">повідомляє</a> прес-служба Міністерства внутрішніх справ Грузії.</p>
      <p>Затриманим інкримінують непокору законним вимогам співробітника правоохоронних органів і хуліганство.</p>
      <p>За інформацією міністерства, на проспекті Руставелі постраждало четверо учасників акції і двоє співробітників правоохоронних органів.</p>
      <p>Раніше повідомлялося, що <a href="https://nv.ua/ukr/world/countries/gruziya-specnaz-pochav-rozgin-akciji-v-tbilisi-50054195.html">поліція із застосуванням водометів розігнала учасників акції опозиції</a>, які блокували входи до будівлі парламенту Грузії. Застосувавши також сльозогінний газ спецназ відтіснив мітингувальників і розібрав наметове містечко.</p>
      <p>Нагадаємо, 14 листопада грузинський парламент не схвалив поправку до Конституції про перехід на пропорційну виборчу систему.</p>
      <p>17 листопада на знак протесту проти цього в Тбілісі <a href="https://nv.ua/ukr/world/countries/v-gruziji-prohodit-miting-pislya-provalu-golosuvannya-za-viborchu-reformu-50054022.html">тисячі людей вийшли на мітинг біля парламенту</a>.</p>
      <p>Біля входів до будівлі законодавчого органу розбили намети, а на ворота, що ведуть у двір, повісили замки. <a href="https://nv.ua/ukr/world/countries/u-gruziji-zablokuvali-vsi-vhodi-do-parlamentu-50054042.html">Протестувальники вирішили встановити 24-годинне чергування</a>, щоб не пустити до парламенту депутатів Грузинської мрії, відповідальних за провал голосування.</p>
    </article>
  </body>
</html>