<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742370"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T21:42:00+00:00"/>
    <meta property="og:title" content="เลี่ยนเฮ10นัดรวด-ยักษ์เขียวเจ๊าโคนม"/>
    <meta property="og:description" content="'อัซซูรี' ดุจริงหลังเปิดบ้านถล่ม 'อาร์เมเนีย' ยับเยิน 9-1 ทำสถิติคว้าชัย 10 นัดรวดคัด ยูโร 2020"/>
  </head>
  <body>
    <article>
      <h1>เลี่ยนเฮ10นัดรวด-ยักษ์เขียวเจ๊าโคนม</h1>
      <address>
        <time datetime="2019-11-18T21:42:00+00:00">18 Nov 2019, 21:42</time>
      </address>
      <p>
        <b>"อัซซูรี" ดุจริงหลังเปิดบ้านถล่ม "อาร์เมเนีย" ยับเยิน 9-1 ทำสถิติคว้าชัย 10 นัดรวดคัด ยูโร 2020</b>
      </p>
      <p>ศึกยูโร 2020 รอบคัดเลือก นัดส่งท้ายกลุ่ม J เมื่อวันจันทร์ที่ผ่านมา ทีมชาติอิตาลี ยังแรงไม่เลิก หลังเปิดบ้านถล่ม อาร์เมเรีย ไม่เลี้ยง 9-1 ทำสถิติคว้าชัย 10 นัดรวด โดยเจ้าถิ่นได้ประตูจาก ชิโร อิมโมบิเล นาทีที่ 8 กับ 33, นิโคโล ซานิโอโล นาทีที่ 9 กับ 64, นิโคโล บาเรลลา นาทีที่ 29, อลเสซิโอ โรมันโญลี นาทีที่ 72, จอร์จินโญ นาทีที่ 75 (จุดโทษ), ริคคาร์โด ออร์โซลินี นาทีที่ 78 และเฟเดริโก คิเอซา นาทีที่ 81 ส่วนทีมเยือนตีไข่แตกได้จาก เอ็ดการ์ บาบายาน นาทีที่ 79 ทำให้ "อัซซูรี" มี 30 คะแนนจาก 10 นัดผ่านเข้ารอบสุดท้ายในฐานะแชมป์กลุ่ม J ขณะที่ อาร์เมเนีย มี 10 คะแนนคว้าตำแหน่งรองบ๊วยไปครอง<br/><br/><b>ยักษ์เขียวเจ๊าโคนมต้องลุ้นเพลย์ออฟ</b><br/>กลุ่ม D ทีมชาติสาธารณรัฐไอร์แลนด์ เปิดบ้านดวลเกือก เดนมาร์ก โดยเจ้าถิ่นต้องการชัยชนะสถานเดียวเพื่อผ่านเข้ารอบสุดท้ายโดยอัตโนมัติ แต่สุดท้ายก็ต้องพลาดหวังไปหลังทำได้แค่ไล่ตีเสมอ "โคนม" 1-1 เกมนี้ เดนมาร์ก ออกมานำก่อน 1-0 จาก มาร์ติน เบรธเวต นาทีที่ 73 ส่วน ไอร์แลนด์ ตีเสมอได้จาก แมตต์ โดเฮอร์ตี นาทีที่ 85 ทำให้ "ยักษ์เขียว" มี 13 คะแนนจาก 8 นัดคว้าอันดับ 3 ของกลุ่ม D ต้องไปลุ้นเข้ารอบในการดวลเพย์ออฟในเดือนมี.ค. ฝั่ง เดนมาร์ก มี 16 คะแนนเข้ารอบในฐานะรองแชมป์กลุ่ม<br/><br/>ผลคู่อื่น กลุ่ม D ยิบรอลตาร์ แพ้ สวิตเซอร์แลนด์ 1-6, กลุ่ม F มอลตา แพ้ นอร์เวย์ 1-2, สวีเดน ชนะ หมู่เกาะแฟโร 3-0, กลุ่ม J กรีซ ชนะ ฟินแลนด์ 2-1, ลิกเตนสไตน์ แพ้ บอสเนียฯ 0-3.<br/><br/><b>ภาพ gettyimages</b><br/><br/> </p>
    </article>
  </body>
</html>