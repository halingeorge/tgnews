<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/egklhma/o-diavoitos-xilianos-kakopoios-kai-to-thriler-me-to-astynomiko-oplo-pos-drouse-sto-eleytherios-venizelos/2918446/"/>
    <meta property="og:site_name" content="Newsit.gr"/>
    <meta property="article:published_time" content="2019-11-18T21:50:17+00:00"/>
    <meta property="og:title" content="Ο διαβόητος Χιλιανός κακοποιός και το θρίλερ με το αστυνομικό όπλο! Πώς δρούσε στο “Ελευθέριος Βενιζέλος”"/>
    <meta property="og:description" content="Μέσα στους δέκα πιο επικίνδυνους κακοποιούς στη Χιλή ο άνδρας που συνελήφθη. Έφτανε στο αεροδρόμιο με πανάκριβα τζιπ για να μην κινήσει υποψίες. Η κλοπή του όπλου ενός αστυνομικού από τη συμμορία στην Ερμού και η πώληση στον Πειραιά. Η σπείρα είχε βάλει στο στόχαστρο τους ανυποψίαστους ταξιδιώτες στο &quot;Ελευθέριος Βενιζέλος&quot;."/>
  </head>
  <body>
    <article>
      <h1>Ο διαβόητος Χιλιανός κακοποιός και το θρίλερ με το αστυνομικό όπλο! Πώς δρούσε στο “Ελευθέριος Βενιζέλος”</h1>
      <h2>Μέσα στους δέκα πιο επικίνδυνους κακοποιούς στη Χιλή ο άνδρας που συνελήφθη. Έφτανε στο αεροδρόμιο με πανάκριβα τζιπ για να μην κινήσει υποψίες. Η κλοπή του όπλου ενός αστυνομικού από τη συμμορία στην Ερμού και η πώληση στον Πειραιά. Η σπείρα είχε βάλει στο στόχαστρο τους ανυποψίαστους ταξιδιώτες στο "Ελευθέριος Βενιζέλος".</h2>
      <address><time datetime="2019-11-18T21:50:17+00:00">18 Nov 2019, 21:50</time> by <a rel="author">Newsit Newsroom</a></address>
      <p>Στα χέρια της Ελληνικής Αστυνομίας βρίσκεται ένας από τους πιο καταζητούμενους κακοποιούς στη Χιλή καθώς <a href="https://www.newsit.gr/egklhma/synelifthi-speira-pou-ekleve-epivates-sto-eleytherios-venizelos/2918281/">συνελήφθη</a> για κλοπές στο αεροδρόμιο “Ελευθέριος Βενιζέλος”.</p>
      <p>Συγκεκριμένα συγκαταλέγεται στη λίστα με τους δέκα πιο επικίνδυνους κακοποιούς στη Χιλή και το συγκεκριμένο άτομο είχε έρθει στην Ελλάδα και είχε δημιουργήσει μια συμμορία και είχε βάλει στο στόχαστρό του ανυποψίαστους επιβάτες και ταξιδιώτες στο “Ελευθέριος Βενιζέλος”.</p>
      <figure>
        <img src="https://www.newsit.gr/wp-content/uploads/2019/11/klopes-aerodromio-3.jpg"/>
      </figure>
      <figure>
        <img src="https://www.newsit.gr/wp-content/uploads/2019/11/klopes-aerodromio-1.jpg"/>
      </figure>
      <figure>
        <img src="https://www.newsit.gr/wp-content/uploads/2019/11/klopes-aerodromio-2.jpg"/>
      </figure>
      <p>Ο άνδρας από την Χιλή μαζί με μια ακόμη ομοεθνή του και δυο άτομα ακόμη που αναζητούνται, έφτανε στο αεροδρόμιο “Ελευθέριος Βενιζέλος” με πανάκριβα τζιπ για να μην δίνει στόχο και έπαιρνε από τους επιβάτες ότι πιο πολύτιμο είχαν.</p>
      <p>Η συγκεκριμένη συμμορία ευθύνεται και για την κλοπή του οπλισμού ενός αστυνομικού από την Ερμού. Το όπλο αυτό μάλιστα στη συνέχεια το πούλησαν σε άλλον αλλοδαπό στην περιοχή του Πειραιά.</p>
      <p>Οι δράστες είχαν ξεκινήσει την δράση τους από τον περασμένο Σεπτέμβριο οπότε και διέπρατταν κλοπές τσαντών από επιβάτες και ταξιδιώτες που βρίσκονταν σε καταστήματα υγειονομικού ενδιαφέροντος στον χώρο των αναχωρήσεων του “Ελευθέριος Βενιζέλος”.</p>
      <h3>Στην κατοχή τους καθώς και από την κατ’ οίκον έρευνα βρέθηκαν και κατασχέθηκαν, μεταξύ άλλων:</h3>
      <p>-Χρηματικά ποσά σε νομίσματα διαφόρων κρατών<br/>-Δύο σπρέι πιπεριού<br/>-Πλαστά έγγραφα<br/>-Κατσαβίδι<br/>-Πέντε ζευγάρια γυαλιά<br/>-Τρία πορτοφόλια<br/>-Δύο τσάντες<br/>-Τέσσερα κινητά τηλέφωνα</p>
      <p>Οι συλληφθέντες, οδηγήθηκαν στον κ. Εισαγγελέα Πλημμελειοδικών Αθηνών και σε βάρος τους, σχηματίσθηκε δικογραφία για τα κατά περίπτωση αδικήματα της κλοπής κατά συναυτουργία, της πλαστογραφίας και του Νόμου περί όπλων.</p>
      <figure>
        <iframe src="https://www.youtube.com/embed/Yx3cT8uPiXU" width="640" height="360" data-service="Youtube" scrolling="no"/>
      </figure>
    </article>
  </body>
</html>