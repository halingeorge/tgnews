<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904276/tegenstander-rode-duivels-ziet-bui-hangen-dit-is-een-nachtmerrie-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T21:15:00+00:00"/>
    <meta property="og:title" content="Tegenstander Rode Duivels heeft weinig hoop: &quot;Dit is een nachtmerrie&quot;"/>
    <meta property="og:description" content="De Rode Duivels sluiten dinsdag hun kwalificatiecampagne af tegen Cyprus. Het is inmiddels al de derde keer op rij dat Cyprus is uitgeloot tegen België. Voor de bondscoach mag dat stilaan stoppen, want Cyprus pakte nog nooit punten tegen de Rode Duivels."/>
  </head>
  <body>
    <article>
      <h1>Tegenstander Rode Duivels heeft weinig hoop: "Dit is een nachtmerrie"</h1>
      <address>
        <time datetime="2019-11-18T21:15:00+00:00">18 Nov 2019, 21:15</time>
      </address>
      <p>
        <b>De Rode Duivels sluiten dinsdag hun kwalificatiecampagne af tegen Cyprus. Het is inmiddels al de derde keer op rij dat Cyprus is uitgeloot tegen België. Voor de bondscoach mag dat stilaan stoppen, want Cyprus pakte nog nooit punten tegen de Rode Duivels.</b>
      </p>
      <p>Bondscoach Ran Ben Shimon heeft duidelijk weinig zin in de ontmoeting met de Rode Duivels. "Voor België is dat misschien allemaal wel leuk, voor ons eerder een nachtmerrie. Drie keer op rij is genoeg. De volgende keer mag er gerust een ander land uit die bokaal komen", klinkt het in <i><a href="https://www.hln.be/sport/voetbal/rode-duivels/cypriotische-bondscoach-kijkt-niet-uit-naar-slotduel-een-nachtmerrie-voor-ons~a38c71f4/?utm_medium=twitter&amp;utm_content=Sport&amp;utm_source=dlvr.it">Het Laatste Nieuws</a>.</i></p>
      <p>Ook dinsdag wordt het weer mission impossible. "Sommige grote voetballanden durven op het einde van de campagne tegen de kleinere landen al eens met wat minder motivatie te spelen, maar België speelt elke wedstrijd honderd procent. De vorige keer dat we naar hier moesten komen, waren ze ook al gekwalificeerd en toen leverden ze nog hun beste wedstrijd af."</p>
      <p>Cyprus heeft dus een mirakel nodig om deze match te winnen. "We weten dat we tegen een van de beste teams ter wereld spelen. Ze zijn moeilijk af te stoppen: als je zelf druk zet, zijn de counters dodelijk en in balbezit kunnen ze altijd het verschil maken."</p>
      <aside>Lees meer<br/><a href="https://www.voetbalprimeur.be/nieuws/904162/-als-belgi-europees-kampioen-wil-worden-moeten-aantal-jongens-er-absoluut-bij-.html?itm_source=www.voetbalprimeur.be&amp;itm_medium=highlighted-content">"Als België Europees kampioen wil worden, moeten aantal jongens er absoluut bij"</a></aside>
    </article>
  </body>
</html>