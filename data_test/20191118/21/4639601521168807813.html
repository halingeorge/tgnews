<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/society/kairos-vroxes-kataigides-alla-kai-skoni-tin-triti/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T21:58:14+00:00"/>
    <meta property="og:title" content="Καιρός: Βροχές, καταιγίδες αλλά και σκόνη την Τρίτη"/>
    <meta property="og:description" content="Βροχερός αναμένεται ο καιρός την Τρίτη κυρίως στα δυτικά όπου θα εκδηλωθούν και καταιγίδες. Η θερμοκρασία θα φτάσει τους 21 βαθμούς Κελσίου ενώ λόγω των νοτιάδων ευνοείται η μεταφορά σκόνης."/>
  </head>
  <body>
    <article>
      <h1>Καιρός: Βροχές, καταιγίδες αλλά και σκόνη την Τρίτη</h1>
      <h2>Βροχερός αναμένεται ο καιρός την Τρίτη κυρίως στα δυτικά όπου θα εκδηλωθούν και καταιγίδες. Η θερμοκρασία θα φτάσει τους 21 βαθμούς Κελσίου ενώ λόγω των νοτιάδων ευνοείται η μεταφορά σκόνης.</h2>
      <address><time datetime="2019-11-18T21:58:14+00:00">18 Nov 2019, 21:58</time> by <a rel="author">ΤοΒΗΜΑ Team</a></address>
      <p>Βροχές, καταιγίδες και σκόνη θα είναι τα χαρακτηριστικά του καιρού την Τρίτη με τους νότιους ανέμους να ενισχύονται κυρίως στο Ιόνιο.</p>
      <p>Συγκεκριμένα σύμφωνα με την ΕΜΥ στο Ιόνιο, στα ηπειρωτικά και πρόσκαιρα στις Κυκλάδες και στην Κρήτη αναμένονται τοπικές βροχές και καταιγίδες, οι οποίες τις απογευματινές ώρες σταδιακά θα ενταθούν.</p>
      <p>
        <a href="https://www.in.gr/2019/11/18/economy/oikonomikes-eidiseis/eurobank-poulise-180-epaggelmatika-akinita/">Η Eurobank πούλησε 180 επαγγελματικά ακίνητα</a>
      </p>
      <p>Λόγω των νοτιάδων ευνοείται η μεταφορά σκόνης στα δυτικά και τα νότια. Οι άνεμοι θα πνέουν νότιοι νοτιοανατολικοί και από το απόγευμα στο Ιόνιο θα ενισχυθούν σε 6 με 7 μποφόρ.</p>
      <h3>Αναλυτικά η πρόγνωση του καιρού από την ΕΜΥ</h3>
      <p><b>ΜΑΚΕΔΟΝΙΑ, ΘΡΑΚΗ</b><br/>Καιρός: Νεφώσεις παροδικά αυξημένες με ασθενείς τοπικές βροχές που βαθμιαία θα ενταθούν και θα εκδηλωθούν σποραδικές καταιγίδες κυρίως στην κεντρική και ανατολική Μακεδονία.<br/>Ανεμοι: Ανατολικοί νοτιοανατολικοί 3 με 4 και τη νύχτα τοπικά 5 μποφόρ.<br/>Θερμοκρασία: Από 11 έως 19 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p><b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b><br/>Καιρός: Νεφώσεις με τοπικές βροχές και στο Ιόνιο μεμονωμένες καταιγίδες. Από το μεσημέρι τα φαινόμενα θα ενταθούν και θα εκδηλωθούν και σποραδικές καταιγίδες, πιθανώς κατα τόπους ισχυρές από τις βραδινές ώρες.<br/>Ανεμοι: Νοτιοανατολικοί 3 με 4 ενισχυόμενοι βαθμιαία από το μεσημέρι σε 4 με 6 και τη νυχτα στο Ιόνιο τοπικά 7 μποφόρ.<br/>Θερμοκρασία: Από 13 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p><b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b><br/>Καιρός: Νεφώσεις παροδικά αυξημένες με τοπικές βροχές. Σταδιακά θα εκδηλωθούν και σποραδικές καταιγίδες κυρίως στα νότια.<br/>Ανεμοι: Νότιοι νοτιοανατολικοί 3 με 5 μποφόρ.<br/>Θερμοκρασία: Από 13 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p><b>ΚΥΚΛΑΔΕΣ, ΚΡΗΤΗ</b><br/>Καιρός: Nεφώσεις παροδικά αυξημένες με τοπικές βροχές κυρίως στα δυτικά όπου θα εκδηλωθούν και μεμονωμένες καταιγίδες μέχρι το απόγευμα.<br/>Ανεμοι: Νοτιοανατολικοί 4 με 5 μποφόρ.<br/>Θερμοκρασία: Από 15 έως 21 βαθμούς Κελσίου.</p>
      <p><b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b><br/>Καιρός: Στα βόρεια νεφώσεις με τοπικές βροχές και μέχρι το απόγευμα και μεμονωμένες καταιγίδες. Στα υπόλοιπα λίγες νεφώσεις πρόσκαιρα αυξημένες.<br/>Ανεμοι: Νοτιοανατολικοί 4 με 5 μποφόρ.<br/>Θερμοκρασία: Από 16 έως 21 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p><b>ΑΤΤΙΚΗ</b><br/>Καιρός: Νεφώσεις παροδικά αυξημένες με τοπικές βροχές και μεμονωμένες καταιγίδες.<br/>Ανεμοι: Νότιοι νοτιοανατολικοί 3 με 5 μποφόρ.<br/>Θερμοκρασία: Από 14 έως 20 βαθμούς Κελσίου.</p>
      <p><b>ΘΕΣΣΑΛΟΝΙΚΗ</b><br/>Καιρός: Νεφώσεις με τοπικές βροχές και μετά το μεσημέρι πιθανώς μεμονωμένες καταιγίδες.<br/>Ανεμοι: Ανατολικοί νοτιοανατολικοί 2 με 4 μποφόρ.<br/>Θερμοκρασία: Από 13 έως 18 βαθμούς Κελσίου.</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>