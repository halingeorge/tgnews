<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-krimi/zakopchavat-narkodilri-iz-sofiya-407072.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-18T21:04:59+00:00"/>
    <meta property="og:title" content="Закопчават наркодилъри из София"/>
    <meta property="og:description" content="Провежда се мащабна акция на Главна дирекция &quot;Борба с организираната престъпност&quot; и Столичната дирекция на вътрешните работи срещу наркоразпространени..."/>
  </head>
  <body>
    <article>
      <h1>Закопчават наркодилъри из София</h1>
      <address><time datetime="2019-11-18T21:04:59+00:00">18 Nov 2019, 21:04</time> by <a rel="author">Стандарт</a></address>
      <p>Мащабна акция на Главна дирекция "Борба с организираната престъпност" и Столичната дирекция на вътрешните работи срещу наркоразпространението се провежда в няколко квартала на София. Дрогата се е разпространявала на различни места, предимно в питейни заведения. До момента са арестувани над 10 души. Някои от тях се занимавали с производство и транспорт на наркотици. А други са зареждали дилъри. Дрогата се разпространявала не само в София, но и в други големи градове. Един от арестите днес стана край бензиностанция на столичния булевард "България". "Става въпрос за мащабна група, занимаваща се с наркоразпространение. Преди няколко месеца беше задържана голяма част от друга група от над 20 души. Тук става въпрос за група, конкурентна на тази отпреди няколко месеца, група, ръководена от лице, което медиите наричат Радо Ланеца. Текат десетки претърсвания. По моя информация задържани за 24 часа са над 10 души. Развиват дейност и продават навсякъде, където може да се изкарат пари. Фактът е, че тези групи тровят децата ни", обясни Иван Гешев, зам. главен прокурор.</p>
    </article>
  </body>
</html>