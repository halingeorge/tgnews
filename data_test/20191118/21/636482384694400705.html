<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/12-oameni-au-murit-in-timpul-miscarii-de-protest-totul-de-la-scumpirea-carburantului-20095534"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T21:29:41+00:00"/>
    <meta property="og:title" content="12 oameni au murit în timpul mișcării de protest! Totul de la scumpirea carburanților"/>
    <meta property="og:description" content="Cel puțin 12 persoane au fost omorâte în Iran de la începutul mișcării de protest, în urmă cu trei zile, declanșate de creșterea prețurilor pentru"/>
  </head>
  <body>
    <article>
      <h1>12 oameni au murit în timpul mișcării de protest! Totul de la scumpirea carburanților</h1>
      <address><time datetime="2019-11-18T21:29:41+00:00">18 Nov 2019, 21:29</time> by <a rel="author">Cristian Blanuta</a></address>
      <p>
        <b>Cel puțin 12 persoane au fost omorâte în Iran de la începutul mișcării de protest, în urmă cu trei zile, declanșate de creșterea prețurilor pentru carburanți, conform raportelor oficiale, relatează site-ul postului BBC.</b>
      </p>
      <p>Situația de pe străzile din Iran este incertă, cu precădere din cauza sistării accesului la internet pentru cetățeni, însă conform rapoartelor locale, manifestațiile continuă în orașele din țară. Într-un comunicat emis luni de autoritățile de la Teheran, acestea au transmis că situația din țară este una „mai calmă”, în pofida „unor probleme minore”.</p>
      <p>În același timp, Gărzile Revoluționale au făcut apel la încetarea manifestațiilor de protest.</p>
      <p>Confrom unui comunicat oficial, „dușmanii răi și declarați” ai Iranului au încercat din nou să „sădească discordie”, iar forțele de ordine „vor gestiona în mod ferm continuarea oricărui tip de insecuritate sau acțiuni care afectează calmul și confortul populației”.</p>
      <p>Similar, Ministerul iranian pentru Afaceri Externe a criticat sprijinul anunțat de Statele Unite în favoartea protestatarilor. Într-un mesaj postat sâmbătă pe Twitter, Mike Pompeo a declarat că „Statele Unite susțin” protestatarii. Ca răspuns la această poziționare publică, purtătorul de cuvânt al Ministerului iranian de Externe, Abbas Mousavi, a afirmat că: „Iranieni știu foarte bine că o astfel de afirmație ipocrită nu reprezintă o simpatie onestă”.</p>
    </article>
  </body>
</html>