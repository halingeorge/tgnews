<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/hiszpania-ruszyl-kolejny-proces-gwalcicieli-z-bandy-la-manada,986461.html"/>
    <meta property="og:site_name" content="TVN24"/>
    <meta property="article:published_time" content="2019-11-18T21:21:46+00:00"/>
    <meta property="og:title" content="Gwałciciele z bandy &quot;La Manada&quot; ponownie przed sądem"/>
    <meta property="og:description" content="Przed sądem w Kordobie ruszył proces członków bandy La Manada w sprawie agresji seksualnej wobec 21-letniej kobiety. Wszyscy usłyszeli już wcześniej wyroki w sprawie innego zbiorowego gwałtu."/>
  </head>
  <body>
    <article>
      <h1>Gwałciciele z bandy "La Manada" ponownie przed sądem</h1>
      <address><time datetime="2019-11-18T21:21:46+00:00">18 Nov 2019, 21:21</time> by <a rel="author">tas/tr/kwoj</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/8f337482-ccb6-4662-96bd-2192eae40533-480p.mp4" autoplay="" loop=""/>
        <figcaption>Prokuratura żąda dla członków "La Manady" 3-4 lat więzienia<cite>Foto: Rafa Alcaide / PAP/EPA | Video: PAP/EPA</cite></figcaption>
      </figure>
      <h3>Przed sądem w Kordobie ruszył proces członków bandy "La Manada" w sprawie agresji seksualnej wobec 21-letniej kobiety. Wszyscy usłyszeli już wcześniej wyroki w sprawie innego zbiorowego gwałtu.</h3>
      <p>W rozpoczętym w poniedziałek procesie oskarżonych jest czterech z pięciu członków "La Manady". Prokuratura żąda dla nich 3-4 lat więzienia. Według śledczych mężczyźni dopuścili się agresji seksualnej wobec nieprzytomnej 21-latki w miejscowości Pozoblanco na południu Hiszpanii. Do zdarzenia doszło 1 maja 2016 roku podczas lokalnego festynu.</p>
      <related>
        <a href="https://www.tvn24.pl/tak-mezczyzni-staja-sie-potworami-przyczyna-gwaltow-o-ktorej-sie-milczy,798869,s.html"/>
      </related>
      <h3>Nagranie kluczowym dowodem w śledztwie</h3>
      <p>Głównym dowodem w śledztwie jest nagranie wideo wykonane przez "La Manadę", które trafiło do internetu. Na krótkim filmie widać, jak mężczyźni obmacują siedzącą w aucie nieprzytomną kobietę. Według aktu oskarżenia podsądni upoili ją alkoholem i prawdopodobnie podali jej również środki nasenne.</p>
      <p>21 czerwca tego roku zapadł ostateczny werdykt w sprawie pięciu członków "La Manady", którzy w 2016 roku dopuścili się agresji na tle seksualnym wobec nastolatki podczas fiesty ku czci św. Firmina w Pampelunie, w północno-wschodniej Hiszpanii.</p>
      <p>Hiszpański Sąd Najwyższy orzekł 15 lat więzienia dla czterech członków grupy za gwałt, a piątemu z nich doliczył kolejne dwa lata pozbawienia wolności za kradzież ofierze telefonu komórkowego. Skazani mężczyźni zostali zobligowani przez sąd do wypłaty ofierze gwałtu 100 tysięcy euro odszkodowania.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/ujawniony-testament-dyktatora-majatek-wartosci-1-8-miliona-euro,986353.html"/>
        <a href="https://www.tvn24.pl/wiadomosci-ze-swiata,2/krol-hiszpanii-chwalil-demokracje-w-czasie-wizyty-na-kubie-nieuniknione-sa-zmiany,985353.html"/>
        <a href="https://www.tvn24.pl/wiadomosci-ze-swiata,2/rozstrzelani-przez-frankistow-lezeli-we-wspolnym-mauzoleum-z-franco,985258.html"/>
        <a href="https://www.tvn24.pl/wiadomosci-ze-swiata,2/w-zamian-za-poparcie-dla-rzadu-zadaja-gwarancji-dla-deportowanych-baskow,985257.html"/>
        <a href="https://www.tvn24.pl/wiadomosci-ze-swiata,2/gaz-lzawiacy-i-gumowe-pociski-policja-usuwa-separatystow-blokujacych-autostrade,985039.html"/>
      </related>
    </article>
  </body>
</html>