<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158778_1073.html"/>
    <meta property="og:site_name" content="Novsport"/>
    <meta property="article:published_time" content="2019-11-18T21:25:00+00:00"/>
    <meta property="og:title" content="Юнайтед губи сериозна сума от неучастието си в Шампионска лига"/>
    <meta property="og:description" content="Общите дългове на клуба са се увеличили с почти 140 милиона паунда"/>
  </head>
  <body>
    <article>
      <h1>Юнайтед губи сериозна сума от неучастието си в Шампионска лига</h1>
      <address>
        <time datetime="2019-11-18T21:25:00+00:00">18 Nov 2019, 21:25</time>
      </address>
      <p>Общите дългове на Манчестър Юнайтед са се увеличили с почти 140 милиона паунда. Това се вижда от финансовия отчет на клуба за първата четвърт на 2019/20. Интересното е, че за посочения период Юнайтед все още регистрира известно увеличение на приходите в сравнение със същото тримесечие преди година. Приходите са се увеличили с 400 000 паунда, но очакванията са, че за цялата година общите приходи ще бъдат с 67 милиона по-малко, като основната причина за това е неучастието на отбора в Шампионската лига.<br/><br/>"Имаме съвсем ясна визия по отношение на футболната философия. Вече започваме да берем плодовете от значителните инвестиции, които направихме в последните години за трансфери, скаутска мрежа, анализи и академия. Крайната ни цел е да спечелим трофеи, като играем вълнуващ футбол с отбор, съставен от завършилите от нашата академия и попълнения от световна класа", заяви вицепрезидентът на Юнайтед Ед Уудуърд.</p>
    </article>
  </body>
</html>