<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/worldfootballother/v-holandiq-razsledvat-rasistki-incident-po-vreme-na-mach-ot-vtora-diviziq--1407519.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-18T21:59:00+00:00"/>
    <meta property="og:title" content="В Холандия разследват расистки инцидент по време на мач от Втора дивизия"/>
    <meta property="og:description" content="Холандски прокурори заявиха в понеделник, че са започнали разследване по вероятна расистка обида, която доведе до прекъсването на футболен двубой от местната Втора дивизия ден по-рано Срещата между Ден Бош и Екселсиор бе прекратена след половин час игра в неделя"/>
  </head>
  <body>
    <article>
      <h1>В Холандия разследват расистки инцидент по време на мач от Втора дивизия</h1>
      <address><time datetime="2019-11-18T21:59:00+00:00">18 Nov 2019, 21:59</time> by <a rel="author">Sportlive.bg</a></address>
      <p>Холандски прокурори заявиха в понеделник, че са започнали разследване по вероятна расистка обида, която доведе до прекъсването на футболен двубой от местната Втора дивизия ден по-рано. Срещата между Ден Бош и Екселсиор бе прекратена след половин час игра в неделя. Главният съдия реши да изведе от терена играчите, след като нападателят на Екселсиор Ахмад Мендеш Морейра бе обиждан на расистка основа от сектор с привърженици на домакините.</p>
      <p>Той сподели, че е бил наричан „негър и събирач на памук“ от фенове от началото на двубоя. „Много съм ядосан и същевременно тъжен, че тези неща продължават да се случват и днес“. Прокурорите казаха, че ще проверят заснетото от камерите и ще работят с местната полиция за идентифицирането на виновните за инцидента.</p>
      <p>Играта бе подновена след десет минути, но впоследствие Холандската футболна асоциация заяви, че разследва случая и ще вземе мерки срещу Ден Бош и техните фенове. „Заедно с клуба ще направим всичко по силите си, за да издирим виновните“, заяви директорът на лигата Ян Блюсен. Местната асоциация може да наложи наказание с частично или цялостно затваряне на сектори или да наложи санкции на клубовете, ако те не са направили достатъчно, за да предотвратят расистките нападки.</p>
      <p>Инцидентът е последният от расистките в европейския футбол. Припомняме, че този месец нападателят на Бреша Марио Балотели заплаши с излизането си от терена заради расистки обиди, докато в Украйна офанзивният играч на Шахтьор <a href="https://www.sportlive.bg/worldfootball/worldfootballother/Igrach-na-Shahtxor-izgonen-za-reakciq-sreshtu-rasistki-skandiraniq-1405172.html"><b>Донецк Тайсон получи червен картон, след като реагира със среден пръст на расистките нападки от трибуните</b></a>.</p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/L'Equipe-obrisuva-situaciqta-v-Sofiq-Sluchaite-na-rasizym-ne-sa-izolirani--1407051.html"/>
        <a href="https://www.sportlive.bg/bgfootball/national-team/Stoichkov-V-Bylgariq-nqmashe-rasizym-skandalyt-e-zaradi-nqkoi-sh**ani-hora-1406810.html"/>
        <a href="https://www.sportlive.bg/worldfootball/worldfootballother/Rasistki-skandal-raztrese-i-Rumyniq--1406779.html"/>
        <a href="https://www.sportlive.bg/worldfootball/worldfootballother/V-Kosovo-izbuhnaha-Prishtina-ne-e-Sofiq---tuk-rasizym-nqma-1405306.html"/>
      </related>
    </article>
  </body>
</html>