<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/18/653854/"/>
    <meta property="og:site_name" content="Економічна правда"/>
    <meta property="article:published_time" content="2019-11-18T21:00:00+00:00"/>
    <meta property="og:title" content="Новини 18 листопада: ринок землі, транзит газу, криптовалюта"/>
    <meta property="og:description" content="Про що говорили сьогодні?"/>
  </head>
  <body>
    <article>
      <h1>Новини 18 листопада: ринок землі, транзит газу, криптовалюта</h1>
      <address>
        <time datetime="2019-11-18T21:00:00+00:00">18 Nov 2019, 21:00</time>
      </address>
      <p><b>Про ринок землі.</b> У 2020 році на державну підтримку фермерів передбачено 4 мільярда гривень, сільськогосподарські товаровиробники зможуть брати гривневі кредити під купівлю землі <a href="https://www.epravda.com.ua/news/2019/11/18/653832/">за ставкою 3-5%.</a></p>
      <p>Верховна Рада <a href="https://www.epravda.com.ua/news/2019/11/18/653848/">має намір переглянути</a> обмеження щодо володіння землею при підготовці до другого читання законопроєкту про ринок землі.</p>
      <p><b>Про транзит газу.</b> "Газпром" направив "Нафтогазу" <a href="https://www.epravda.com.ua/news/2019/11/18/653828/">пропозицію</a> про продовження на рік діючого контракту або укладення нового договору про транзит газу.</p>
      <p>Нафтогаз <a href="https://www.epravda.com.ua/news/2019/11/18/653850/">отримав факсом</a> пропозицію від Газпрому, про продовження на рік діючого контракту або укладення нового договору про транзит газу.</p>
      <p><b>Про криптовалюту.</b> У Верховній Раді <a href="https://www.epravda.com.ua/news/2019/11/18/653820/">зареєстрували</a> законопроєкт "Про внесення змін до Податкового кодексу та інших законів України щодо оподаткування операцій з криптоактивами".</p>
      <p><b>Про голову "Укрексімбанку".</b> Печерський районний суд Києва <a href="https://www.epravda.com.ua/news/2019/11/18/653844/">звільнив з-під варти</a> голову правління АТ "Укрексімбанк" Олександра Гриценка і відпустив його під заставу в розмірі 2 млн 998 тис. 681 грн.</p>
      <p><b>Про кредитний рейтинг Києва.</b> Міжнародне рейтингове агентство S&amp;P Global Ratings <a href="https://www.epravda.com.ua/news/2019/11/18/653817/">поліпшило</a> довгостроковий кредитний рейтинг Києва до рівня "В" з "В-", зі стабільним прогнозом.</p>
      <p>
        <b>Ви хочете дізнатися більше?</b>
      </p>
      <p>
        <a href="https://www.epravda.com.ua/publications/2019/11/18/653809/">
          <b>"Укрспирт" готують до продажу: чому це так необхідно</b>
        </a>
      </p>
      <p>Від приватизації ДП "Укрспирт" держава планує отримати близько 5 млрд грн. Верховна Рада проголосувала у першому читанні за демонополізацію спиртової галузі та скасувала заборону на продаж підприємства. Що це означає?</p>
      <p>
        <a href="https://www.epravda.com.ua/publications/2019/11/18/653761/">
          <b>Як стати виноробом: десять кроків для старту</b>
        </a>
      </p>
      <p>"Українська правда" зібрала рекомендації для виноробів-стартаперів, які хочуть не просто дегустувати своє вино вдома, а й мати можливість запрошувати на дегустації туристів або продавати напій в магазинах.</p>
    </article>
  </body>
</html>