<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/timisoara/tragedia-timisoara-Inca-bloc-fost-evacuat-nu-niciun-caz-intr-o-situatie-disperata-1_5dd304435163ec427128706c/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-18T21:02:23+00:00"/>
    <meta property="og:title" content="FOTO Tragedia de la Timişoara. Încă un bloc a fost evacuat: „Nu suntem în niciun caz într-o situaţie disperată”"/>
    <meta property="og:description" content="Autorităţile din Timiş au oferit noi detalii de tragedia de la Timişoara în urma căreia doi copii şi mama unuia dintre ei au murit. Potrivit şefului ISU Timiş, este verificat încă un bloc în care a lucrat recent firma care a realizat deratizarea în blocul groazei. Purtătorul de cuvânt al Spitalului de Copii Louis Ţurcanu a făcut apel la calm."/>
  </head>
  <body>
    <article>
      <h1>FOTO Tragedia de la Timişoara. Încă un bloc a fost evacuat: „Nu suntem în niciun caz într-o situaţie disperată”</h1>
      <address><time datetime="2019-11-18T21:02:23+00:00">18 Nov 2019, 21:02</time> by <a rel="author">Dani Dancea, Stefan Both</a></address>
      <h4>Autorităţile din Timiş au oferit noi detalii de tragedia de la Timişoara în urma căreia doi copii şi mama unuia dintre ei au murit. Potrivit şefului ISU Timiş, este verificat încă un bloc în care a lucrat recent firma care a realizat deratizarea în blocul groazei. Purtătorul de cuvânt al Spitalului de Copii Louis Ţurcanu a făcut apel la calm.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/timisoara/cosmarul-blocul-murit-trei-oameni-nu-cred-putea-traiti-aici-scarba-calcati-scari-1_5dd2e8275163ec427127bc63/index.html"/>
        <a href="https://adevarul.ro/locale/timisoara/prima-reactie-primarului-robu-tragedia-timisoara-oameni-minima-constiinta-incearca-puncteze-politic-1_5dd2cd055163ec427126d912/index.html"/>
        <a href="https://adevarul.ro/locale/timisoara/primele-concluzii-blocul-groazei-timisoara-a-fost-detectata-substanta-neurotoxica-1_5dd2bc1d5163ec4271264d5f/index.html"/>
      </related>
      <p>
        <a href="https://adevarul.ro/locale/timisoara/evacuarea-celui-de-al-doilea-bloc-timisoara-7_5dd315625163ec427128da8c/index.html">
          <b>GALERIE FOTO</b>
        </a>
      </p>
      <p>Inspectoratul pentru Situaţii de Urgenţă Timiş extinde verificările în urma tragediei de pe strada Mioriţa. Potrivit şefului ISU Timiş, Lucian Mihoc, specialiştii în cercetare chimică, biologică, radiologică, nucleară şi substanţe explozive  continuă să verifice blocul de pe strada Mioriţa, dar şi un apartament dintr-un bloc vecin, în care firma de deratizare a executat o lucrare la solicitarea locatarului.<br/><br/>Şeful ISU a declarat că în apartamentul cu pricina au fost identificate substanţe neurotoxice de nivel mediu. Măsurătorile au arătat, însă, prezenţa substanţei neurotoxice şi la apartamentul de sub acela în care s-au făcut lucrări de deratizare şi dezinsecţie.</p>
      <p>Şeful ISU a declarat că în urma verificărilor de după tragedie s-a mai constatat că firma care a realizat deratizarea în blocul de pe strada Mioriţa a efectuat recent lucrări de deratizare şi dezinsecţie şi într-un bloc de pe strada Vaida Voievod nr.1. Potriv lui Lucian Mihoc, specialiştii în cercetare chimică, biologică, radiologică, nucleară şi substanţe explozive au făcut verificări şi s-a decis evacuarea blocului de garsoniere. Potrivit ISU, în blocul de pe Vaida Voievod s-a făcut deratizare şi dezinsecţie într-un singur apartament, dar ca măsură preventivă a fost evacuat tot blocul (31 de persoane). </p>
      <figure>
        <img src="https://adevarul.ro/assets/adevarul.ro/MRImage/2019/11/19/5dd315965163ec427128dcbe/627x0.jpg"/>
      </figure>
      <p>
        <b>„A intrat panica în populaţie”</b>
      </p>
      <p>Purtătorul de cuvânt al Spitalului de Copii Louis Ţurcanu a avertizat că în urma tragediei de la Timişoara a intrat panica în populaţie, în doar patru ore şi jumătate fiind internaţi 18 copii care în mod normal nu ar fi necesitat internare, dar s-a luat decizia de a-i ţine sub observaţie pentru liniştea părinţilor.  <b><i>„În ultimele patru ore şi jumătate am internat 18 cazuri. A intrat panica în populaţie. Cred că trebuie să discernem. Trebuie să scădem gradul de panică. Nu suntem în niciun caz într-o situaţie disperată”,</i></b> a declarat medicul Mihai Gafencu.<br/><br/>"Starea tuturor copiilor internaţi este foarte bună. I-am preluat pe trei dintre ei astăzi, dar după aceea, au tot venit alţii, care nu prezintă niciun simptom. Din blocul respectiv au venit cam toţi, iar acum încep să vin şi din blocurile din jur. Dar îi ţinem totuşi sub observaţie. Vă daţi seama că dacă se prezintă un alt copil, cu o adevărată nevoie, noi suntem cumva bulversaţii de numărul mare de situaţii în care panica şi-a spus cuvântul. Mesajul trebuie să fie, orice întoxicaţie potenţială s-ar fi manifestat clinic, am internat copii fărpă nicio simptomatologie, decât situaţia în care părinţii sunt speriaţi”, a mai spus Mihai Gafencu.<br/><br/>„Până la ora 20.00 s-au prezentat 15 pacienţi de la această adresă. Dintre cei 15 am înregistrat un deces. Opt pacienţi au rămas internaţi la spital, un pacient a refuzat sub semnătură să rămână internat, iar trei, care nu au avut probleme, au fost cazaţi în spaţiile speciale. Toţi cei opt internaţi sunt cu funcţii vitale stabile. În principiu, în momentul în care se termină expunerea la toxic, concentraţia acestuia începe să scadă. Dacă era vreo problemă, ar fi trebui să apară deja. Din momentul ce ai scos persoana din mediul ostil, toxic, concentraţia ar trebui să diminue. Rata de eliminare şi de metabolizare sunt dependente de fiecare organism în parte. Cum pare, substanţa s-a răspândit pe calea aerului”, a spus Mihai Grecu, şeful UPU de la Spitalul Judeţean din Timişoara.<br/><br/><b>Substanţa care a provocat tragedia</b></p>
      <p>Surse citate de pressalert.ro susţin că au stabilit că susbtanţa toxică responsabilă pentru moartea a trei persoane într-un bloc din Timişoara este fosfura de aluminiu, care face parte din grupa I de toxicitate, foarte nocivă pentru oameni. Potrivit sursei citate, patronul firmei, care a făcut el însuşi deratizarea, a pus pastile pentru deratizare şi dezinsecţie în blocul de pe strada Mioriţa, pastile care în contact cu aerul au degajat substanţa toxică pentru oameni.</p>
      <slideshow>
        <figure>
          <img src="https://adevarul.ro/assets/adevarul.ro/MRImage/2019/11/19/5dd315c65163ec427128deeb/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/19/5dd315b25163ec427128ddfe/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/19/5dd315a35163ec427128dd70/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/19/5dd315965163ec427128dcbe/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/19/5dd315bc5163ec427128de74/627x0.jpg"/>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/19/5dd315d05163ec427128df62/627x0.jpg"/>
        </figure>
        <figcaption>
          <a href="https://adevarul.ro/locale/timisoara/evacuarea-celui-de-al-doilea-bloc-timisoara-7_5dd315625163ec427128da8c/index.html">Evacuarea celui de-al doilea bloc din Timişoara</a>
        </figcaption>
      </slideshow>
      <hr/>
    </article>
  </body>
</html>