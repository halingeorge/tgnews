<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/18/lyashko-zayavyv-shho-sproba-zakryty-jomu-rota-nichogo-ne-dast/"/>
    <meta property="og:site_name" content="Рубрика"/>
    <meta property="article:published_time" content="2019-11-18T21:14:20+00:00"/>
    <meta property="og:title" content="Ляшко заявив, що &quot;спроба закрити йому рота нічого не дасть&quot;"/>
    <meta property="og:description" content="Сьогодні, 18 листопада, Олегу Ляшко вручили повідомлення про підозру через бійку з народним депутатом від «Слуги народу» Андрієм Герусом. Лідера «Радикальної партії» звинувачують в нанесенні легких тілесних ушкоджень голові енергетичного комітету Верховної Ради. У Бориспільській прокуратурі заявили, що будуть клопотати в суді про утримання Олега Ляшка під вартою без можливості внесення застави. Сам Ляшко називає […]"/>
  </head>
  <body>
    <article>
      <h1>Ляшко заявив, що "спроба закрити йому рота нічого не дасть"</h1>
      <address><time datetime="2019-11-18T21:14:20+00:00">18 Nov 2019, 21:14</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/01/liashko6-860x580-c-1.jpg"/>
      </figure>
      <p>
        <b>
          <b>Сьогодні, 18 листопада, Олегу Ляшко вручили повідомлення про підозру через бійку з народним депутатом від «Слуги народу» Андрієм Герусом.</b>
        </b>
      </p>
      <p>Лідера «Радикальної партії» звинувачують в нанесенні легких тілесних ушкоджень голові енергетичного комітету Верховної Ради. У Бориспільській прокуратурі заявили, що будуть клопотати в суді про утримання Олега Ляшка під вартою без можливості внесення застави.</p>
      <p>Сам Ляшко називає справу сфабрикованою і політично мотивованим. Каже, що розмова з Герусом була жорсткою, тому що він намагався запобігти державну зраду.</p>
      <related>
        <h4>Читайте також</h4>
        <a href="https://rubryka.com/2019/11/18/yak-zahystytysya-vid-lyashka-belenyuk-pokazav-majster-klas/"/>
      </related>
      <p>«Завдання і мета прокурорських органів, які по команді влади фальсифікують проти мене кримінальну справу, одна – обмежити мою політичну діяльність, обмежити нашу боротьбу за відстоювання наших національних інтересів. Корупціонери, злочинці, ті, хто змінює країну – повинні бути на свободі, а ті, хто бореться за Україну, за національні інтереси, робочі місця – я повинен бути під вартою. Спроба закрити мені рот, посадити в тюрму, обмежити мою діяльність – нічого не дасть. Ми будемо боротися, і вони нас не зупинять», – заявив Ляшко.</p>
      <figure>
        <iframe src="https://www.youtube.com/embed/Kb9LUghZ6-U" width="710" height="399" data-service="Youtube" scrolling="no"/>
      </figure>
      <p>
        <a href="https://rubryka.com/ru/2019/11/13/lyashka-vyklykaly-v-prokuraturu-pislya-bijky-z-gerusom/">Раніше колишнього</a>
        <a href="https://rubryka.com/2019/11/13/lyashka-vyklykaly-v-prokuraturu-pislya-bijky-z-gerusom/"> нардепа Олега Ляшка викликали до прокуратури для вручення підозри у справі про його бійку з теперішнім депутатом від “Слуги народу” Андрієм Герусом в аеропорту “Бориспіль”.</a>
        <a href="https://rubryka.com/ru/2019/11/13/lyashka-vyklykaly-v-prokuraturu-pislya-bijky-z-gerusom/"> Ляшко обіцяв прийти.</a>
      </p>
    </article>
  </body>
</html>