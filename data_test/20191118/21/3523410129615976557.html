<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640572/%D8%A2%D8%BA%D8%A7%D8%B2-%D9%88%D8%A7%D8%B1%DB%8C%D8%B2-%DA%A9%D9%85%DA%A9-%D9%85%D8%B9%DB%8C%D8%B4%D8%AA%DB%8C-%D8%AF%D9%88%D9%84%D8%AA-%D8%A7%D8%B2-%D8%A7%D9%85%D8%B1%D9%88%D8%B2"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T21:38:00+00:00"/>
    <meta property="og:title" content="آغاز واریز کمک معیشتی دولت از امروز"/>
    <meta property="og:description" content="مرحله نخست کمک معیشتی دولت که قرار است به ۶۰ میلیون نفر اختصاص یابد، امروز برای ۲۰ میلیون نفر، گروه دیگر تا پایان هفته و گروه سوم نیز تا ..."/>
  </head>
  <body>
    <article>
      <h1>
        <a href="https://www.bultannews.com/fa/news/640572/%D8%A2%D8%BA%D8%A7%D8%B2-%D9%88%D8%A7%D8%B1%DB%8C%D8%B2-%DA%A9%D9%85%DA%A9-%D9%85%D8%B9%DB%8C%D8%B4%D8%AA%DB%8C-%D8%AF%D9%88%D9%84%D8%AA-%D8%A7%D8%B2-%D8%A7%D9%85%D8%B1%D9%88%D8%B2">آغاز واریز کمک معیشتی دولت از امروز</a>
      </h1>
      <h2>مرحله نخست کمک معیشتی دولت که قرار است به ۶۰ میلیون نفر اختصاص یابد، امروز برای ۲۰ میلیون نفر، گروه دیگر تا پایان هفته و گروه سوم نیز تا ...</h2>
      <address><time datetime="2019-11-18T21:38:00+00:00">18 Nov 2019, 21:38</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، مطابق با اعلام رئیس جمهوری،<b> کمک های معیشتی دولت</b> به ۱۸ میلیون خانوار شامل روستاییان و عشایر، مستمری بگیران،‌ مددجویان کمیته امداد،‌ کارگران، معلمان، مددجویان بهزیستی، کارمندان، زنان سرپرست خانوار، اقشار کم درآمد و بازنشستگان از امروز کلید می خورد.</p>
      <p>مبلغ حمایتی برای حدود ۲۰ میلیون نفر امروز ۲۷ آبان،‌ گروه دیگر تا پایان هفته و گروه سوم نیز تا اوایل هفته آینده واریز خواهد شد که در مجموع شامل ۶۰ میلیون نفر (۱۸ میلیون خانوار) می‌شود.</p>
      <p>گفتنی است؛ همزمان با از سرگیری نظام سهمیه بندی بنزین و اصلاح قیمت آن، رییس سازمان برنامه و بودجه از طرح حمایتی دولت برای خانوارها خبر داد و گفت که دولت کل درآمد حاصل از اصلاح قیمت بنزین را در قالب کمک معیشتی به خانوارها اختصاص خواهد داد.</p>
      <p>براین اساس قرار است هر ماه علاوه بر یارانه نقدی ، برای خانوارهای تک نفره ۵۵ هزار تومان، دو نفره ۱۰۳ هزار تومان، سه نفره ۱۳۸ هزار تومان، چهار نفره ۱۷۲ هزار تومان و پنج نفره و بیشتر ۲۰۵ هزار تومان واریز شود.</p>
      <p>د رهمین ارتباط، معاون وزیر رفاه خبر داده : از چند روز دیگر مردم می توانند کدملی سرپرست خانوار را به شماره ۶۳۶۹ پیامک کنند و از وضعیت خود در طرح یارانه حمایتی با خبر شوند.</p>
    </article>
  </body>
</html>