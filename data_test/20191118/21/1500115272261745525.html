<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/music/artikel/4926356/acda-en-de-munnik-weer-even-samen-bij-vrienden-van-amstel"/>
    <meta property="og:site_name" content="RTL Boulevard"/>
    <meta property="article:published_time" content="2019-11-18T21:59:51+00:00"/>
    <meta property="og:title" content="Acda en De Munnik weer even samen op het podium"/>
    <meta property="og:description" content="Thomas Acda (52) en Paul de Munnik (49) zullen in januari weer samen optreden. Zij doen allebei mee aan De Vrienden van Amstel Live 2020. En &quot;de kans dat ze samen gaan spelen, achten wij héél groot&quot;, laat een woordvoerder van de concertreeks maandag weten. &quot;Maar het is nadrukkelijk géén reünie. Dat zou verkeerde verwachtingen wekken.&quot;"/>
  </head>
  <body>
    <article>
      <h1>Acda en De Munnik weer even samen op het podium</h1>
      <address>
        <time datetime="2019-11-18T21:59:51+00:00">18 Nov 2019, 21:59</time>
      </address>
      <p>Thomas Acda (52) en Paul de Munnik (49) zullen in januari weer samen optreden. Zij doen allebei mee aan De Vrienden van Amstel Live 2020. En "de kans dat ze samen gaan spelen, achten wij héél groot", laat een woordvoerder van de concertreeks maandag weten. "Maar het is nadrukkelijk géén reünie. Dat zou verkeerde verwachtingen wekken."</p>
      <p>Acda &amp; De Munnik vormden tussen 1989 en 2015 een van de succesvolste artiestenduo’s van Nederland. Zij maakten talloze platen en tournees, maar besloten vijf jaar geleden dat zij elk een ander carrièrepad in wilden slaan. Acda ging vooral schrijven en regisseren; De Munnik ging vooral muziek produceren en bouwde aan een solocarrière. Sporadisch staan de mannen nog samen op een podium.</p>
      <p>De mogelijke reünie werd maandagavond gesuggereerd in een promotiefilmpje van Vrienden van Amstel Live. Andere artiesten die zullen optreden zijn Snelle, Suzan &amp; Freek en Sunnery James &amp; Ryan Marciano. Nick &amp; Simon, Bløf, Chef Special, Typhoon en Krezip waren eerder al aangekondigd.</p>
      <p>Vrienden van Amstel Live vindt volgend jaar plaats van 16 tot en met 28 januari 2020 in Ahoy Rotterdam. De kaartverkoop is al van start gegaan.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/759101/acda-en-de-munnik-toch-nog-een-keer-samen"/>
        <a href="https://www.rtlboulevard.nl/entertainment/music/artikel/3881906/paul-de-munnik-zoekende-naar-zijn-eigen-weg"/>
        <a href="https://www.rtlboulevard.nl/entertainment/music/artikel/4926426/elton-john-na-operatie-er-weinig-van-me-over"/>
        <a href="https://www.rtlboulevard.nl/entertainment/music/artikel/4926391/taylor-swift-krijgt-allereerste-woman-decade-award"/>
        <a href="https://www.rtlboulevard.nl/entertainment/music/artikel/4926381/kanye-west-koopt-nog-maar-een-ranch"/>
        <a href="https://www.rtlboulevard.nl/entertainment/music/artikel/4925851/edsilia-rombley-kondigt-soloconcert-aan"/>
      </related>
      <related>
        <a href="https://www.rtlboulevard.nl/entertainment/music/artikel/4688911/kleine-hersenschudding-thomas-acda-na-val"/>
      </related>
      <related>
        <a href="https://www.rtlboulevard.nl/entertainment/artikel/3697056/acda-en-de-munnik-bij-afscheid-van-der-laan"/>
      </related>
    </article>
  </body>
</html>