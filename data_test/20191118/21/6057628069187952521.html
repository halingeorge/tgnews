<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/najeriya/20191118-yan-bindiga-sun-kashe-mutane-zamfara"/>
    <meta property="og:site_name" content="RFI"/>
    <meta property="article:published_time" content="2019-11-18T21:06:50+00:00"/>
    <meta property="og:title" content="'Yan bindiga sun kashe mutane a Zamfara"/>
    <meta property="og:description" content="Wasu ‘yan bindiga sun kashe mutane akalla 18 a kauyen Karaye da ke Karamar Hukumar Gummi ta jihar Zamfara da ke Najeriya kamar yadda hukumomi da mazauna yankin suka tabbatar."/>
  </head>
  <body>
    <article>
      <h1>'Yan bindiga sun kashe mutane a Zamfara</h1>
      <address><time datetime="2019-11-18T21:06:50+00:00">18 Nov 2019, 21:06</time> by <a rel="author">Abdurrahman Gambo Ahmad</a></address>
      <p>
        <b>Wasu ‘yan bindiga sun kashe mutane akalla 18 a kauyen Karaye da ke Karamar Hukumar Gummi ta jihar Zamfara da ke Najeriya kamar yadda hukumomi da mazauna yankin suka tabbatar.</b>
      </p>
      <p>Mazauana yankin sun bayyana harin a matsayin mafi muni da suka gani a cikin watannin baya-bayan nan, inda ‘yan bindigar suka kwashe tsawon sa’o’i hudu suna cin karansu babu babbaka ba tare da halartar jami’an tsaro ba.</p>
      <p>Gwamnatin jihar ta bayyana harin a matsayin na ramuwar gayya sakamakon kisan da aka yi wa wasu daga cikin dangin ‘yan bindigar makwanni da suka shude a gunzumar Bardoki da ke Gummi.</p>
      <p>A ranar 3 ga watan Nuwamba ne, ‘yan kato da gora suka kashe ‘yan bindga bakwai da suka tuba kamar yadda rahotanni ke cewa.</p>
      <p>Jihar Zamfara ta yi fama da hare-haren ‘yan bindiga da suka kashe daruruwan mutane, yayin da Gwamnan Jihar, Bello Matawalle ya cimma yarjejeniyar tsagaita wuta da ‘yan bindigar.</p>
    </article>
  </body>
</html>