<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598013/provlima-me-kolovo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T21:03:00+00:00"/>
    <meta property="og:title" content="Πρόβλημα με Κολοβό!"/>
    <meta property="og:description" content="Ο Δημήτρης Κολοβός χτύπησε στο γόνατο στην σημερινή (18/11) προπόνηση του Παναθηναϊκού και θα βγάλει μαγνητική για να γίνει γνωστό το μέγεθος του..."/>
  </head>
  <body>
    <article>
      <h1>Πρόβλημα με Κολοβό!</h1>
      <address><time datetime="2019-11-18T21:03:00+00:00">18 Nov 2019, 21:03</time> by <a rel="author">Sigmalivesports</a></address>
      <p>Ο Δημήτρης Κολοβός χτύπησε στο γόνατο στην σημερινή (18/11) προπόνηση του Παναθηναϊκού και θα βγάλει μαγνητική για να γίνει γνωστό το μέγεθος του τραυματισμού του.<br/> <br/>Ένα νέο πρόβλημα προέκυψε με τον Δημήτρη Κολοβό στην σημερινή προπόνηση, όταν ο μεσοεπιθετικός του Παναθηναϊκού χτύπησε στην προπόνηση.<br/> <br/>Συγκεκριμένα, ο Κολοβός σε κάποια στιγμή της προπόνησης χτύπησε στο γόνατο και έχει πάει να βγάλει μαγνητική, για να φανεί τι ακριβώς έχει πάθει. Κατά τα άλλα η προπόνηση, που είχε 1,5 ώρα διάρκεια δεν είχε άλλα απρόοπτα, με τον Μπεκ και τον Ινσούα και τον Ζαχίντ να κάνουν θεραπεία και τους άλλους παίκτες εκτός από τους διεθνείς να προπονούνται κανονικά.<br/> <br/>Το πρόγραμμα περιελάμβανε τρέξιμο, παιχνίδια με την μπάλα και είχε ιδιαίτερη ένταση. Η επόμενη προπόνηση θα πραγματοποιηθεί αύριο το πρωί και ο Γιώργος Δώνης περιμένει την επιστροφή όλων των διεθνών για να δει σε ποιους θα μπορεί να υπολογίζει για το παιχνίδι με τον Παναιτωλικό την ερχόμενη Κυριακή. Ουσιαστικά, η προετοιμασία για αυτό το παιχνίδι θα αρχίσει από την Τετάρτη.<br/> <br/>Πηγή: sports24.gr </p>
    </article>
  </body>
</html>