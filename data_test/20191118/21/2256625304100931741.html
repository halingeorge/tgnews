<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158802_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-18T21:50:00+00:00"/>
    <meta property="og:title" content="Италия се качи на &quot;деветката&quot; по пътя към Евро 2020 (ВИДЕО)"/>
    <meta property="og:description" content="&quot;Адзурите&quot; завършиха квалификациите с 30 точки и голова разлика 37:4"/>
  </head>
  <body>
    <article>
      <h1>Италия се качи на "деветката" по пътя към Евро 2020 (ВИДЕО)</h1>
      <address><time datetime="2019-11-18T21:50:00+00:00">18 Nov 2019, 21:50</time> by <a rel="author">Пламен Димитров</a></address>
      <p>Италия разгроми с 9:1 Армения в квалификационен мач за Евро 2020. Срещата в Палермо се превърна в голово шоу. До 33-ата минута домакините имаха преднина от 4:0. След почивката, в рамките на четвърт час, "адзурите" нанизаха нови пет попадения, а точен за гостите беше Едгар Бабаян (79).</p>
      <p> <br/>Италия завърши с 30 точки и голова разлика 37:4 в група "J" . Армения финишира на предпоследната пета позиция с 10 т.<br/> <br/>Начало на головата фиеста даде Чиро Имобили още в 8-ата минута. Тогава Федерико Киеза центрира и звездата на Лацио с глава откри резултата – 1:0! Само 60 секунди по-късно Италия удвои преднината си. Този път Имобиле влезе в ролята на подавач, след като изведе Николо Дзаниоло и младият ас на Рома с удар по земя матира Арам Айрапетян за 2:0!<br/> <br/>В 33-ата минута "адзурите" отбелязаха четвърти гол. Имобиле финтира вратаря и не сбърка - 4:0! В самия край на полувремето страничният стълб отново спаси гостите.<br/> <br/>В 64-ата минута Дзаниоло получи подаване от Жоржиньо и с удар от границата на наказателното поле покачи на 5:0 за Италия. В 72-ата минута Алесио Романьоли беше точен след корнер и добавка за 6:0, а 180 секунди по-късно Жоржиньо от дузпа направи резултата смазващ – 7:0! Наказателният удар беше отсъден за фаул на Камо Ховханисян.<br/> <br/>В 78-ата минута Киеза центрира отдясно и Рикардо Орсолини с лекота беше точен за 8:0! Срещата продължи да бъде интересна и всяка атака завършваше с гол, след като секунди по-късно Едгар Бабаян с бомбено изпълнение хвана неподготвен резервата Алекс Мерет за 1:8!<br/> <br/>9 минути преди края Орсолини центрира в наказателното поле, Киеза скочи най-високо и с глава оформи крайното 9:1 за Италия!<br/> </p>
    </article>
  </body>
</html>