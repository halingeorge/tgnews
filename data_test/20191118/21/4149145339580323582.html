<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://echodnia.eu/podkarpackie/smiertelny-wypadek-w-nowej-debie-nie-zyje-25letni-mezczyzna-zdjecia/ga/c16-14590049/zd/40147929"/>
    <meta property="og:site_name" content="Echo Dnia"/>
    <meta property="article:published_time" content="2019-11-18T21:04:00+00:00"/>
    <meta property="og:title" content="Śmiertelny wypadek w Nowej Dębie. Nie żyje 25-letni mężczyzna [ZDJĘCIA]"/>
    <meta property="og:description" content="b]Tragedia rozegrała się w poniedziałkowy wieczór, przed godziną 20 na ulicy Jana Pawła II w Nowej Dębie. To osiedlowa droga równoległa do biegnącej nieopodal"/>
  </head>
  <body>
    <article>
      <h1>Śmiertelny wypadek w Nowej Dębie. Nie żyje 25-letni mężczyzna [ZDJĘCIA]</h1>
      <address>
        <time datetime="2019-11-18T21:04:00+00:00">18 Nov 2019, 21:04</time>
      </address>
      <figure>
        <img src="https://d-pt.ppstatic.pl/k/r/1/6a/3d/5dd30c7f61cdd_p.jpg?1574184151"/>
        <figcaption>[<b>1</b>/37] Śmiertelny wypadek w Nowej Dębie. Nie żyje 25-letni mężczyzna [ZDJĘCIA]<cite>Marcin Radzimowski</cite></figcaption>
      </figure>
      <p><b>Tragedia rozegrała się w poniedziałkowy wieczór, przed godziną 20 na ulicy Jana Pawła II w Nowej Dębie. To osiedlowa droga równoległa do biegnącej nieopodal drogi krajowej numer 9. <br/></b><br/><br/>Ze wstępnych ustaleń policji wynika, że volkswagen passat kombi z tablicami rejestracyjnymi powiatu kolbuszowskiego potrącił młodego mężczyznę jadącego na rowerze. 25-latek nie przeżył wypadku, zginął na miejscu zdarzenia.<br/><br/>Siła uderzenia musiała być potężna - od miejsca potrącenia do miejsca zatrzymania auta jest około 50 metrów. Młodego człowieka leżącego w kałuży krwi strażacy osłonili parawanem przed wzrokiem gapiów, których wokół miejsca tragedii zebrało się kilkudziesięciu. Na miejsce tragedii dotarła również zrozpaczona rodzina młodego człowieka.<br/><br/>Na miejscu pracują służby, policjanci dokonują oględzin i pod nadzorem prokuratora zabezpieczają ślady. Droga jest nieprzejezdna, utrudnienia potrwają jeszcze do godziny 23.<br/><br/><b>ZDJĘCIA NA KOLEJNYCH SLAJDACH&gt;&gt;&gt;</b></p>
      <p>
        <a href="https://echodnia.eu/podkarpackie/smiertelny-wypadek-w-nowej-debie-nie-zyje-25letni-mezczyzna-zdjecia/ga/c16-14590049/zd/40147887">
          <b>Następne</b>
        </a>
      </p>
    </article>
  </body>
</html>