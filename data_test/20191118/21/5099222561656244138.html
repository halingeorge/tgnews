<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23499217-podul-prabusit-franta-bilantul-persoanelor-decedate-urcat-doua.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T21:33:00+00:00"/>
    <meta property="og:title" content="Podul prăbușit în Franța: Bilanțul persoanelor decedate a urcat la două"/>
    <meta property="og:description" content="Două persoane, printre care o adolescentă de 15 ani, au murit din cauza prăbușirii unui pod luni dimineață în sud-vestul Franței, relatează AFP."/>
  </head>
  <body>
    <article>
      <h1>Podul prăbușit în Franța: Bilanțul persoanelor decedate a urcat la două</h1>
      <address><time datetime="2019-11-18T21:33:00+00:00">18 Nov 2019, 21:33</time> by <a rel="author">N.O.</a></address>
      <p><b>Două persoane, printre care o adolescentă de 15 ani, au murit </b><a href="https://www.hotnews.ro/stiri-international-23497898-pod-prabusit-sub-vestul-frantei-mort-probabil-mai-multe-persoane-disparute.htm">din cauza prăbușirii unui pod luni dimineață în sud-vestul Franței</a><b>, relatează AFP. <br/></b><br/>Cauzele accidentului sunt încă necunoscute, a spus guvernul, în timp ce a anunțat lansarea imediată a unei anchete. <br/><br/>O posibilă cauză este cea vehiculată de la început, respectiv cea că un camion cu o greutate mai mare de 19 tone care a încercat să traverseze podul. <br/><br/>”Nicio ipoteză nu poate fi confirmată”, a spus secretarul de stat din Ministerul de Interne, Laurent Nunez, prezent la fața locului. <br/><br/>O fată de 15 ani, care locuia în Mirepoix-sur-Tarn, localitatea în care a avut loc accidentul, a murit în timp ce mașina condusă de mama sa a căzut în apă, laolaltă cu camionul. <br/>Mama sa a putut fi salvată de martori, potrivit procurorului din Toulouse Dominique Alzeari. <br/><br/>Corpul șoferului camionului a fost găsit la sfârșitul zilei. <br/><br/>Acesta era blocat în cabina camionului. <br/><br/>Podul este prăbușit aproape în întregime. Potrivit scafandrilor, nu a fost implicată o a treia mașină.</p>
    </article>
  </body>
</html>