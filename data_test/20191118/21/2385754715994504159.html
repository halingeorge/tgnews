<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598014/kyroseis-kata-tis-tourkias-zitoun-oi-germanoi-prasinoi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T21:07:00+00:00"/>
    <meta property="og:title" content="Κυρώσεις κατά της Τουρκίας ζητούν οι Γερμανοί Πράσινοι"/>
    <meta property="og:description" content="Κυρώσεις κατά της Τουρκίας και το τέλος της προσφυγικής συμφωνίας ζητούν οι Γερμανοί Πράσινοι.   Τηλεγράφημα   του  Γερμανικού Πρακτορείου Ειδήσεων ..."/>
  </head>
  <body>
    <article>
      <h1>Κυρώσεις κατά της Τουρκίας ζητούν οι Γερμανοί Πράσινοι</h1>
      <address><time datetime="2019-11-18T21:07:00+00:00">18 Nov 2019, 21:07</time> by <a rel="author">SigmaLive</a></address>
      <p>Κυρώσεις κατά της Τουρκίας και το τέλος της προσφυγικής συμφωνίας ζητούν οι Γερμανοί Πράσινοι.</p>
      <p>Τηλεγράφημα   του  Γερμανικού Πρακτορείου Ειδήσεων  (DPA) με τίτλο «Οι Πράσινοι ζητούν κυρώσεις κατά της Τουρκίας και το τέλος της προσφυγικής συμφωνίας», αναφέρεται πως εξαιτίας της τουρκικής εισβολής στη βόρεια Συρία, οι Πράσινοι ζήτησαν κυρώσεις κατά του εταίρου στο ΝΑΤΟ, το τέλος της προσφυγικής συμφωνίας της ΕΕ και τον τερματισμό της αποστολής του ομοσπονδιακού στρατού κατά του ΙΚ.</p>
      <p>Το σχετικό ψήφισμα εγκρίθηκε το Σάββατο στο κομματικό συνέδριο του κόμματος με λίγες μόνο αποχές.</p>
      <p>
        <b>Σύμφωνα με το ψήφισμα αυτό, απαιτούνται συγκεκριμένα οι ακόλουθες κυρώσεις:</b>
      </p>
      <p>-Οικονομικές κυρώσεις κατά του Προέδρου της Τουρκίας, Ερντογάν, όπως και κατά των μελών της τουρκικής κυβέρνησης και του στρατού.</p>
      <p> -Πλήρης τερματισμός όλων   των   εξαγωγών στρατιωτικού εξοπλισμού στην Τουρκία.</p>
      <p>-Τέλος της συμφωνίας μεταξύ της ΕΕ και της Τουρκίας που αφορά την φροντίδα εκατομμυρίων Σύρων προσφύγων στην Τουρκία.</p>
      <p>-Τέλος της στρατιωτικής αποστολής των αναγνωριστικών αεροσκαφών «Tornado» του γερμανικού ομοσπονδιακού στρατού στην Συρία και στο Ιράκ, στην μάχη εναντίον του Ισλαμικού Κράτους.</p>
      <p>-Τερματισμός των λεγόμενων εγγυητικών επιστολών Hermes για την διασφάλιση των γερμανικών εξαγωγών στην Τουρκία.</p>
      <p>Σύμφωνα με το DPA, η γερμανική κυβέρνηση έχει περιορίσει μέχρι σήμερα τις εξαγωγές στρατιωτικού εξοπλισμού ως την μοναδική κύρωση, χωρίς όμως να τις τερματίσει οριστικά.</p>
      <p>Με άλλο ψήφισμα, οι Πράσινοι ζήτησαν να στέλνουν τα ομοσπονδιακά κρατίδια πλοία στην Μεσόγειο, ώστε να διασώζουν πρόσφυγες που έχουν ναυαγήσει.</p>
      <p>«Εφόσον δεν υπάρχει ευρωπαϊκή αποστολή διάσωσης στην θάλασσα και εφόσον η γερμανική ομοσπονδιακή κυβέρνηση δε στέλνει πλοία για την θαλάσσια διάσωση, τότε πρέπει να στείλουν πλοία τα ομόσπονδα κρατίδια», αναφέρεται στο ψήφισμα.</p>
    </article>
  </body>
</html>