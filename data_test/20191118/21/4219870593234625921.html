<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:831007-Francuska-strategija-prosirenja-EU-Prijem-u-sedam-etapa-pitanje-KiM-u-poslednjoj"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T21:02:00+00:00"/>
    <meta property="og:title" content="Francuska strategija proširenja EU: Prijem u sedam etapa, pitanje KiM u poslednjoj!"/>
    <meta property="og:description" content="Francuska uputila Briselu nezvanični dokument koji na drugačiji način predviđa pristup zemalja kandidata člansvu u EU: Članstvo bi se sticalo postepeno, u sedam faza, a ne po poglavljima"/>
  </head>
  <body>
    <article>
      <h1>Francuska strategija proširenja EU: Prijem u sedam etapa, pitanje KiM u poslednjoj!</h1>
      <address><time datetime="2019-11-18T21:02:00+00:00">18 Nov 2019, 21:02</time> by <a rel="author">G. ČVOROVIĆ</a></address>
      <p>
        <b>Francuska uputila Briselu nezvanični dokument koji na drugačiji način predviđa pristup zemalja kandidata člansvu u EU: Članstvo bi se sticalo postepeno, u sedam faza, a ne po poglavljima</b>
      </p>
      <p>
        <b>BRISEL - OD STALNOG DOPISNIKA</b>
      </p>
      <p>PRISTUP zemalja kandidata članstvu u EU trebalo bi uskoro drastično da se promeni na osnovu predloga zvaničnog Pariza, koji će se u utorak naći pred resornim ministrima na savetu za opšte poslove u Briselu. Među tim novinama u nezvaničnom dokumentu u koji su "Novosti" imale uvid je i grupisanje dosadašnjih 35 poglavlja u sedam gradualnih paketa.</p>
      <p>Tako bi se članstvo, praktično, sticalo postepeno, u sedam faza, a ne po poglavljima, kako je to bilo protumačeno prethodnih dana. Konkretno, Pariz predlaže da u prvu grupu uđu poglavlja 23 i 24 koja se odnose na vladavinu prava i njih bi trebalo kao i dosad ispunjavati čitavim tokom pristupnog procesa.</p>
      <related>
        <a href="https://www.novosti.rs/%D0%B2%D0%B5%D1%81%D1%82%D0%B8/%D0%BD%D0%B0%D1%81%D0%BB%D0%BE%D0%B2%D0%BD%D0%B0/%D0%BF%D0%BE%D0%BB%D0%B8%D1%82%D0%B8%D0%BA%D0%B0.393.html:830922-%D0%9A%D0%B0%D0%BA%D0%BE-%D1%98%D0%B5-%D0%B8%D0%B7%D0%B3%D0%BB%D0%B5%D0%B4%D0%B0%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%BD%D0%B8%D0%BA%D0%BE%D0%B2-%D0%BF%D1%80%D0%B2%D0%B8-%D0%B4%D0%B0%D0%BD-%D0%BD%D0%B0-%D0%BF%D0%BE%D1%81%D0%BB%D1%83-%D0%BD%D0%B0%D0%BA%D0%BE%D0%BD-%D0%B8%D0%B7%D0%BB%D0%B0%D1%81%D0%BA%D0%B0-%D0%B8%D0%B7-%D0%B1%D0%BE%D0%BB%D0%BD%D0%B8%D1%86%D0%B5-%D0%B8-%D0%BA%D0%BE%D1%98%D0%B8-%D1%81%D1%83-%D0%BC%D1%83-%D0%B4%D1%80%D0%B6%D0%B0%D0%B2%D0%BD%D0%B8%D1%86%D0%B8-%D0%BF%D0%BE%D0%B6%D0%B5%D0%BB%D0%B5%D0%BB%D0%B8-%D0%B1%D1%80%D0%B7-%D0%BE%D0%BF%D0%BE%D1%80%D0%B0%D0%B2%D0%B0%D0%BA"/>
      </related>
      <p>S druge strane, poglavlje 35, koje se odnosi na ostala pitanja, a u našem slučaju na Kosovo i Metohiju, ušlo bi tek u poslednju, sedmu grupu, i rešavalo bi se neposredno pre samog punopravnog članstva. Ranije je bilo predviđeno da napredak u ovom poglavlju takođe prati ceo proces. Stadijum 2 obuhvata poglavlja 14, 15, 21, 22, 25, 26 i 27, a odnosi se na obrazovanje, istraživanje, mlade, kulturu, sport, okolinu, transport, telekomunikacije i energiju. Čim bi se otvorila i zatvorila navedena poglavlja, kandidati bi, na primer, mogli odmah da koriste evropske programe kao što su Erazmus plus, Horizon i Lajf plus i da imaju konkretne koristi i pre punopravnog članstva u evropskom istraživačkom prostoru i transevropskim mrežama.</p>
      <p>U 3. grupi su poglavlja 5, 7, 8, 19, 20 i 28 koja se tiču zapošljavanja, socijalne politike, zdravstva, zaštite potrošača i konkurentnosti.</p>
      <p>U četvrtom stadijumu su ekonomski i finansijski poslovi s oblastima 4, 9, 16, 17, 18 i 32, a u petoj - unutrašnje tržište, poljoprivreda i ribolov s poglavljima 1, 2, 3, 6, 10, 11, 12, 13 i 29, što, na primer, otvara vrata carinske unije. Faza 6 obuhvata spoljne poslove s oblastima 30 i 31, kada ćemo morati da uskladimo, na primer, naše odnose s Rusijom, a faza 7 - poglavlja 33, 34 i 35.</p>
      <related>
        <a href="https://www.novosti.rs/%D0%B2%D0%B5%D1%81%D1%82%D0%B8/%D0%BD%D0%B0%D1%81%D0%BB%D0%BE%D0%B2%D0%BD%D0%B0/%D0%BF%D0%BE%D0%BB%D0%B8%D1%82%D0%B8%D0%BA%D0%B0.393.html:830820-%D0%9F%D0%B0%D0%B4-%D0%BB%D0%B0%D0%B6%D0%BD%D0%B5-%D0%B4%D1%80%D0%B6%D0%B0%D0%B2%D0%B5-%D0%9A%D0%BE%D1%81%D0%BE%D0%B2%D0%BE-%D0%9A%D0%BE%D1%98%D0%B8-%D1%81%D1%82%D0%BE%D0%BB%D0%B0%D1%80-%D1%9B%D0%B5-%D0%B8%D0%BC-%D1%81%D0%BA%D0%BB%D0%B5%D0%BF%D0%B0%D1%82%D0%B8-%D1%81%D1%82%D0%BE%D0%BB%D0%B8%D1%86%D1%83-%D1%83-%D0%A3%D0%9D"/>
      </related>
      <p>
        <b>PRIMENA OD 2020.</b>
      </p>
      <p>Francuska ističe da se evropska budućnost zemalja Zapadnog Balkana ne dovodi u pitanje, a predlaže da novi sistem zaživi već od januara.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:830727-Na-protestima-u-Francuskoj-uhapseno-260-osoba"/>
        <a href="http://www.novosti.rs/vesti/naslovna/politika/aktuelno.289.html:830555-Ministar-Vulin-Niste-nasi-kolonijalni-gospodari-molim-EU-da-se-uzdrzi-od-zapaljivih-izjava"/>
        <a href="http://www.novosti.rs/vesti/naslovna/politika/aktuelno.289.html:830518-EU-porucuje-Kurtiju-i-Mustafi-Ne-provocirajte-izjavama-o-reciprocitetu"/>
        <a href="http://www.novosti.rs/vesti/naslovna/politika/aktuelno.289.html:830495-Srbiji-pristup-petini-kase-EU"/>
        <a href="http://www.novosti.rs/vesti/planeta.299.html:829128-Francuska-Od-novembra-2018-uhapseno-10000-zutih-prsluka"/>
      </related>
    </article>
  </body>
</html>