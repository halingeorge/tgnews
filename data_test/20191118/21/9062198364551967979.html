<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378875/bakan-cavusoglu-eger-buralar-temizlenmezse-harekati-baslatacagiz"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T21:46:00+00:00"/>
    <meta property="og:title" content="Bakan Çavuşoğlu: Eğer buralar temizlenmezse harekatı başlatacağız"/>
    <meta property="og:description" content="Çavuşoğlu, Rusya ve ABD ile yapılan mutabakatlara ilişkin, &quot;Mutabakatın gereğini yaptılar mı hayır yapmadılar, biz üzerimize düşeni yaptık. Buralar temizlenmezse harekatı başlatacağız.&quot; dedi."/>
  </head>
  <body>
    <article>
      <h1>Bakan Çavuşoğlu: Eğer buralar temizlenmezse harekatı başlatacağız</h1>
      <h2>Çavuşoğlu, Rusya ve ABD ile yapılan mutabakatlara ilişkin, "Mutabakatın gereğini yaptılar mı hayır yapmadılar, biz üzerimize düşeni yaptık. Buralar temizlenmezse harekatı başlatacağız." dedi.</h2>
      <address>
        <time datetime="2019-11-18T21:46:00+00:00">18 Nov 2019, 21:46</time>
      </address>
      <p>Dışişleri Bakanı Mevlüt Çavuşoğlu'ndan Rusya ve ABD ile yapılan mutabakat hakkında açıklama geldi.</p>
      <p>Çavuşoğlu, "ABD ve Rusya mutabakat gereğini yapmadı. Eğer buralar temizlenmezse harekatı başlatacağız." açıklamasında bulunurken, " İsrail'in desteklediği Fransa'nın başını çektiği bazı ülkeler terör devleti kurmak istedi. Biz bunu bozduk." dedi.</p>
      <p>Dışişleri Bakanı Mevlüt Çavuşoğlu, dış politikaya ilişkin olarak bazı açıklamalarda bulundu. ABD tarafından düzenlenen operasyonla öldürülen DEAŞ lideri Ebubekir el-Bağdadi ile ilgili konuşan Çavuşoğlu, istihbaratı 'Türk Silahlı Kuvvetleri (TSK) tarafından yakalanan teröristin' verdiğini söyledi.</p>
      <p>NE OLMUŞTU?</p>
      <p>Türkiye'nin, Suriye'nin kuzeyinde terör örgütü YPG/ PKK tarafından oluşturulmak istenen terör koridorunu bertaraf etmek, bölgede Güvenli Bölge oluşturmak amacıyla başlattığı Barış Pınarı Harekatı'na, 18 Ekim'de ABD ile varılan anlaşma sonrası 120 ara verilmişti.</p>
      <p>Cumhurbaşkanı Recep Tayyip Erdoğan ve heyetiyle birlikte görüşmek için Ankara'ya gelen ABD Başkan Yardımcısı Mike Pence, 4 saat 20 dakika süren görüşmenin ardından,"Türkiye'nin, Barış Pınarı Harekatı'na 120 saatliğine ara vereceğini ve bu sürede ABD'nin YPG'nin güvenli bölgeden çekilmesini sağlayacağını" söylemişti.</p>
      <h3>RUSYA İLE VARILAN SOÇİ MUTABAKATI</h3>
      <p>ABD ile varılan mutabakatın sona ermesinin ardından Türkiye, bu kez 22 Ekim'de Rusya ile 10 maddelik Soçi mutabakatını imzalanmıştı.</p>
      <p>İşte mutabık kalınan konular:</p>
      <p>1- Suriye'nin siyasi birliği ve toprka bütünlüğünün ve Türkiye'nin milli güvenliğinin korunmasına olan bağlılığını teyit ederler.</p>
      <p>2- Terörizmin tüm şekil ve tezahülleriyle mücadele etme ve Suriye topraklarındaki ayrılıkçı gündemleri boşa çıkarma yönündeki kararlılıklarını vurgularlar.</p>
      <p>3- Bu çerçevede Tel Abyad ve Rasulayn'ı içine alan 32 kilometre derinlikteki mevcut Barış Pınarı Harekatı alanındaki statüko muhafaza edilecektir.</p>
      <p>4- Her iki taraf Adana anlaşmasının önemini teyit eder. Rusya Federasyonu mevcut koşullarda Adana anlaşmasının uygulanmasını kolaylaştıracaktır.</p>
      <p>5- 23 Ekim 2019 öğlen saat 12.00'den itibaren, Rus askeri polisi ve Suriye sınır muhafızları, Barış Pınarı Harekatı alanının dışında kalan Türkiye-Suriye sınırının, Suriye tarafına, YPG unsurları ve silahlarının Türkiye-Suriye sınırından itibaren 30 kilometrenin dışına çıkarılmasını temin etmek için çıkarılacaktır. Bu işlem 150 saat içinde tamamlanacaktır. Aynı saat itibariyle mevcut Barış Pınarı Harekatının alanı sınırlarının batısı ve doğusunda 10 kilometre derinlikte, Kamışlı hariç, Türk-Rus ortak devriyeleri başlayacaktır.</p>
      <p>6- Münbiç ve Tel Rıfat'tan bütün YPG unsurları silahlarıyla birlikte çıkarılacaktır.</p>
      <p>7- Her iki taraf, terörist unsurlarının sızmalarının önlenmesinin için gerekli tedbirleri alacaktır.</p>
      <p>8. Mültecilerin güvenli ve gönüllü şekilde geri dönüşlerini kolaylaştırmak maksadıyla ortak çalışma yapılacaktır.</p>
      <p>9. Bu muhtıranın uygulanmasını gözetmek ve koordine etmek amacıyla müşterek bir denetim ve doğrulama mekanizması ihdas edilecektir.</p>
      <p>10. Taraflar Astana Mekanizması çerçevesinde Suriye ihtilafına kalıcı bir siyasi çözüm bulunması amacıyla çalışmalarını sürdürecek ve Anayasa Komitesi'nin faaliyetlerini destekleyecektir.</p>
    </article>
  </body>
</html>