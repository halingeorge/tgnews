<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/crime/2019/11/18/kratkata-istoriia-na-politicheskite-ubiistva-kastro-e-rekordior-pri-opitite.429920"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T21:00:00+00:00"/>
    <meta property="og:title" content="Кратката история на политическите убийства. Кастро е рекордьор при опитите!"/>
    <meta property="og:description" content="Пистолети, чадъри, чаши с чай – всички тези предмети са потенциални убийци | Dnes.bg"/>
  </head>
  <body>
    <article>
      <h1>Кратката история на политическите убийства. Кастро е рекордьор при опитите!</h1>
      <h2>Пистолети, чадъри, чаши с чай – всички тези предмети са потенциални убийци</h2>
      <address><time datetime="2019-11-18T21:00:00+00:00">18 Nov 2019, 21:00</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Какво е общото между чадър, чаша чай и самурайски меч? Всички тези предмети са използвани за покушение или политически убийства.</p>
      <p>Покушението е един от най-старите методи, чрез които да се отървеш от някого, който в ръцете си има прекалено много власт или се е превърнал в опасност.</p>
      <p>Може би най-известното политическо убийство на XX-ти век е това на президента на САЩ Джон Кенеди. Той не е първият американски лидер, който е застрелян докато все още е на власт. Всъщност е четвъртият след Линкълн, Гарфилд и Маккинли. Опити за убийство са правени и срещу други американски президенти, но те успяват да избегнат куршумите. </p>
      <p>Кралските особи също не са застраховани. През 1914 година е убит престолонаследникът на Австро-Унграия Франц Фердинанд. Това предизвиква поредица от събития, които водят до началото на Първата световна война.</p>
      <p>Едно от първите политически убийства, заснето на лента, е това на кралят на Югославия Александър I по време на визита във Франция през 1934 г. А през 1960 година лидерът на социалистическата партия в Япония Инеджиро Асанума е намушкан хладнокръвно със самурайски меч докато държи реч пред стотици свои поддръжници. Убиецът е 17-годишен ултранационалист.</p>
      <p>За най-странното политическо убийство се счита това на крал Едуард II. По заръка на неговата отчуждена съпруга, кралица Изабела, той бил жигосан многократно и умрял от раните си. Точно къде се е случило това, остава неясно.</p>
      <p>Политическите убийства могат да бъдат извършени и след заговор на самата държава или чуждо правителство. В повечето случаи, историите за такива покушения звучат като излезли от роман за Джеймс Бонд.</p>
      <p>Руският революционер Лев Троцки е убит с шило за лед през 1940 г. Неговият убиец по-късно е провъзгласен за Герой на Съветския съюз.</p>
      <p>През 1978 година българският дисидент Георги Марков е убит с чадър посред бял ден в центъра на Лондон.</p>
      <p>Бившият руски полковник Александър Литвиненко умира през 2006 година от отравяне с радиация. Отровата влиза в организма му, след като изпива чаша чай в суши ресторант в Лондон.</p>
      <p>Твърди се, че последните три убийства са поръчани от руската държава. Но и САЩ не остава по-назад. През 1960 година Америка изпраща химика Синди Готлиб в Конго, за да достави отрова, която да се сложи в паста за зъби и да убие премиера на страната Патрис Лумумба. Планът по-късно е изоставен.</p>
      <p>Разследване на Конгреса през 1970 година разкрива, че ЦРУ е сътворила пистолет с отрова. Мишената щяла да почувства единствено нещо като ухапване от комар, а стреличката щяла да се разтопи без да оставя следи. По-късно жертвата умира със симптоми, подобни на тези при сърдечен удар.</p>
      <p>Но зад всеки успешен опит, се крият хиляди неуспешни. Линкълн оцелява, след като получава дрехи, заразени с дребна шарка, по пощата преди да бъде застрелян през 1865 г.  А ходът на Втората световна война можеше и да бъде промемен, ако Хитлер не бе избегнал опита за покушение през 1944 година.</p>
      <p>Но никой не е оцелял след повече опити за убийство от Фидел Кастро. 638 пъти някой е опитвал да сложи край на живота на кубинския лидер.</p>
      <p>В съвременния свят обаче технологиите са напреднали много. Оръжията стават все по-незабележими, а най-често атаките срещу лидери на различни групировки са планирани. Само преди няколко месеца, президентът на Венецуела бе нападнат с дрон.</p>
      <p>Дроновете всъщност са най-често използваните оръжия за съвременно покушение. Но с напредването на технологиите, може би съвсем скоро ще говорим и за нов феномен - дигиталното убийство.</p>
    </article>
  </body>
</html>