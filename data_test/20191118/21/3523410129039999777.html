<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640578/%D8%AF%D9%84%D8%A7%DB%8C%D9%84-%D8%AA%D8%A7%D8%A8-%D8%A2%D9%88%D8%B1%DB%8C-%D8%A7%D9%82%D8%AA%D8%B5%D8%A7%D8%AF-%D8%A7%DB%8C%D8%B1%D8%A7%D9%86-%D8%AF%D8%B1-%D9%85%D9%82%D8%A7%D8%A8%D9%84-%D8%AA%D8%AD%D8%B1%DB%8C%D9%85%E2%80%8C%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T21:40:00+00:00"/>
    <meta property="og:title" content="دلایل تاب آوری اقتصاد ایران در مقابل تحریم‌ها"/>
    <meta property="og:description" content="نایب رئیس اتاق بازرگانی ایران با برشمردن دلایل تاب آوری اقتصاد ایران در مقابل تحریم ها گفت: ۵۴ درصد از مجموع صادرات ایران به همسایگان بوده است."/>
  </head>
  <body>
    <article>
      <h1>
        <a href="https://www.bultannews.com/fa/news/640578/%D8%AF%D9%84%D8%A7%DB%8C%D9%84-%D8%AA%D8%A7%D8%A8-%D8%A2%D9%88%D8%B1%DB%8C-%D8%A7%D9%82%D8%AA%D8%B5%D8%A7%D8%AF-%D8%A7%DB%8C%D8%B1%D8%A7%D9%86-%D8%AF%D8%B1-%D9%85%D9%82%D8%A7%D8%A8%D9%84-%D8%AA%D8%AD%D8%B1%DB%8C%D9%85%E2%80%8C%D9%87%D8%A7">دلایل تاب آوری اقتصاد ایران در مقابل تحریم‌ها</a>
      </h1>
      <h2>نایب رئیس اتاق بازرگانی ایران با برشمردن دلایل تاب آوری اقتصاد ایران در مقابل تحریم ها گفت: ۵۴ درصد از مجموع صادرات ایران به همسایگان بوده است.</h2>
      <address><time datetime="2019-11-18T21:40:00+00:00">18 Nov 2019, 21:40</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، حسین سلاح ورزی عصر امروز (دوشنبه ۲۷ آبان) در یازدهمین همایش فرصت های <b>سرمایه گذاری</b> با بیان اینکه آمار تجارت خارجی کشور در سال ۹۷ حکایت از آن دارد که در شرایط <b>تحریم</b> از مجموع ۴۴ میلیارد دلار صادرات ایران، ۲۴ میلیارد دلار به کشورهای همسایه بوده است گفت: ۵۴ درصد از مجموع صادرات ایران به کشورهای همسایه صورت گرفته است.</p>
      <p>نایب رئیس اتاق بازرگانی، صنایع، معادن و کشاورزی ایران افزود: رونق صادرات کشورهای همسایه یکی از دلایل تاب آوری اقتصاد ایران در مقابل تحریم ها و خنثی سازی فشارهایی است که از سوی دشمنان به اقتصاد ایران وارد آمده است.</p>
      <p>سلاح ورزی گفت: از مجموع واردات ۱۶ کشور منطقه که چیزی حدود هزار و ۱۸۰ میلیارد دلار است تنها سهم ایران ۲۴ میلیارد دلار یعنی دو درصد کل واردات این کشورها بوده است.</p>
      <p>وی تصریح کرد: مجموع صادرات کشورهای همسایه نیز هزار و ۳۰۰ میلیارد دلار است.</p>
      <p>یازدهمین همایش فرصت های سرمایه گذاری کشور قرار بود عصر امروز با حضور اسحاق جهانگیری معاون اول رئیس جمهور، رئیس سازمان بورس و اوراق بهادار و جمعی از وزرا برگزار شود که تا این لحظه تنها رئیس کل بیمه مرکزی ، معاون سازمان بورس و نایب رئیس اتاق بازرگانی ایران در این همایش حضور یافته اند.</p>
    </article>
  </body>
</html>