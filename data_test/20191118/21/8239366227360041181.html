<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/pyatov_vstanovyv_rekord_sered_vorotariv_u_zbirniy_ukrainy_331056.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T21:08:00+00:00"/>
    <meta property="og:title" content="П’ятов встановив рекорд серед воротарів у збірній України"/>
    <meta property="og:description" content="Воротар і капітан збірної України з футболу Андрій П'ятов провів 93 матчі в складі національної команди."/>
  </head>
  <body>
    <article>
      <h1>П’ятов встановив рекорд серед воротарів у збірній України</h1>
      <h2>Воротар і капітан збірної України з футболу Андрій П'ятов провів 93 матчі в складі національної команди.</h2>
      <address>
        <time datetime="2019-11-18T21:08:00+00:00">18 Nov 2019, 21:08</time>
      </address>
      <p>Таким чином, 35-річний Андрій П'ятов обігнав Олександра Шовковського за кількістю матчів за першу команду країни і встановив рекорд серед воротарів. Про це повідомляє <a href="https://www.ua-football.com/ukrainian/national/1574002656-pyatov-oboshel-shovkovskogo-po-kolichestvu-matchey-za-sbornuyu-i-ustanovil-rekord-sredi-vratarey.html">Ua-football</a>, передає <a href="https://www.ukrinform.ua/rubric-sports/2820581-patov-vstanoviv-rekord-sered-vorotariv-u-zbirnij-ukraini.html">Укрінформ</a>.</p>
      <p>Більше матчів за збірну України провели лише 4 футболістів: Олег Гусєв (98), Руслан Ротань (100), Андрій Шевченко (111) і Анатолій Тимощук (144).</p>
      <p>Як інформувало агентство, 17 листопада збірна України зіграла в нічию із Сербією (2:2), а Андрій П'ятов вийшов у цьому матчі у стартовому складі. Підопічні Андрія Шевченка завершили відбір на першому місці у турнірній таблиці групи B і зіграють на Євро-2020. Команда Андрія Шевченка не програла у відборі жодного матчу - 6 перемог та 2 нічиї. Сербія фінішувала у групі третьою і братиме участь у стикових матчах.</p>
      <p>Жеребкування фінальної частини турніру відбудеться 30 листопада у Бухаресті, початок - о 19.00.</p>
    </article>
  </body>
</html>