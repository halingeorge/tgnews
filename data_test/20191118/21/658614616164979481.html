<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175923/hoogeveens-vliegveld-lonkt-naar-sportvliegers-lelystad"/>
    <meta property="og:site_name" content="omroep flevoland"/>
    <meta property="article:published_time" content="2019-11-18T21:55:00+00:00"/>
    <meta property="og:title" content="Hoogeveens vliegveld lonkt naar sportvliegers Lelystad"/>
    <meta property="og:description" content="Vliegveld Hoogeveen hoopt op de komst van meer sportvliegtuigen van Lelystad Airport, nu het Drentse vliegveld een nieuwe landingsbaan heeft. Sportvliegers zouden bij het vliegveld in Lelystad steeds meer beperkt worden in de mogelijkheden."/>
  </head>
  <body>
    <article>
      <h1>Hoogeveens vliegveld lonkt naar sportvliegers Lelystad</h1>
      <address>
        <time datetime="2019-11-18T21:55:00+00:00">18 Nov 2019, 21:55</time>
      </address>
      <p>
        <b>Vliegveld Hoogeveen hoopt op de komst van meer sportvliegtuigen van Lelystad Airport, nu het Drentse vliegveld een nieuwe landingsbaan heeft. Sportvliegers zouden bij het vliegveld in Lelystad steeds meer beperkt worden in de mogelijkheden.</b>
      </p>
      <p>Dat zegt de voorzitter van Vliegveld Hoogeveen Jur Stavast tegen <a href="https://www.rtvdrenthe.nl/nieuws/154354/Vliegveld-Hoogeveen-hoopt-op-meer-sportvliegtuigen">RTV Drenthe</a>: "In Lelystad moeten ze zich nu van tevoren melden en een vluchtplan indienen. Dat vinden dat soort vliegers veel gedoe. En dat heb je hier veel sneller geregeld. Er zijn nu een aantal vliegers die zich hier hebben georiënteerd en die zouden dan ook een hangar willen bouwen."</p>
      <p><b>Nieuwe hangar</b><br/>Stavast denkt voor komende zomer meer duidelijkheid over de nieuwe hangar te krijgen. "Het gaat alleen om een stalling voor mensen die een eigen vliegtuig hebben. Maar dan zou je meer gebruik krijgen van de baan. En bovendien krijg je dan meer reuring hier, doordat er dan meer mensen op het vliegveld komen en een dag hier doorbrengen."</p>
      <p><b>Drainage</b><br/>In een paar weken tijd is onder de Drentse landingsbaan twaalf kilometer nieuwe drainage aangelegd. De baan is hierdoor aanzienlijk verbeterd. Het vliegveld is volledig eigendom van de gemeente Hoogeveen.</p>
      <p>
        <a href="https://www.google.com/maps/place/52.455238,5.520364">Bekijk in Google Maps 📍</a>
      </p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>