<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/cant-deny-claim-for-theft-of-vehicle-given-to-valet-says-supreme-court"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-18T21:19:00+00:00"/>
    <meta property="og:title" content="വാഹനം പാര്‍ക്ക് ചെയ്യുന്നിടത്ത് നിന്ന് മോഷ്ടിക്കപ്പെടുകയോ തകരാര്‍ സംഭവിക്കുകയോ ചെയ്താല്‍ ഇതിന്റെ ഉത്തരവാദിത്തം പാര്‍ക്കിംഗ് അനുവദിക്കുന്ന സ്ഥാപനത്തിന്: സുപ്രീംകോടതി"/>
    <meta property="og:description" content="ന്യൂഡല്‍ഹി: റെയില്‍വെ സ്‌റ്റേഷന്‍, ഹോട്ടലുകള്‍, സിനിമാ തീയറ്റര്‍ തുടങ്ങിയ സ്ഥലങ്ങളില്‍ വാഹനം പാര്‍ക്ക് ചെയ്യുമ്പോള്‍, വാഹനം മോഷ്ടിക്കപ്പെടുകയോ വാഹനങ്ങള്‍ക്ക് തകരാര്‍ സംഭവിക്കുകയോ ചെയ്താല്‍ ഇതിന്റെ ഉത്തരവാദിത്തം പാര്‍ക്കിംഗ് അനുവദിക്കുന്ന സ്ഥാപനത്തിനാണെന്ന് സുപ്രീം കോടതി. വാലറ്റ്..."/>
  </head>
  <body>
    <article>
      <h1>വാഹനം പാര്‍ക്ക് ചെയ്യുന്നിടത്ത് നിന്ന് മോഷ്ടിക്കപ്പെടുകയോ തകരാര്‍ സംഭവിക്കുകയോ ചെയ്താല്‍ ഇതിന്റെ ഉത്തരവാദിത്തം പാര്‍ക്കിംഗ് അനുവദിക്കുന്ന സ്ഥാപനത്തിന്: സുപ്രീംകോടതി</h1>
      <address><time datetime="2019-11-18T21:19:00+00:00">18 Nov 2019, 21:19</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ന്യൂഡല്‍ഹി: റെയില്‍വെ സ്‌റ്റേഷന്‍, ഹോട്ടലുകള്‍, സിനിമാ തീയറ്റര്‍ തുടങ്ങിയ സ്ഥലങ്ങളില്‍ വാഹനം പാര്‍ക്ക് ചെയ്യുമ്പോള്‍, വാഹനം മോഷ്ടിക്കപ്പെടുകയോ വാഹനങ്ങള്‍ക്ക് തകരാര്‍ സംഭവിക്കുകയോ ചെയ്താല്‍ ഇതിന്റെ ഉത്തരവാദിത്തം പാര്‍ക്കിംഗ് അനുവദിക്കുന്ന സ്ഥാപനത്തിനാണെന്ന് സുപ്രീം കോടതി. വാലറ്റ് പാര്‍ക്കിംഗ് സംവിധാനത്തില്‍ വാഹനം എങ്ങനെ പാര്‍ക്ക് ചെയ്യുന്നുവോ അതേ രീതിയില്‍ തിരിച്ചു നല്‍കേണ്ടത് പാര്‍ക്കിംഗ് ഒരുക്കുന്ന സ്ഥാപനത്തിന്റെ ഉത്തരവാദിത്തമാണ്. വാഹനത്തിന് എന്തെങ്കിലും കേടുപാടുകള്‍ സംഭവിച്ചാല്‍ അതിന്റെ ഉത്തരവാദിത്വം പാര്‍ക്കിംഗിലെ ജീവനക്കാരന്റെ മേല്‍ ഇടരുതെന്നും സുപ്രീം കോടതി വ്യക്തമാക്കി.</p>
      <p>ഡല്‍ഹിയിലെ ഒരു ഫൈവ് സ്റ്റാര്‍ ഹോട്ടലിന്റെ പാര്‍ക്കിംഗില്‍ നിന്നും കാര്‍ മോഷണം പോയതുമായി ബന്ധപ്പെട്ട കേസിലാണ് സുപ്രീം കോടതി ഈ സുപ്രധാന വിധി പ്രഖ്യാപിച്ചത്. വാഹനം മോഷണം പോയ സംഭവത്തില്‍ ഇന്‍ഷുറന്‍സ് തുക നല്‍കാന്‍ കമ്പനി തയ്യാറായെങ്കിലും മാനേജ്‌മെന്റ് ഇതിനെ എതിര്‍ത്തിരുന്നു. തുടര്‍ന്ന് വാഹന ഉടമ സുപ്രീം കോടതിയെ സമീപിക്കുകയായിരുന്നു.</p>
      <p>സാധാരണ ഇത്തരം സ്ഥലങ്ങളില്‍ പാര്‍ക്ക്‌ ചെയ്യാനെത്തുമ്പോള്‍ നാം കാണുന്ന വാചകമാണ് 'പാര്‍ക്ക് അറ്റ് യുവര്‍ ഓണ്‍ റിസ്‌ക്ക്' എന്നത് . വാഹനം പാര്‍ക്ക് ചെയ്യുന്നത് നിങ്ങളുടെ സ്വന്തം ഉത്തരവാദിത്തത്തിലാണ് എന്നാണ് ഇതിന്റെ അര്‍ത്ഥം.വാഹനത്തിന് എന്തെങ്കിലും തരത്തിലുള്ള കേടുപാടുകള്‍ സംഭവിച്ചാല്‍ കൈ ഒഴിയാനുള്ള മുന്‍കൂര്‍ ജാമ്യമാണിത്.  </p>
    </article>
  </body>
</html>