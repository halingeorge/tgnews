<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cunoscuta-manechina-si-a-castigat-fiul-in-instanta-o-pensie-alimentara-de-250-e-20095392"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T21:40:35+00:00"/>
    <meta property="og:title" content="Cunoscuta manechină și-a câștigat fiul în instanță + o pensie alimentară de 250 €"/>
    <meta property="og:description" content="Andreea Podărescu se poate bucura, deocamdată, de o primă victorie în instanță în fața celui care i-a fost patru ani iubit, mai mult, are cu el un băiețel!"/>
  </head>
  <body>
    <article>
      <h1>Cunoscuta manechină și-a câștigat fiul în instanță + o pensie alimentară de 250 €</h1>
      <address><time datetime="2019-11-18T21:40:35+00:00">18 Nov 2019, 21:40</time> by <a rel="author">Cristian Blanuta</a></address>
      <p>
        <b>Andreea Podărescu se poate bucura, deocamdată, de o primă victorie în instanță în fața celui care i-a fost patru ani iubit, mai mult, are cu el un băiețel! Astfel, magistrații au stabilit ca fiul lor de doi ani să stea cu mama. Mai mult, Gheorghe Bădoi va trebui să plătească și o pensie alimentară de aproximativ 250 de euro. <a href="http://cancan.ro/">CANCAN.RO, site-ul nr.1 din România</a>, vă prezintă, în exclusivitate, toate detaliile unui proces care pare departe de a se fi încheiat.</b>
      </p>
      <p>Patru ani a durat relația Andreei cu Gheorghe Bădoi, bărbatul despre care a crezut că-i va fi și iubit, și soț, și prieten până la moarte. Cu atât mai mult cu cât în viața manechinului și a omului de afaceri urma să apară un băiețel. Dar… Din ce spunea, la acea vreme, Andreea, iubitul ar fi ”tradus-o” cu Iuliana Luciu, apoi, totul a degenerat. S-au despărțit și au ajuns la judecată. Pentru micuț.<b> (CITEȘTE ȘI: <a href="https://www.cancan.ro/iuliana-luciu-a-castigat-procesul-cu-andreea-podarescu-ce-suma-primeste-sora-nicoletei-20061354">IULIANA LUCIU A CÂSTIGAT PROCESUL CU ANDREEA PODĂRESCU. CE SUMĂ PRIMEȘTE DESPĂGUBIRE SORA NICOLETEI</a>)</b></p>
      <p>Pe rând, Andreea Podărescu și fostul ei iubit au fost când reclamanți, când pârâți, fiecare considerând că nu e cel care a greșit în relație. Instanța a ținut cont de toate dovezile aduse de avocați și a dat o primă decizie, care îi este favorabilă fotomodelului. Băiețelul va locui cu mama lui, iar tatăl micuțului va trebui să plătească o pensie alimentară de 1.200 de lei lunar.</p>
      <h3>Sentința! Când își poate vedea Gheorghe Bădoi fiul</h3>
      <p>Iată ce s-a decis la Judecătoria Sectorului 3: <i><b>”Stabileşte în mod provizoriu domiciliul minorului la domiciliul mamei, până la soluţionarea dosarului civil, aflat pe rolul Judecătoriei Sectorului 3 Bucureşti. Obligă reclamantul-pârât la plata unei pensii de întreţinere în favoarea minorului în sumă de 1.200 lei lunar, începând cu data introducerii cererii, respectiv data de 17.10.2019, şi până la soluţionarea dosarului civil. Plata pensiei de întreţinere urmează a fi executată pe data de 10 a fiecărei luni”.</b></i></p>
      <figure>
        <img src="https://www.cancan.ro/wp-content/uploads/2019/11/43554490_2128953870536587_4934782788764172288_n.jpg"/>
        <figcaption>Andreea Podărescu a câștigat, în instanță, dreptul de a locui cu fiul ei de doar doi ani</figcaption>
      </figure>
      <p>Fostul iubit al modelului are și el niște drepturi: <i><b>”Bădoi Gheorghe va avea un program de legături personale cu minorul, în următoarea modalitate: (NU RATA: </b></i><b><a href="https://www.cancan.ro/andreea-podarescu-data-afara-din-casa-de-propria-mama-eu-nu-mai-am-o-familie-19926741">ANDREEA PODĂRESCU, DATĂ AFARĂ DIN CASĂ DE PROPRIA MAMĂ</a>)</b></p>
      <p>
        <i>
          <b>– În săptămânile impare ale lunii, respectiv prima şi a treia săptămână ale fiecărei luni, în weekend, sâmbăta de la ora 10:00 şi până la ora 18:00, respectiv duminică, de la ora 10:00 şi până la ora 18:00, prin luarea minorului de către tată de la domiciliul mamei sale şi readucerea la acest domiciliu.</b>
        </i>
      </p>
      <p>
        <i>
          <b>– În săptămânile pare ale lunii, respectiv a doua şi a patra, în ziua de marţi de la ora 10:00 şi până la ora 18:00, respectiv ziua de joi, de la ora 10:00 şi până la ora 18:00, mama urmând a duce minorul la reşedinţa tatălui.”</b>
        </i>
      </p>
      <h3>Andreea Podărescu și-a acuzat iubitul că a bătut-o</h3>
      <p>În urmă cu aproximativ două luni, Andreea Podărescu a povestit, la emisiunea “Xtra Night Show”, cum ar fi fost bătută şi umilită de fostul său iubit. Andreea a mărturisit că partenerul ei de viață şi-a schimbat total comportamentul faţă de ea şi a început să fie violent, în perioada în care era însărcinată. Cei doi s-au despărţit când băieţelul avea șapte luni. <b>(VEZI AICI: <a href="https://www.cancan.ro/sexy-asistenta-tv-s-a-spovedit-instantei-mi-am-vandut-imaginea-unor-branduri-si-mi-am-cenzurat-joburile-ca-sa-nu-fiu-o-usuratica-19970097">SEXY-ASISTENTA TV S-A SPOVEDIT INSTANȚEI</a>)</b></p>
      <p><i><b>„Sunt într-un conflict care durează de foarte mult timp. A devenit mult mai violent de un an şi jumătate. De când noi doi ne-am despărţit. M-a strâns de gât, mi-am văzut moartea cu ochii”,</b></i> a declarat Andreea Podărescu.</p>
      <p>
        <b>Cine deţine informaţii despre acest subiect este rugat să ne scrie la pont@cancan.ro sau pe Whatsapp la 0741 CANCAN (226.226)</b>
      </p>
    </article>
  </body>
</html>