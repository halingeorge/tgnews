<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/197822/tasoylas-gia-syntagmatiki-anatheorisi-mporei-na-ferei-veltiosi-tis-zois-ton-ellinon"/>
    <meta property="og:site_name" content="CNN.gr"/>
    <meta property="article:published_time" content="2019-11-18T21:26:39+00:00"/>
    <meta property="og:title" content="Τασούλας για συνταγματική αναθεώρηση: Μπορεί να φέρει βελτίωση της ζωής των Ελλήνων"/>
    <meta property="og:description" content="«Η συνταγματική αναθεώρηση που καλούμαστε να αποφασίσουμε δεν εκπληρώνει τις φιλοδοξίες για τις οποίες ξεκίνησε, ωστόσο περιέχει διατάξεις με ενδιαφέρον, και..."/>
  </head>
  <body>
    <article>
      <h1>Τασούλας για συνταγματική αναθεώρηση: Μπορεί να φέρει βελτίωση της ζωής των Ελλήνων</h1>
      <h2>«Η συνταγματική αναθεώρηση που καλούμαστε να αποφασίσουμε δεν εκπληρώνει τις φιλοδοξίες για τις οποίες ξεκίνησε, ωστόσο περιέχει διατάξεις με ενδιαφέρον, και με τις συγκλίσεις που μπορούν να επιτευχθούν, μπορούν να επιφέρουν βελτίωση της ζωής των Ελλήνων, καλύτερη κυβερνητική σταθερότητα και ενίσχυση της αλληλεγγύης της πολιτείας έναντι των οικονομικά αδυνάμων».</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 23:26 , 18 November 2019</p>
      <p>Αυτά τόνισε στην ομιλία του επί της <b>συνταγματικής αναθεώρησης</b> στην ολομέλεια του κοινοβουλίου, ο πρόεδρος της Βουλής των Ελλήνων <a href="https://www.cnn.gr/eidhseis/tag/1096/kostas-tasoylas"><b>Κώστας Τασούλας</b> </a>τονίζοντας ότι, παρά τη φιλοδοξία της μειοψηφίας της προηγούμενης Βουλής για εκτεταμένες αλλαγές, έστω και αυτός ο μικρός αριθμός άρθρων (που έφτασε στην παρούσα Βουλή) <b>είναι ικανός, με την κατάλληλη νομοθετική και κυβερνητική εφαρμογή, να αποφέρει καρπούς.</b></p>
      <p>Όπως είπε ο κ. Τασούλας, «ήταν ζητούμενο να αλλάξουν οι διατάξεις που σχετίζονται με τα δικαστικά προνόμια του πολιτικού προσωπικού, την πολιτική σταθερότητα δια της απόσεισης εθνικών εκλογών λόγω μη εκλογής Προέδρου Δημοκρατίας, την <b>ενίσχυση του κοινωνικού κράτους με ελάχιστο εγγυημένο εισόδημα, και τη διευκόλυνση της ψήφου των Ελλήνων του εξωτερικού</b>».</p>
      <p>«Η φιλοδοξία να είχαμε μια ριζική και μαζική αναθεώρηση χάθηκε, και οι ευθύνες αυτής της απώλειας αποδίδονται στην προηγούμενη πλειοψηφία» παρατήρησε ο κ. Τασούλας. Σημείωσε πάντως ότι έγινε<b> εξαιρετική δουλειά στην επιτροπή αναθεώρησης της παρούσας Βουλής:</b> «Οι αλλαγές που εισηγείται σε εμάς, οι οποίες μπορούν να διανθιστούν και με άλλες δύσκολες, σπάνιες συγκλίσεις, μπορούν να συμβούν μέσα σε αυτό το πενθήμερο συζητήσεων στην ολομέλεια», είπε. </p>
      <p>Τέλος, εξέφρασε τη βεβαιότητά του «θα συνεχίσουμε μια θετική συνταγματική παράδοση, με αυτές τις 8-9 αλλαγές, που μπορούν να επιφέρουν βελτίωση της ζωής των Ελλήνων, σε μια επίτευξη καλύτερης κυβερνητικής σταθερότητας και σε μια ενίσχυση της πολιτικής αλληλεγγύης της πολιτείας έναντι οικονομικά αδυνάμων».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/197821/kontra-varoyfaki-mpakogianni-sti-voyli-prepei-na-synithiso-tin-ageneia-sas">Κόντρα Βαρουφάκη-Μπακογιάννη στη Βουλή – Πρέπει να συνηθίσω την αγένειά σας</a>
        </li>
        <li>
          <a href="https://www.cnn.gr/news/politiki/story/197796/syriza-gia-tin-pagkosmia-hmera-exaleipsis-tis-vias-kata-ton-gynaikon">ΣΥΡΙΖΑ για την Παγκόσμια Ημέρα Εξάλειψης της βίας κατά των Γυναικών</a>
        </li>
        <li>
          <a href="https://www.cnn.gr/news/politiki/story/197792/prasino-ginetai-to-ktirio-tis-voylis">«Πράσινο» γίνεται το κτήριο της Βουλής</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/17218/syntagmatikh-anathewrhsh">ΣΥΝΤΑΓΜΑΤΙΚΗ ΑΝΑΘΕΩΡΗΣΗ</a>
        </li>
        <li>
          <a href="https://www.cnn.gr/eidhseis/tag/1096/kostas-tasoylas">ΚΩΣΤΑΣ ΤΑΣΟΥΛΑΣ</a>
        </li>
        <li>
          <a href="https://www.cnn.gr/eidhseis/tag/76/voyli">ΒΟΥΛΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/18/197814/snapshot/19-11-14_0013__DPX1090.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197825/snapshot/6330-2.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197784/snapshot/2756901.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197786/snapshot/Capture-n43.JPG"/>
      </figure>
    </article>
  </body>
</html>