<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/sp-2022-katar-smesta-navijace-u-plutajuce-hotele-393123.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T21:19:00+00:00"/>
    <meta property="og:title" content="SP 2022 - Katar smešta navijače u &quot;plutajuće hotele&quot;"/>
    <meta property="og:description" content="Po mnogo čemu će naredno Svetsko prvenstvo u fudbalu biti specifično."/>
  </head>
  <body>
    <article>
      <h1>SP 2022 - Katar smešta navijače u "plutajuće hotele"</h1>
      <h2>Po mnogo čemu će naredno Svetsko prvenstvo u fudbalu biti specifično.</h2>
      <address><time datetime="2019-11-18T21:19:00+00:00">18 Nov 2019, 21:19</time> by <a rel="author">Beta</a></address>
      <p>Organizatori Svetskog fudbalskog prvenstva u Kataru 2022. godine iznajmili su dva broda za krstarenje za smeštaj navijača.<br/><br/>Plutajući hoteli sa 4.000 kabina biće usidreni u luci Doha za vreme Svetskog fudbalskog prvenstva koje počinje 21. novembra 2022. godine.<br/><br/>Brodovi su iznajmljeni od jedne kompanije iz Ženeve kako bi se Katar što bolje pripremio za dolazak stotine hiljada fudbalskih navijača na prvi Mundijal na Bliskom istoku.<br/><br/>Organizatori Svetskog prvenstva nisu objasnili kako će navijači moći da rezervišu kabinu na kruzerima. U planu je pokretanje sajtova za navijače.</p>
      <p>Izvor: Beta</p>
    </article>
  </body>
</html>