<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109096-Psihologat-Kalin-Gaytanddziev%253A-Zad-reshetkite-e-vadzno-da-si-maksimalno-avtentichen"/>
    <meta property="og:site_name" content="Канал 3"/>
    <meta property="article:published_time" content="2019-11-18T21:41:00+00:00"/>
    <meta property="og:title" content="Психологът Калин Гайтанджиев: Зад решетките е важно да си максимално автентичен"/>
    <meta property="og:description" content="В продължение на 10 години той е работил като психолог в затвора и е правел престоя на лишените от свобода по-лек"/>
  </head>
  <body>
    <article>
      <h1>Психологът Калин Гайтанджиев: Зад решетките е важно да си максимално автентичен</h1>
      <h2>В продължение на 10 години той е работил като психолог в затвора и е правел престоя на лишените от свобода по-лек</h2>
      <address>
        <time datetime="2019-11-18T21:41:00+00:00">18 Nov 2019, 21:41</time>
      </address>
      <p><b>Познат като психолога от затвора Калин Гайтанджиев не малко пъти е бил спасителният пояс за хората, които попадат зад решетките. В продължение на 10 години той е правел престоя на лишените от свобода по-лек заради умението му да говори с душата на отсрещния.<br/></b> </p>
      <p>,,Ролята на психолога в местата за лишаване от свобода е да даде надежда на човек и да го накара да вярва, че когато излезе отвън не всичко е загубено и че ще може да рестартира системата‘‘, сподели Калин в предаването ,,Другото лице‘‘ по Канал 3.</p>
      <p> </p>
      <p>Той разкри, че зад решетките е важно да си максимално автентичен – от външния вид до начина, по който говориш с лишените от свобода.</p>
      <p> </p>
      <p>,,Ако вътре се изтупаш с един костюм и сложиш един чепик за парлама, веднага те хващат и усещат, че това е признак за несигурност. През лятото аз ходех вътре с джапанки и къси гащи. Държах се максимално автентично и дори говорех на техния език. Правех нещата, които</p>
      <p> </p>
      <p>Правят и те – играехме футбол и дори съм се хранел заедно с тях в столовата‘‘, казва още психологът.</p>
      <p> </p>
      <p>За тези 10 години, през които Калин е работил в затвора, е видял различни истории, които помни и до днес. Има една от тях обаче, която го е разтърсила.</p>
      <p> </p>
      <p>,,Най-разтърсващата история ми се случи в затвора в Кремиковци. В съзнанието ми е запечатано едно момче, което тогава беше на 18 години. Русо е и с огромни очила. Той беше един от първите, с които контактувах тогава и водех интервю. Той започна разговора по следния начин: ,,Единственото, което си спомням през съзнателния живот е как баща ми ме смазваше от бой. Това се случваше всеки ден. Ден след ден... Майка ми се опитваше да ме защитава и тогава той смазваше и нея от бой. Станах на 15 и един ден избягах от вкъщи, напих се, прибрах се и взех брадвата, и докато баща ми спи в леглото си, го направих на пастет. Удрях, удрях, удрях... докато се убедя, че няма никакъв шанс той да е жив. Когато вдигнах завивките се оказа, че тази нощ майка ми и баща ми са сменили местата си...‘‘.</p>
      <p> <br/> </p>
      <p>Другото тежко нещо, което Калин Гайтанджиев е виждал зад решетките, са мъжките сълзи.</p>
      <p> </p>
      <p>Към днешна дата Калин е психолог в едно от столичните училища и освен това работи като семеен консултант.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/comments/108901-Psihologat-ot-zatvora-v-%20Drugoto-lice%20%253A-Nedelya%252C-22%253A30-ch.-po-Kanal-3-%2528VIDEO%2529"/>
      </related>
    </article>
  </body>
</html>