<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/prada-anthodesmes-tyligmenes-sto-xarti-video/2917957/"/>
    <meta property="og:site_name" content="Newsit.gr"/>
    <meta property="article:published_time" content="2019-11-18T21:15:12+00:00"/>
    <meta property="og:title" content="Prada: Ανθοδέσμες… τυλιγμένες στο χαρτί! video"/>
    <meta property="og:description" content="Διαφημιστικές πινακίδες, περιοδικά, ιστότοποι, μέσα κοινωνικής δικτύωσης και πλέον και ανθοδέσμες. Όλα αυτά στην νέα εντυπωσιακή καμπάνια της Prada."/>
  </head>
  <body>
    <article>
      <h1>Prada: Ανθοδέσμες… τυλιγμένες στο χαρτί! video</h1>
      <h2>Διαφημιστικές πινακίδες, περιοδικά, ιστότοποι, μέσα κοινωνικής δικτύωσης και πλέον και ανθοδέσμες. Όλα αυτά στην νέα εντυπωσιακή καμπάνια της Prada.</h2>
      <address><time datetime="2019-11-18T21:15:12+00:00">18 Nov 2019, 21:15</time> by <a rel="author">Newsit Newsroom</a></address>
      <p>Η Prada επιστρατεύει ένα νέο μέσο για να προωθήσει τη διαφημιστική της καμπάνια για τη συλλογή resort 2020- ανθοπωλεία σε μεγάλες πόλεις σε όλο τον κόσμο, όπως το Μιλάνο, το Λονδίνο, το Παρίσι, τη Μόσχα, τη Νέα Υόρκη, τη Σαγκάη και το Τόκιο, σύμφωνα με το WWD.</p>
      <p>Στα συγκεκριμένα καταστήματα θα χρησιμοποιούνται φύλλα χαρτιού με φωτογραφίες της καμπάνιας για να τυλίγονται φρέσκες ανθοδέσμες λουλουδιών προτού παραδίδονται στους πελάτες.</p>
      <p>Σε αρμονία με τη γενική ιδέα της εκστρατείας και την έμπνευση πίσω από τη συλλογή που παρουσιάστηκε στη Νέα Υόρκη τον Μάιο, αυτή η κίνηση μάρκετινγκ έχει στόχο να εξυμνήσει την ομορφιά των απλών πραγμάτων, την καθημερινή ζωή και την πραγματικότητα.</p>
      <p>Στις φωτογραφίες απεικονίζονται άνδρες και γυναίκες μοντέλα που κρατούν λουλούδια τυλιγμένα σε χαρτί με εικόνες της διαφημιστικής καμπάνιας του οίκου Prada.</p>
      <h3>Δείτε το εντυπωσιακό promo βίντεο της Prada</h3>
      <figure>
        <iframe src="https://www.youtube.com/embed/wz7GrP-eWig" width="640" height="360" data-service="Youtube" scrolling="no"/>
      </figure>
      <p>Το εγχείρημα υλοποιήθηκε σε συνεργασία με δύο φωτογράφους, τον Ντριου Βίκερς με έδρα τη Νέα Υόρκη που δημιούργησε ασπρόμαυρα πορτρέτα και τον Ιάπωνα Κέιζο Κιταγίμα που φωτογράφησε τα μοντέλα σε κίνηση με αυθορμητισμό και αμεσότητα.</p>
    </article>
  </body>
</html>