<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-motor-23499252-video-formula-1-mecanicii-red-bull-schimbat-pneurile-lui-verstappen-1-82-secunde-record.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T21:52:00+00:00"/>
    <meta property="og:title" content="VIDEO ​Formula 1: Mecanicii Red Bull i-au schimbat pneurile lui Verstappen în 1,82 secunde, un record"/>
    <meta property="og:description" content="Mecanicii echipei Red Bull au stabilit încă un record privind schimbul de penuri, reuşind să înlocuiască trenul de cauciucuri al monopostului pilotat de Max Verstappen în 1,82"/>
  </head>
  <body>
    <article>
      <h1>VIDEO ​Formula 1: Mecanicii Red Bull i-au schimbat pneurile lui Verstappen în 1,82 secunde, un record</h1>
      <address><time datetime="2019-11-18T21:52:00+00:00">18 Nov 2019, 21:52</time> by <a rel="author">Silviu Dumitru</a></address>
      <p><b>Mecanicii echipei Red Bull au stabilit încă un record privind schimbul de penuri, reuşind să înlocuiască trenul de cauciucuri al monopostului pilotat de Max Verstappen în 1,82 secunde, la Marele Premiu al Braziliei, scrie News.ro.</b><br/><br/><b/>Numai în acest sezon ei au bătut de trei ori recordul, cu 1,91 secunde, 1,88 şi acum, cu 1,82 secunde.</p>
      <figure>
        <iframe data-src="https://twitter.com/F1/status/1196443196265504768?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Max Verstappen a câştigat MP al Braziliei, care a avut loc, duminică, pe circuitul de la Sao Paulo. El a fost urmat de francezul Pierre Gasly de la Toro Rosso şi, după ce Lewis Hamilton a fost penalizat cu cinci secunde, de spaniolul Carlos Sainz de la McLaren-Renault.<br/><br/>Sextuplul campion mondial Lewis Hamilton a trecut al treilea linia de sosire, dar a fost penalizat cu cinci secunde după un accident avut cu thailandezul Alexander Albon de la Red Bull, în penultimul tur.<br/><br/>În urma penalizării, britanicul a căzut pe locul 7, după finlandezul Kimi Raikkonen, locul 4, italianul Antonio Giovinazzi, locul 5, ambii de la Alfa Romeo şi australianul Daniel Ricciardo de la Renault.<br/><br/>Au mai punctat britanicul Lando Norris de la McLaren-Renault, locul 8, mexicanul Sergio Perez de la Racing Point, locul 9, şi rusul Danil Kviat de la Toro Rosso, locul 10.<br/><br/>Piloţii Ferrari, germanul Sebastian Vettel şi Charles Leclerc din Monaco, au abandonat, după ce s-au ciocnit unul cu altul, în turul 65/71, într-un moment în care ocupau locurile 4, respectiv 5.<br/><br/><br/> </p>
    </article>
  </body>
</html>