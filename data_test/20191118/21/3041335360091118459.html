<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/sports/football/paok-anoixti-proponisi-me-mikri-proseleysi/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T21:57:42+00:00"/>
    <meta property="og:title" content="ΠΑΟΚ: Ανοιχτή προπόνηση με μικρή προσέλευση"/>
    <meta property="og:description" content="Σε μία αλλαγή από τα συνηθισμένα, οι ποδοσφαιριστές του ΠΑΟΚ προπονήθηκαν στην Τούμπα τη Δευτέρα, υπό τα βλέμματα των οπαδών τους."/>
  </head>
  <body>
    <article>
      <h6 class="kicker">Ηταν μία αλλαγή</h6>
      <h1>ΠΑΟΚ: Ανοιχτή προπόνηση με μικρή προσέλευση</h1>
      <h2>Σε μία αλλαγή από τα συνηθισμένα, οι ποδοσφαιριστές του ΠΑΟΚ προπονήθηκαν στην Τούμπα τη Δευτέρα, υπό τα βλέμματα των οπαδών τους.</h2>
      <address><time datetime="2019-11-18T21:57:42+00:00">18 Nov 2019, 21:57</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Το πρωτάθλημα έχει διακοπεί λόγω των αναμετρήσεων των Εθνικών και οι άνθρωποι του ΠΑΟΚ βρήκαν άλλο τρόπο για να δώσουν στους οπαδούς την ευκαιρία να βρεθούν στις εξέδρες… Πως; Με την ανοιχτή προπόνηση στην Τούμπα το απόγευμα της Δευτέρας.</p>
      <p>Βέβαια, είναι γεγονός ότι η ανταπόκριση ήταν μικρή και συγκεντρώθηκαν λίγοι θεατές για να παρακολουθήσουν τους παίκτες του Άμπελ Φερέιρα. Ωστόσο, έστω και έτσι, ήταν μία αλλαγή για τους ποδοσφαιριστές σε σχέση με τα συνηθισμένα.</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <p>Το προπονητικό πρόγραμμα περιελάμβανε ασκήσεις φυσικής κατάστασης, παιχνίδια κατοχής, κυκλοφορίας της μπάλας και ολοκληρώθηκε με οικογενειακό στο μισό γήπεδο. Το τελευταίο είχε και το μεγαλύτερο ενδιαφέρον για τον κόσμο, αφού είχε πιο πολλή δράση από τις ασκήσεις.</p>
      <p>Στο υπόλοιπο γκρουπ ενσωματώθηκαν οι Γιάννης Μιχαηλίδης και Ενέα Μιχάι που ολοκλήρωσαν τις υποχρεώσεις τους με τις Εθνικές τους, ενώ ο Ντιέγκο Μπίσεσβαρ έκανε αποφόρτιση και οι τραυματίες Λέο Ζαμπά και Πόντους Βέρνμπλουμ ακολούθησαν θεραπεία κι ατομικό πρόγραμμα αντίστοιχα.</p>
      <p>Την Τρίτη (19/11) οι παίκτες του ΠΑΟΚ θα προπονηθούν στις 10:30 το πρωί στη Νέα Μεσημβρία.</p>
      <p>
        <a href="https://www.in.gr/2019/11/19/culture/vrethike-xryso-daxtylidi-tou-oskar-ouailnt-tin-arxaioelliniki-afierosi/">Βρέθηκε το χρυσό δαχτυλίδι του Οσκαρ Ουάιλντ με την αρχαιοελληνική επιγραφή</a>
      </p>
    </article>
  </body>
</html>