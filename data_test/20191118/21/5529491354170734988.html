<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/genova-operaio-edoardo-pizzirani-morto-3118675/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T21:06:16+00:00"/>
    <meta property="og:title" content="Genova, operaio di 26 anni muore schiacciato da un rullo alla Nastrider"/>
    <meta property="og:description" content="GENOVA – Incidente mortale sul lavoro a Genova Voltri nel pomeriggio di lunedì 18 novembre. Un operaio di 26 anni, Edoardo Pizzirani, è rimasto schiacciato da un rullo all’interno di una azienda che lavora metalli. Sul posto sono intervenuti i soccorsi con medici e ambulanze ma non è stato possibile salvare la vita del giovane operaio. Sul posto sono presenti gli ispettori della Asl e la polizia per cercare di ricostruire la dinamica dell’incidente.Campi Bisenzio, neonata abbandonata in una borsa accanto alla farmacia: è mortaCesare Battisti, fine pena mai: la Cassazione non cancella l’ergastolo Secondo quanto ricostruito dagli agenti, l’operaio era al lavoro con il titolare della ditta, la Nastrider, che lavora coil, in via Giuseppe Ungaretti. I due sarebbero entrati nell’area dove era in funzione un rullo manovrato da un altro dipendente. Edoardo Pizzirani si sarebbe chinato sul nastro e per motivi ancora da chiarire sarebbe rimasto incastrato con un braccio. L’altro operaio avrebbe subito bloccato il macchinario…"/>
  </head>
  <body>
    <article>
      <h1>Genova, operaio di 26 anni muore schiacciato da un rullo alla Nastrider</h1>
      <address><time datetime="2019-11-18T21:06:16+00:00">18 Nov 2019, 21:06</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/ambulanza-1-4.jpg"/>
        <figcaption>(Foto Ansa)</figcaption>
      </figure>
      <p>GENOVA – Incidente mortale sul lavoro a Genova Voltri nel pomeriggio di lunedì 18 novembre. Un operaio di 26 anni, <b>Edoardo Pizzirani</b>, è rimasto schiacciato da un rullo all’interno di una azienda che lavora metalli.</p>
      <p>Sul posto sono intervenuti i soccorsi con medici e ambulanze ma non è stato possibile salvare la vita del giovane operaio. Sul posto sono presenti gli ispettori della Asl e la polizia per cercare di ricostruire la dinamica dell’incidente.</p>
      <figure>
        <a href="https://www.blitzquotidiano.it/cronaca-italia/campi-bisenzio-neonata-abbandonata-borsa-farmacia-3118898/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/campi-bisenzio-neonata-abbandonata-borsa-farmacia-3118898/">
          <img src="https://static.blitzquotidiano.it/wp/wp-content/uploads/2019/11/farmacia-comunale-farmapiana-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/campi-bisenzio-neonata-abbandonata-borsa-farmacia-3118898/">Campi Bisenzio, neonata abbandonata in una borsa accanto alla farmacia: è morta</a>
      </h3>
      <figure>
        <a href="https://www.blitzquotidiano.it/cronaca-italia/cesare-battisti-ergastolo-3118877/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/cesare-battisti-ergastolo-3118877/">
          <img src="https://static.blitzquotidiano.it/wp/wp-content/uploads/2019/11/battisti_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/cesare-battisti-ergastolo-3118877/">Cesare Battisti, fine pena mai: la Cassazione non cancella l’ergastolo</a>
      </h3>
      <p>Secondo quanto ricostruito dagli agenti, l’operaio era al lavoro con il titolare della ditta, la<b> Nastrider,</b> che lavora coil, in via Giuseppe Ungaretti. I due sarebbero entrati nell’area dove era in funzione un rullo manovrato da un altro dipendente.</p>
      <p>Edoardo Pizzirani si sarebbe chinato sul nastro e per motivi ancora da chiarire sarebbe rimasto incastrato con un braccio. L’altro operaio avrebbe subito bloccato il macchinario ma senza riuscire a salvare il collega. Gli ispettori della Asl hanno sequestrato la macchina mentre i poliziotti hanno interrogato i testimoni. Il pubblico ministero ha aperto un fascicolo per<b> omicidio colposo. </b></p>
      <h3>Sindacati: “Elevare gli standard di sicurezza”</h3>
      <p>“Non si può morire sul lavoro a 26 anni come a 60: è incivile, insopportabile e allarmante”. <b>Cgil Cisl Uil Genova</b> “esprimono sconcerto e rammarico per la morte di un giovane operaio di 26 anni avvenuta questo pomeriggio a causa di un incidente all’interno della fabbrica Nastrisider di Prà”.</p>
      <p>Cgil Cisl Uil Genova “credono fortemente che sia necessario continuare a battersi per l’elevazione degli standard di sicurezza all’interno dei luoghi di lavoro, anche nelle realtà più piccole dove il sindacato, purtroppo, riesce a entrare a fatica. È necessario proseguire la nostra battaglia di sensibilizzazione affinché la cultura della sicurezza penetri all’interno di ogni luogo di lavoro – scrivono in una nota -. Ancora una volta Genova e la Liguria sono colpite da un incidente mortale, avvenimenti che non sembrano destinati a scomparire nonostante la nostra costante insistenza presso istituzioni, enti e mondo delle imprese” affermano <b>Maria Pia Scandolo,</b> segretaria Camera del Lavoro Cgil Genova,<b> Marco Granara,</b> segretario generale Cisl Genova, e <b>Fabio Servidei,</b> segretario confederale regionale Uil Liguria. (Fonte: Ansa)</p>
    </article>
  </body>
</html>