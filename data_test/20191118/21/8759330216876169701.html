<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904278/-luis-enrique-gaat-na-verlies-van-dochtertje-weer-aan-de-slag-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T21:30:00+00:00"/>
    <meta property="og:title" content="'Luis Enrique gaat na verlies van dochtertje weer aan de slag'"/>
    <meta property="og:description" content="Luis Enrique zit op het Europees kampioenschap waarschijnlijk weer op de bank als bondscoach van Spanje. De trainer nam in juni ontslag bij La Roja omdat zijn dochtertje ernstig ziek was en hij tijd met haar wilde doorbrengen."/>
  </head>
  <body>
    <article>
      <h1>'Luis Enrique gaat na verlies van dochtertje weer aan de slag'</h1>
      <address>
        <time datetime="2019-11-18T21:30:00+00:00">18 Nov 2019, 21:30</time>
      </address>
      <p>
        <b>Luis Enrique zit op het Europees kampioenschap waarschijnlijk weer op de bank als bondscoach van Spanje. De trainer nam in juni ontslag bij La Roja omdat zijn dochtertje ernstig ziek was en hij tijd met haar wilde doorbrengen.</b>
      </p>
      <p>Eind augustus overleed het achtjarige dochtertje van de 49-jarige Enrique aan botkanker. De voormalig oefenmeester van onder meer FC Barcelona en AS Roma kreeg steunbetuigingen over de hele wereld en zijn opvolger bij Spanje, Robert Moreno, gaf aan dat hij direct weer opzij zou stappen als Enrique zich klaar achtte voor een terugkeer bij de nationale ploeg.</p>
      <p>Dat moment lijkt nu te zijn gekomen, zegt het Spaanse <i>Cadena COPE</i>. Het medium laat weten dat Moreno sowieso niet op de bank zit tijdens het Europees kampioenschap van volgende zomer en dat Enrique de belangrijkste kandidaat is om dat wel te gaan doen. Moreno nam de job in juni op zich, maar heef weinig ervaring en was voorheen alleen assistent van Enrique.</p>
      <p>De Spanjaarden zijn met nog één wedstrijd te gaan in hun groep al geplaatst voor het EK. Een poule met onder meer Zweden, Roemenië en Noorwegen werd winnend afgesloten waardoor La Furia Roja in de zomer van 2020 in het eigen Bilbao zal uitkomen op het EK.</p>
      <figure>
        <iframe data-src="https://twitter.com/tjcope/status/1196495231820144641?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>