<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/abd-den-skandal-bati-seria-aciklamasi-yerlesimler-artik-hukuka-aykiri-degil-1208404.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T21:42:00+00:00"/>
    <meta property="og:title" content="ABD'den skandal 'Batı Şeria' açıklaması: Yerleşimler artık hukuka aykırı değil"/>
    <meta property="og:description" content="ABD Dışişleri Bakanı Mike Pompeo, işgal altındaki Batı Şeria'da yer alan Yahudi yerleşim birimlerini artık yasa dışı olarak görmediklerini duyurdu."/>
  </head>
  <body>
    <article>
      <h1>ABD'den skandal 'Batı Şeria' açıklaması: Yerleşimler artık hukuka aykırı değil</h1>
      <h2>ABD Dışişleri Bakanı Mike Pompeo, işgal altındaki Batı Şeria'da yer alan Yahudi yerleşim birimlerini artık yasa dışı olarak görmediklerini duyurdu.</h2>
      <address>
        <time datetime="2019-11-18T21:42:00+00:00">18 Nov 2019, 21:42</time>
      </address>
      <p><b>Bakan Pompeo</b>, bakanlık binasında düzenlediği basın toplantısında, konuya ilişkin açıklamalarda bulundu.</p>
      <p><b>Donald Trump</b> yönetimi olarak, <b>Batı Şeria'da </b>yer alan Yahudi yerleşim birimlerine yönelik <b>Barack Obama </b>dönemindeki politikayı değiştirdiklerini belirten <b>Pompeo</b>, ABD'nin Batı Şeria'daki gelişmelerle ilgili uzun yıllardır sürdürdüğü yaklaşımın, barışın sağlanmasında işe yaramadığını savundu.</p>
      <p><b>Pompeo, 39. ABD Başkanı Jimmy Carter </b>yönetiminin, 1978'de, İsrail'in sivil yerleşim girişimlerinin uluslararası hukuka uygun olmadığını savunduğunu ancak 40. ABD Başkanı Ronald Reagan yönetiminin ise buna karşı çıktığını hatırlattı.</p>
      <p>
        <b>Dışişleri Bakanı Pompeo, şunları söyledi:</b>
      </p>
      <p>"Reagan yönetimi, söz konusu yerleşim alanlarının yasa dışı olduğuna inanmadığını ve İsrail'in sivil yerleşim girişimlerini uluslararası hukuka uygun olduğunu ifade etti. Tartışmanın tüm taraflarını dikkatlice inceledikten sonra, Trump yönetimi olarak, Başkan Reagan ile aynı fikirde olduğumuzu belirtiyor ve ABD'nin artık Batı Şeria'daki yerleşimlerin uluslararası hukuka aykırı olduğunu düşünmediğini açıklıyorum."</p>
    </article>
  </body>
</html>