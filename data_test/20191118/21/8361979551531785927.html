<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/pompeo-pro-obamu-yovanovich-ta-teylora-novini-svitu-50054283.html"/>
    <meta property="og:site_name" content="НВ"/>
    <meta property="article:published_time" content="2019-11-18T21:05:00+00:00"/>
    <meta property="og:title" content="Помпео похвалив роботу Йованович та Тейлора в Україні, але розкритикував Обаму"/>
    <meta property="og:description" content="Держсекретар США Майк Помпео позитивно оцінив роботу послів в Україні Марі Йованович та Вільяма Тейлора."/>
  </head>
  <body>
    <article>
      <h1>Помпео похвалив роботу Йованович та Тейлора в Україні, але розкритикував Обаму</h1>
      <h2>Держсекретар США Майк Помпео позитивно оцінив роботу послів в Україні Марі Йованович та Вільяма Тейлора.</h2>
      <address>
        <time datetime="2019-11-18T21:05:00+00:00">18 Nov 2019, 21:05</time>
      </address>
      <p>Про це він заявив під час прес-конференції у Держдепартаменті США, повідомляє <a href="https://www.ukrinform.ua/rubric-polytics/2820713-pompeo-zadovolenij-robotou-jovanovic-i-tejlora-v-ukraini.html">Укрінформ</a>.</p>
      <p>За його словами, дипломати просували "належну" політику США в українському напрямку.</p>
      <p>"Потрібно лише врахувати простий факт, що саме Білл Тейлор замінив посла Йованович, і кожний з них рухався в напрямку належної політики щодо України, про що я радий говорити і пишаюся тим, що зробила нинішня адміністрація для України", - сказав держсекретар США.</p>
      <p>Помпео переконаний, що команда Трампа "виправила серйозні невдачі політики адміністрації Обами щодо України".</p>
      <p>За словами глави Держдепу, попередній уряд США "створив реальний ризик для життя людей в Україні і дозволив Володимиру Путіну захопити Крим і розгорнути бойові дії на Донбасі".</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png?stamp=1&amp;q=85&amp;w=115"/>
      </figure>
      <p>Іван Яковина<br/>Україна підкорює Америку. Чому всі очманіли від свідчень Тейлора</p>
      <p>Помпео також зазначив, що під час правління Обами Україні надавали тільки ковдри і нелетальне обладнання.</p>
      <p>"Я пишаюся тим, що зробили ми. Політика президента Трампа реалізовувалася Державним департаментом послідовно", - зазначив держсекретар США.</p>
      <p>Відповідаючи на питання, чому він не заступився за посла Йованович, коли особистий адвокат Трампа домагався її звільнення, Помпео зазначив, що завжди намагається зміцнити дипломатію і "дуже пишається командою".</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/762/original/67ab3f95111fa36d47ffafe6fc16a4fe.png?stamp=1&amp;q=85&amp;w=115"/>
      </figure>
      <p>Вільям Тейлор<br/>Вірний партнер України</p>
      <p>Нагадаємо, що тимчасовий повірений у справах США в Україні Вільям Тейлор та експосол США в Україні виступили в Конгресі США в рамках розслідування <a href="https://nv.ua/specials/impichment-trampa-poslednie-novosti.html">імпічменту президента США Дональда Трампа.</a></p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
    </article>
  </body>
</html>