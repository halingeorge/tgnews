<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/italijani-so-jo-povabili-na-lepotni-izbor-245651"/>
    <meta property="og:site_name" content="Slovenske novice"/>
    <meta property="article:published_time" content="2019-11-18T21:03:00+00:00"/>
    <meta property="og:title" content="Italijani so jo povabili na lepotni izbor"/>
    <meta property="og:description" content="Damiano in Petra Roi sta bila zadnja leta povsem običajen zakonski par, odslej pa bosta tudi estradna kolega. Italijani jo namreč vabijo na eno od eminentnih prireditev, poleg tega intenzivneje nač..."/>
  </head>
  <body>
    <article>
      <h1>Italijani so jo povabili na lepotni izbor</h1>
      <h2>Petro Roi je povabil organizator izbora Models for Italy Gianni Maser.</h2>
      <address><time datetime="2019-11-18T21:03:00+00:00">18 Nov 2019, 21:03</time> by <a rel="author">Roman Turnšek</a></address>
      <slideshow>
        <figure>
          <img src="https://www.slovenskenovice.si/images/slike/2019/11/04/1567296.jpg"/>
          <figcaption>Z Damianom sta se leta 2017 udeležila lepotnega izbora v Italiji. FOTO: Osebni arhiv</figcaption>
        </figure>
        <figure>
          <img src="https://www.slovenskenovice.si/images/slike/2019/11/04/1567297.jpg"/>
          <figcaption>Petra in Gianni Maser. FOTO: Osebni arhiv</figcaption>
        </figure>
      </slideshow>
      <p><b>Damiano</b> in <b>Petra Roi</b> sta bila zadnja leta povsem običajen zakonski par, odslej pa bosta tudi estradna kolega. Italijani jo namreč vabijo na eno od eminentnih prireditev, poleg tega intenzivneje načrtuje vrnitev v menedžerske vode. Petro, ki je imela v preteklosti zaradi družabnih omrežij težave s posamezniki, med njimi so bili tudi takšni iz poslanskih vrst, ki so ji pošiljali nespodobna povabila, k sodelovanju vabi direktor in glavni organizator izbora za Models for Italy <b>Gianni Maser</b>. »A brez nespodobnih povabil,« se smeji povabljenka. Maser je ni povabil po naključju, saj njuna zgodba sega v leto 2017, ko je na omenjenem izboru nastopil njen mož Damiano. Maser se je z zakoncema odlično ujel in se nedavno pošalil, da Petre ne more pozabiti, nato pa ji je zakuhal presenečenje. Ne da bi ji omenil kaj več, jo je javno na facebooku povabil na izbor Models for Italy 2020. Po presenečenju je povabilo sprejela in se izbora ne bo udeležila kot tekmovalka, temveč kot gostja. Za tekmovalko</p>
      <figure>
        <img src="https://www.slovenskenovice.si/images/slike/2019/11/04/1567297.jpg"/>
        <figcaption>Petra in Gianni Maser. FOTO: Osebni arhiv</figcaption>
      </figure>
      <p>namreč ne izpolnjuje pogojev, saj je poročena in mama, se bo pa dogodka vseeno udeležila z največjim veseljem. »Na izboru je vsako leto veliko znanih imen tako z italijanske kot drugih scen, in priložnosti za spoznavanje nikakor ne smem zavreči,« pravi. Lotila se bo tudi dela na glasbeni sceni. Poleg Damiana poje namreč tudi njuna hčerka <b>Paris</b>. V preteklosti je Petra delala kot menedžerka, večinoma za glasbene izvajalce iz držav nekdanje Jugoslavije, zaradi nosečnosti in materinstva se je iz tega posla umaknila in pomagala možu, zdaj pa meni, da je čas za vrnitev. Damiano jo podpira, prav tako hčerka, ki je že samostojna, zato bo Petra spet lahko poprijela za delo. </p>
    </article>
  </body>
</html>