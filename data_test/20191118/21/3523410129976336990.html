<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640562/%DA%86%D9%86%D8%AF-%DA%AF%D8%B1%D9%88%D9%87-%D9%88%D8%A7%D8%A8%D8%B3%D8%AA%D9%87-%D8%A8%D9%87-%D9%85%D9%86%D8%A7%D9%81%D9%82%DB%8C%D9%86-%D8%AF%D8%B1-%D8%AA%D8%AC%D9%85%D8%B9%D8%A7%D8%AA-%D8%A7%D8%AE%DB%8C%D8%B1-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T21:17:00+00:00"/>
    <meta property="og:title" content="چند گروه وابسته به منافقین در تجمعات اخیر دستگیر شدند"/>
    <meta property="og:description" content="عضو کمیسیون امنیت ملی و سیاست خارجی مجلس اعلام کرد چند گروه وابسته به منافقین در تجمعات اخیر دستگیر شدند."/>
  </head>
  <body>
    <article>
      <h1>
        <a href="https://www.bultannews.com/fa/news/640562/%DA%86%D9%86%D8%AF-%DA%AF%D8%B1%D9%88%D9%87-%D9%88%D8%A7%D8%A8%D8%B3%D8%AA%D9%87-%D8%A8%D9%87-%D9%85%D9%86%D8%A7%D9%81%D9%82%DB%8C%D9%86-%D8%AF%D8%B1-%D8%AA%D8%AC%D9%85%D8%B9%D8%A7%D8%AA-%D8%A7%D8%AE%DB%8C%D8%B1-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF">چند گروه وابسته به منافقین در تجمعات اخیر دستگیر شدند</a>
      </h1>
      <h2>عضو کمیسیون امنیت ملی و سیاست خارجی مجلس اعلام کرد چند گروه وابسته به منافقین در تجمعات اخیر دستگیر شدند.</h2>
      <address><time datetime="2019-11-18T21:17:00+00:00">18 Nov 2019, 21:17</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، جواد کریمی قدوسی عضو کمیسیون امنیت ملی و <b>سیاست</b> خارجی <b>مجلس شورای اسلامی</b> اظهار داشت: آقای شمخانی دبیر شورای عالی امنیت ملی روز گذشته در نشست غیرعلنی مجلس اعلام کرد که منافقین در اعتراضات اخیر دست داشته و فعال بودند.</p>
      <p>وی افزود: تعدادی از آشوبگران متصل به منافقین دستگیر شده‌اند؛ از این افراد توسط سازمان‌های اطلاعاتی همچون وزارت اطلاعات و سپاه شناسایی شده‌اند که به سراغ آنها رفته و خواهند رفت.</p>
      <p>وی افزود: به هر حال شبکه‌هایی ایجاد کردند و در هر مرحله آن را تغییر داده و سازماندهی مجدد می‌کنند اما هدایتشان از طریق همان فضای مجازی مانند تلگرام صورت می‌گیرد.</p>
      <p>این عضو کمیسیون امنیت ملی و سیاست خارجی مجلس شورای اسلامی در همین راستا اضافه کرد: این افراد عمدتا دست به دست هم داده و فعالیت می‌کنند که خوشبختانه در حین فعالیت هم ضرباتی خوردند.</p>
      <p>کریمی قدوسی در ادامه یادآور شد: در مجموع نظام، اشراف خوبی به اینها دارد و قطعا به زودی بر تمام این خطرات و تهدیدات غلبه پیدا خواهد کرد؛ باید تاکید کنم که با برخورد با گروه‌های منافقین، باز درون مردم انسجام بهتر و حرکت قوی تر و شتاب انقلاب هم انشاالله به سرعت بیشتر می‌شود.</p>
      <p>وی در خاتمه اعلام کرد که گروه‌های وابسته به منافقین در تجمعات اخیر فعالیت داشتند که تاکنون برخی از آنها دستگیر شدند.</p>
    </article>
  </body>
</html>