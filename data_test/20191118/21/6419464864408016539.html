<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/mytilini-metanastis-esose-gynaika-apo-pnigmo/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-18T21:17:37+00:00"/>
    <meta property="og:title" content="Μυτιλήνη: Μετανάστης έσωσε γυναίκα από πνιγμό"/>
    <meta property="og:description" content="Πανικός προκλήθηκε το απόγευμα της Δευτέρας στο λιμάνι της Μυτιλήνης, όταν μια γυναίκα έπεσε στο θάλασσα, στο λιμάνι της πόλης, υπό άγνωστες συνθήκες."/>
  </head>
  <body>
    <article>
      <h1>Μυτιλήνη: Μετανάστης έσωσε γυναίκα από πνιγμό</h1>
      <address>
        <time datetime="2019-11-18T21:17:37+00:00">18 Nov 2019, 21:17</time>
      </address>
      <p>Πανικός προκλήθηκε το απόγευμα της Δευτέρας στο λιμάνι της <a href="https://neaselida.gr/tag/mytilini/"><b>Μυτιλήνης</b></a>, όταν μια <b>γυναίκα</b> έπεσε στο θάλασσα, στο <a href="https://neaselida.gr/tag/limani/"><b>λιμάνι</b></a> της πόλης, υπό άγνωστες συνθήκες.</p>
      <p>Σύμφωνα με όσα αναφέρει το lesvosnews.net, ένας <b>μετανάστης</b> διέσωσε τη γυναίκα από βέβαιο <b>πνιγμό</b>, καθώς μόλις αντιλήφθηκε ότι αυτή έπεσε στο νερό, αμέσως βούτηξε να την πιάσει.</p>
      <p>Κατά μία εκδοχή, η γυναίκα, ενώ διερχόταν από το πεζοδρόμιο της <b>προκυμαίας</b>, γλίστρησε και έπεσε μέσα στη θάλασσα. Σύμφωνα ωστόσο με την μαρτυρία οδηγού ταξί στα «Νέα της Λέσβου», η γυναίκα, που κατάγεται από το χωριό της <b>Μυτιλήνης</b>, έδειξε να παίρνει φόρα και να βουτά στη θάλασσα με τη θέλησή της, ενώ φαινόταν μεθυσμένη.</p>
      <p>Η ζωή της γυναίκας δεν διατρέχει κίνδυνο και μεταφέρθηκε στο <b>νοσοκομείο</b> Μυτιλήνης.</p>
      <p>Πηγή φωτογραφίας: «Τα Νέα της Λέσβου»</p>
      <related>
        <a href="https://neaselida.gr/ellada/ithaki-sokaroyn-oi-leptomereies-giati-ton-skotose-sto-xylo-video/"/>
      </related>
    </article>
  </body>
</html>