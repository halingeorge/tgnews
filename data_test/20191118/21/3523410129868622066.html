<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640566/%D8%AA%D9%88%D8%B6%DB%8C%D8%AD%D8%A7%D8%AA-%D8%A2%D8%B0%D8%B1%DB%8C%E2%80%8C%D8%AC%D9%87%D8%B1%D9%85%DB%8C-%D8%AF%D8%B1%D8%A8%D8%A7%D8%B1%D9%87-%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T21:31:00+00:00"/>
    <meta property="og:title" content="توضیحات آذری‌جهرمی درباره قطعی اینترنت"/>
    <meta property="og:description" content="وزیر ارتباطات و فناوری اطلاعات گفت: پیگیری‌های لازم در حال انجام است تا با عادی شدن شرایط، مجوز لازم صادر شود و شرکت‌ها مجدد اینترنت را برقرار کنند."/>
  </head>
  <body>
    <article>
      <h1>
        <a href="https://www.bultannews.com/fa/news/640566/%D8%AA%D9%88%D8%B6%DB%8C%D8%AD%D8%A7%D8%AA-%D8%A2%D8%B0%D8%B1%DB%8C%E2%80%8C%D8%AC%D9%87%D8%B1%D9%85%DB%8C-%D8%AF%D8%B1%D8%A8%D8%A7%D8%B1%D9%87-%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA">توضیحات آذری‌جهرمی درباره قطعی اینترنت</a>
      </h1>
      <h2>وزیر ارتباطات و فناوری اطلاعات گفت: پیگیری‌های لازم در حال انجام است تا با عادی شدن شرایط، مجوز لازم صادر شود و شرکت‌ها مجدد اینترنت را برقرار کنند.</h2>
      <address><time datetime="2019-11-18T21:31:00+00:00">18 Nov 2019, 21:31</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، محمدجواد آذری‌جهرمی <b>وزیر ارتباطات</b> و فناوری اطلاعات در گفت‌و‌گویی درباره اختلال اینترنت در روزهای اخیر، گفت: اینترنت اختلال ندارد، بلکه به دستور و تشخیص شورای امنیت<b> کشور</b> با ابلاغ به اپراتورها قطع شده است.</p>
      <p>وی افزود: از روز گذشته پیگیری‌های لازم در حال انجام است تا با عادی شدن شرایط، مجوز لازم صادر شود و شرکت‌ها مجدد اینترنت را برقرار کنند.</p>
      <p>وزیر ارتباطات که با خبرگزاری خانه ملت گفت‌وگو کرده است، با بیان اینکه قطع خدمات ضربه بسیاری به خدمات و مردم زده، اما حفظ امنیت کشور به تشخیص امنیت کشور بسیار حائزاهمیت است، ادامه داد: من امروز صبح با گروه‌های مختلف که در این موضوع دست‌اندرکار هستند، مانند وزارت کشور، صحبت کردم تا سریع‌تر اینترنت وصل شود.</p>
      <p>آذری‌جهرمی در پاسخ به این پرسش که آیا اینترنت داخلی می‌شود؟، خاطرنشان کرد: خیر، این صحت ندارد؛ اینترنت داخلی معنا ندارد، بلکه یک عبارت کاریکاتور شده، بسیار غلط است، ما موضوعی به نام اینترنت ملی نداریم.</p>
    </article>
  </body>
</html>