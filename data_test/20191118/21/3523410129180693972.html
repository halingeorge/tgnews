<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640569/%D8%A2%DA%98%D8%A7%D9%86%D8%B3-%D8%B9%D8%A8%D9%88%D8%B1-%D8%B0%D8%AE%D8%A7%DB%8C%D8%B1-%D8%A2%D8%A8-%D8%B3%D9%86%DA%AF%DB%8C%D9%86-%D8%A7%DB%8C%D8%B1%D8%A7%D9%86-%D8%A7%D8%B2-%DB%B1%DB%B3%DB%B0-%D8%AA%D9%86-%D8%B1%D8%A7-%D8%AA%D8%A7%DB%8C%DB%8C%D8%AF-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T21:35:00+00:00"/>
    <meta property="og:title" content="آژانس عبور ذخایر آب سنگین ایران از ۱۳۰ تن را تایید کرد"/>
    <meta property="og:description" content="آژانس بین‌المللی انرژی اتمی در گزارشی اعلام کرد که میزان دخایر آب سنگین ایران از سقف ۱۳۰ تن بالاتر رفته است."/>
  </head>
  <body>
    <article>
      <h1>
        <a href="https://www.bultannews.com/fa/news/640569/%D8%A2%DA%98%D8%A7%D9%86%D8%B3-%D8%B9%D8%A8%D9%88%D8%B1-%D8%B0%D8%AE%D8%A7%DB%8C%D8%B1-%D8%A2%D8%A8-%D8%B3%D9%86%DA%AF%DB%8C%D9%86-%D8%A7%DB%8C%D8%B1%D8%A7%D9%86-%D8%A7%D8%B2-%DB%B1%DB%B3%DB%B0-%D8%AA%D9%86-%D8%B1%D8%A7-%D8%AA%D8%A7%DB%8C%DB%8C%D8%AF-%DA%A9%D8%B1%D8%AF">آژانس عبور ذخایر آب سنگین ایران از ۱۳۰ تن را تایید کرد</a>
      </h1>
      <h2>آژانس بین‌المللی انرژی اتمی در گزارشی اعلام کرد که میزان دخایر آب سنگین ایران از سقف ۱۳۰ تن بالاتر رفته است.</h2>
      <address><time datetime="2019-11-18T21:35:00+00:00">18 Nov 2019, 21:35</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>آژانس بین‌المللی انرژی اتمی</b> در گزارشی مدعی شده است که ایران بخش دیگری از محدودیت‌های مرتبط با <b>توافق هسته‌ای</b> با قدرت‌های بزرگ را نقض کرده است.</p>
      <p>در گزارش آژانس ادعا شده است که ایران با نگهداری ۱۳۰ تن آب سنگین بخش دیگری از توافق هسته‌ای را نقض کرده است.</p>
      <p>در گزارش آژانس بین‌المللی انرژی اتمی گفته شده است که ایران در ۱۶ نوامبر ۲۰۱۹، آژانس را نسبت به افزایش میزان آب سنگین خود به بیش از۱۳۰ تن مطلع کرده است.</p>
      <p>در این گزارش همچنین اعلام شده است: در ۱۷ نوامبر ۲۰۱۹ آژانس تائید کرد که طرح تولید آب سنگین عملیاتی شده و مقدار آب سنگین ایران ۱۳۱.۵ بوده است.</p>
      <p>این گزارش، یکی دیگر از گزارش‌های آژانس بین‌المللی انرژی اتمی است که پس از اعلام گام چهارم کاهش تعهدات هسته‌ای ایران منتشر می‎شود.</p>
      <p>ایران که پیش از این در پاسخ به بدعهدی طرف‌های اروپایی برجام در عمل به تعهداتشان طی سه مرحله اقدام به کاهش تعهدات هسته‌ای خود کرده بود، در نیمه آبان‌ماه به صورت رسمی از آغاز گازدهی به سانتریفیوژها در تأسیسات هسته‌ای فردو خبر داد تا بدین ترتیب گام چهارم کاهش تعهدات هسته‌ای خود را آغاز کند.</p>
    </article>
  </body>
</html>