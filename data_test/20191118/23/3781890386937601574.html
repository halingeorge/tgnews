<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742365"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T23:15:00+00:00"/>
    <meta property="og:title" content="&quot;มิค-บรมวุฒิ&quot;โต้ข่าวลือ คนสั่งอาหารติดต่อขอเคลียร์!!"/>
    <meta property="og:description" content="'เดลินิวส์ออนไลน์' โทรศัพท์สอบถามให้แล้วกับข่าวลือ คนสั่งอาหารกว่า 100 กล่อง ติดต่อกลับมาขอเคลียร์ ผู้จัดการ 'มิค-บรมวุฒิ' ยันยังไร้วี่แววอีกฝ่ายติดต่อเข้ามา "/>
  </head>
  <body>
    <article>
      <h1>"มิค-บรมวุฒิ"โต้ข่าวลือ คนสั่งอาหารติดต่อขอเคลียร์!!</h1>
      <address>
        <time datetime="2019-11-18T23:15:00+00:00">18 Nov 2019, 23:15</time>
      </address>
      <figure>
        <img src="https://www.dailynews.co.th/admin/upload/20191119/news_aKnhXRvKFr002336_533.jpg?v=20191120053"/>
      </figure>
      <p>
        <b>"เดลินิวส์ออนไลน์" โทรศัพท์สอบถามให้แล้วกับข่าวลือ คนสั่งอาหารกว่า 100 กล่อง ติดต่อกลับมาขอเคลียร์ ผู้จัดการ "มิค-บรมวุฒิ" ยันยังไร้วี่แววอีกฝ่ายติดต่อเข้ามา </b>
      </p>
      <p>ยังคงเป็นประเด็นที่ชาวเน็ตสนใจติดตามอย่างต่อเนื่อง สำหรับกรณีที่นักแสดงอารมณ์ดีอย่างหนุ่ม มิค-บรมวุฒิ ออกมาโพสต์ข้อความวอนให้ชาวเน็ตช่วยแนะนำวิธีการแก้ไขปัญหา หลังถูกคนหลอกสั่งอาหารเป็นกว่า 100 กล่อง แต่กลับไม่ได้มีการจัดงานจริง สร้างความเสียหายเป็นเงินจำนวนหลักแสนบาท และมีแพลนจะเข้าแจ้งความในวันที่ 19 พ.ย. ตามที่เสนอข่าวไปแล้วนั้น<br/> <br/>ความคืบหน้าล่าสุดวันที่ 19 พ.ย. ผู้สื่อข่าว "เดลินิวส์ออนไลน์" โทรศัพท์สอบถามไปยังผู้จัดการส่วนตัวของหนุ่มมิค ถึงประเด็นที่มีข่าวว่า ฝั่งของคนสั่งอาหารที่หนุ่มมิคพูดถึงนั้น ได้ติดต่อกลับมาเพื่อขอเคลียร์เรื่องนี้แล้ว โดยผู้จัดการส่วนตัวของหนุ่มมิค เปิดเผยว่า "เรื่องที่อีกฝ่ายติดต่อมานั้นยังไม่มีเลย ซึ่งสภาพจิตใจของพี่มิคเรียกว่าเสียดายเงินเนอะ เพราะของมันถูกผลิตไปแล้ว ยังไงก็รอให้พี่มิคอัปเดตเอง หลังจากไปแจ้งความพรุ่งนี้ดีกว่า พี่มิคไปด้วยตัวเองเลยและให้สัมภาษณ์แน่นอนค่ะ"<br/> <br/>ขอบคุณภาพ : <b>@mickbaromvudh<br/></b> <br/><b>อ่านข่าวที่เกี่ยวข้อง...</b><br/> <br/><a href="https://www.dailynews.co.th/entertainment/742315">เอาจริง! 'มิค' จ่อแจ้งความหลังถูกหลอกสั่งอาหาร</a> </p>
      <figure>
        <img src="https://www.dailynews.co.th/admin/upload/20191119/news_PbeHSglCar002337_533.jpg?v=20191120053?v=8313"/>
      </figure>
      <figure>
        <img src="https://www.dailynews.co.th/admin/upload/20191119/news_cNWPZsAGCT002337_533.jpg?v=20191120053?v=7964"/>
      </figure>
      <figure>
        <img src="https://www.dailynews.co.th/admin/upload/20191119/news_OhcAzMyRHD002338_533.jpg?v=20191120053?v=8082"/>
      </figure>
    </article>
  </body>
</html>