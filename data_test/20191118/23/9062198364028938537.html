<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378946/abdden-skandal-karar-40-yillik-filistin-politikasini-degistirdi"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T23:22:00+00:00"/>
    <meta property="og:title" content="ABD'den skandal karar: 40 yıllık Filistin politikasını değiştirdi"/>
    <meta property="og:description" content="ABD yönetimi, Siyonist İsrail Rejimi'nin işgal ettiği topraklara yönelik 40 yıllık politikasını değiştirdiğini duyurdu. Yeni karara göre işgal edilen topraklar işgal edilmiş olarak düşünülmeyecek."/>
  </head>
  <body>
    <article>
      <h1>ABD'den skandal karar: 40 yıllık Filistin politikasını değiştirdi</h1>
      <h2>ABD yönetimi, Siyonist İsrail Rejimi'nin işgal ettiği topraklara yönelik 40 yıllık politikasını değiştirdiğini duyurdu. Yeni karara göre işgal edilen topraklar işgal edilmiş olarak düşünülmeyecek.</h2>
      <address>
        <time datetime="2019-11-18T23:22:00+00:00">18 Nov 2019, 23:22</time>
      </address>
      <p>ABD Dışişleri Bakanı Mike Pompeo, Siyonist İsrail Rejimi'nin işgali altında bulunan Batı Şeria'daki Yahudi yerleşimleri konusunda 40 yılı aşkın süredir Washington'un benimsediği resmi görüşte değişikliğe gidildiğini açıkladı.</p>
      <p>Alınan karara göre Trump yönetimi ABD'nin 40 yıllık Filistin politikasını değiştirmiş oldu.</p>
      <p>Siyonist İsrail Rejimi'nin Filistin'i ilhak için ABD Başkanı Donald Trump'ın damadı Jared Kushner tarafından <b>'Yüzyılın Anlaşması'</b> adı altında program hazırlanmıştı.</p>
      <p>Kushner açıkladığı planın ekonomik ayağında Filistinlilerin gayri safi milli hasılasını 10 yılda ikiye katlamayı, bir milyondan fazla iş oluşturmayı ve yoksulluk oranını yüzde 50 oranında azaltmayı içerdiğini savunmuştu.</p>
      <p>Kushner ayrıca planın ekonomik bölümünün önümüzdeki 10 yılda 50 milyar dolarlık yatırım içerdiğini söylemişti.</p>
      <p>Filistin'in Siyonist İsrail tarafından ilhak edilmesinin önünü açan girişimde 50 milyar dolarlık bütçenin ana sponsorları ise Birleşik Arap Emirlikleri ve Suudi Arabistan olduğu biliniyor.</p>
    </article>
  </body>
</html>