<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/2020-avrupa-sampiyonasi-elemeleri-nde-gecenin-sonuclari-1208420.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T23:19:00+00:00"/>
    <meta property="og:title" content="2020 Avrupa Şampiyonası Elemeleri'nde gecenin sonuçları"/>
    <meta property="og:description" content="2020 Avrupa Futbol Şampiyonası (EURO 2020) Elemeleri'nde üç grupta son hafta maçları oynandı."/>
  </head>
  <body>
    <article>
      <h1>2020 Avrupa Şampiyonası Elemeleri'nde gecenin sonuçları</h1>
      <h2>2020 Avrupa Futbol Şampiyonası (EURO 2020) Elemeleri'nde üç grupta son hafta maçları oynandı.</h2>
      <address>
        <time datetime="2019-11-18T23:19:00+00:00">18 Nov 2019, 23:19</time>
      </address>
      <p><b>2020 Avrupa Futbol Şampiyonası (EURO 2020) Elemeleri'</b>nde üç grupta son hafta maçları oynandı.</p>
      <p>Avrupa futbolunun milli takımlar düzeyindeki en prestijli organizasyonu<b> EURO 2020</b>'nin elemelerinde, D, F ve J gruplarında 8 karşılaşma yapıldı.</p>
      <p>Gecenin öne çıkan maçında, D Grubu'nda şampiyonaya gitme mücadelesi veren İrlanda <b>Cumhuriyeti </b>ve <b>Danimarka </b>karşı karşıya geldi. Deplasmanda İrlanda ile 1-1 berabere kalan Danimarka, 16 puanla ikinci olarak şampiyonaya katılma hakkını elde etti.</p>
      <p>Cebelitarık'ı deplasmanda 6-1 mağlup eden İsviçre de 17 puanla grup birincisi olarak <b>EURO 2020 </b>biletini aldı.</p>
      <p><b>F Grubu'</b>nda şampiyonaya katılmayı daha önce garantileyen takımlardan İspanya, sahasında Romanya'yı 5-0 gibi farklı bir skorla geçerek grubu 26 puanla lider tamamladı. İsveç de sahasında Faroe Adaları'nı 3-0 yenerek 21 puanla grup ikincisi oldu.</p>
      <p>Bu grupta oynanan diğer maçta Norveç, Malta'yı deplasmanda 2-1 mağlup ederken, galibiyet golünü Trabzonsporlu Alexander Sörloth attı.</p>
      <p><b>J Grubu'</b>nda yer alan Roberto Mancini yönetimindeki İtalya, sahasında Ermenistan'ı 9-1 mağlup ederek gecenin en farklı galibiyetini elde ederken, grubu da 30 puanla lider tamamladı. Yunanistan'a deplasmanda 2-1 yenilen Finlandiya da 18 puanla ikinci olarak şampiyonaya katılma hakkını kazandı.</p>
      <p>Gruplarda alınan sonuçlar şöyle:</p>
      <p>
        <b>D Grubu</b>
      </p>
      <p>Cebelitarık-İsviçre: 1-6</p>
      <p>İrlanda Cumhuriyeti-Danimarka: 1-1</p>
      <p>
        <b>F Grubu</b>
      </p>
      <p>İspanya-Romanya: 5-0</p>
      <p>Malta-Norveç: 1-2</p>
      <p>İsveç-Faroe Adaları: 3-0</p>
      <p>
        <b>J Grubu</b>
      </p>
      <p>İtalya-Ermenistan: 9-1</p>
      <p>Liechtenstein-Bosna Hersek: 0-3</p>
      <p>Yunanistan-Finlandiya: 2-1</p>
    </article>
  </body>
</html>