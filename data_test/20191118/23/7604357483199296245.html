<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/allochtoon-hackt-website-kmos-laat-moslimbroeders-gerust/"/>
    <meta property="og:site_name" content="SCEPTR"/>
    <meta property="article:published_time" content="2019-11-18T23:41:37+00:00"/>
    <meta property="og:title" content="Allochtoon hackt website KMO’s: “Laat moslimbroeders gerust”"/>
    <meta property="og:description" content="De 23-jarige Zakaria N. riskeert een gevangenisstraf van vijf jaar met uitstel omdat hij de website van een tiental kleine bedrijven hackte."/>
  </head>
  <body>
    <article>
      <h1>Allochtoon hackt website KMO’s: “Laat moslimbroeders gerust”</h1>
      <address><time datetime="2019-11-18T23:41:37+00:00">18 Nov 2019, 23:41</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>De 23-jarige Zakaria N. uit Antwerpen riskeert een gevangenisstraf van vijf jaar met uitstel omdat hij de website van een tiental kleine bedrijven hackte. Op hun website plaatste hij beelden van smeulende Twin Towers of islamitische boodschappen als ‘Laat onze moslimbroeders gerust’. <a href="https://www.hln.be/in-de-buurt/antwerpen/smeulende-twin-towers-op-bedrijfswebsites-liet-hacker-zich-inspireren-door-radicale-moslims~a7ec0218/">Dat meldt Het Laatste Nieuws</a>. </b>
      </p>
      <p>Eerder dit jaar merkten een tiental KMO’s en eenmanszaken op dat de website van hun bedrijf gehacked was. Op hun website verscheen de boodschap dat hun website gehacked was door BlackVirus (de schuilnaam van Zakaria N.), alsook verschillende opmerkelijke boodschappen met betrekking tot moslims.</p>
      <h3>Radicale moslim</h3>
      <p><i>“Stop met het financieren van de oorlog in Syrië en Irak”</i> en <i>“Stopt met het financieren van Israël die onze moslimbroeders- en zusters vermoorden”</i> waren enkele van de boodschappen die verschenen op de websites. Op sommige gehackte websites waren zelfs smeulende Twin Towers te zien, waar in 2001 bijna 3.000 doden en gewonden vielen bij een islamitische terreuraanslag. Met de hulp van Google slaagde de politie in hacker Zakaria N. te ontmaskeren.</p>
      <p>Volgens de advocaat van Zakaria N. is de jongeman helemaal geen probleemjongen, maar dat ziet de openbare aanklager toch anders. In de rechtbank, waar Zakaria niet kwam opdagen, vertelde hij onder meer hoe de allochtone jongeman het hele onderzoek heeft tegengewerkt. Daarnaast zou hij ook een radicale moslim zijn. Zo dwong hij zijn Vlaamse vriendin om zich te bekeren tot de islam.</p>
      <p><i>“Zijn er geen adressen, rekeningnummers of andere privé-gegevens gekopieerd waarmee in de toekomst nieuwe misdrijven kunnen worden gepleegd? Wij weten het niet en Zakaria N. wil het ons niet zeggen”</i>, aldus de openbare aanklager. <i>“Daarom vorder ik een straf van 5 jaar en een boete van 50.000 euro. Ik kan akkoord gaan dat die straf niet moet worden uitgezeten als Zakaria N. zich de volgende vijf jaar niet aan nieuwe feiten schuldig maakt.”</i></p>
      <p>Vonnis op 16 december<a href="https://sceptr.net/">.</a></p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/gent-verwijt-de-lijn-niet-te-signaliseren-dat-het-zelf-laadpaal-vergunningen-weigerde/"/>
        <a href="https://sceptr.net/2019/11/nachtwinkel-borgerhout-brutaal-overvallen-met-slijpschijf/"/>
        <a href="https://sceptr.net/2019/11/protestactie-tegen-echte-zwarte-pieten-in-deurne-choquerend/"/>
      </related>
    </article>
  </body>
</html>