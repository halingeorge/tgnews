<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/741801"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T23:30:00+00:00"/>
    <meta property="og:title" content="แม่ลูก คว้ารางวัลงาน Amarin Baby &amp; Kids Awards 2019"/>
    <meta property="og:description" content="ส่อง 40 สุดยอดแบรนด์สินค้าแม่ลูก ที่คว้ารางวัลจากงาน Amarin Baby &amp; Kids Awards 2019"/>
  </head>
  <body>
    <article>
      <h1>แม่ลูก คว้ารางวัลงาน Amarin Baby &amp; Kids Awards 2019</h1>
      <address>
        <time datetime="2019-11-18T23:30:00+00:00">18 Nov 2019, 23:30</time>
      </address>
      <p>
        <b>ส่อง 40 สุดยอดแบรนด์สินค้าแม่ลูก ที่คว้ารางวัลจากงาน Amarin Baby &amp; Kids Awards 2019</b>
      </p>
      <p>หลังจากใช้เวลาในการเฟ้นหาสุดยอดแบรนด์สินค้าแม่ลูกกว่า 150 แบรนด์ โดย <b>Amarin Baby &amp; Kids</b> เครือข่ายแม่-ลูก อันดับหนึ่งของประเทศ ผู้นำด้านคอนเท้นท์คุณภาพและสื่อที่ครอบคลุมและครบวงจร ในที่สุดก็พร้อมเปิดตัว 40 แบรนด์สินค้า ในดวงใจเหล่าคุณแม่ จึงจัดงานมอบรางวัล <b>“</b><b>Amarin Baby &amp; Kids Awards 2019</b><b>”</b> ให้กับสุดยอดแบรนด์แม่ลูกที่ผ่านการโหวตจากคุณแม่ 10,000 คนทั่วประเทศ และผ่านการคัดเลือกจากทีมกองบรรณาธิการผู้เชี่ยวชาญ จนได้แบรนด์ที่ตรงใจ ตอบโจทย์ คุณแม่มากที่สุด<br/><br/>งานนี้จัดขึ้นเป็นครั้งแรกในเมืองไทย โดยมี <b>ชาคริต แย้มนาม </b>จูงมือศรีภรรยา<b> แอน ภัททิรา </b>และลูกชายหัวแก้วหัวแหวน<b> น้องโพธิ์ </b>มาร่วมงานอย่างอบอุ่น นอกจากนี้ ยังมีเหล่าบล็อกเกอร์คุณแม่จากเพจดัง ได้แก่ <b>คุณแม่เพชรแพรว อัครเตชวาทิน </b>จากเพจ Praew<b>, </b><b>คุณแม่อาย</b><b>-</b><b>ชฎาภรณ์ ฐานะศิริพงศ์ </b>จากเพจ Rocky Journey<b>, </b><b>คุณแม่ปาล์ม</b><b>-</b><b>เลอค่า ทองสิมา ณ นครพนม </b>จากเพจ คุณแม่เลอค่า และ<b> คุณแม่แอร์</b><b>-</b><b>จริยาภรณ์ วงศ์สวัสดิ์ </b>จากเพจ TheLovelyAir.com มาร่วมแชร์ประสบการณ์การเลี้ยงลูกในแบบฉบับของตนเองแบบเอ็กซ์คลูซีพ เมื่อเร็วๆ นี้ ณ งาน Amarin Baby &amp; Kids Fair ครั้งที่ 15 @ไบเทค บางนา</p>
      <figure>
        <img src="https://www.dailynews.co.th/admin/upload/20191115/news_ERlRlAjfiW134935_533.jpg?v=20191119118?v=9397"/>
      </figure>
      <p>งานนี้บอสหญิง<b> ระริน อุทกะพันธุ์ ปัญจรุ่งโรจน์ กรรมการผู้อำนวยการใหญ่ บริษัท อมรินทร์พริ้นติ้งแอนด์ พับลิชชิ่ง จำกัด </b><b>(</b><b>มหาชน</b><b>) </b>เผยว่า <i>“ตลอดระยะเวลาที่ผ่านมากว่า </i><i>14 </i><i>ปี </i><i><b>Amarin Baby &amp; Kids</b></i> <i>เป็นเสมือนคู่มือประจำตัวของเหล่าคุณแม่ที่ได้รับการยอมรับ เราได้รวบรวมข้อมูลต่างๆ ครบครันรอบด้านที่สุด ซึ่งการจัดงานมอบรางวัล</i> <i><b>Amarin Baby &amp; Kids Awards 2019</b></i> <i>ในครั้งนี้ ถือเป็นการตอกย้ำการเป็นผู้นำด้านคอนเท้นท์ที่มีคุณภาพ เพื่อตอบสนอง</i><i>ความต้องการของคุณพ่อคุณแม่ยุคใหม่ได้เป็นอย่างดี โดยทั้ง </i><i>40 </i><i>แบรนด์สินค้าแม่ลูก ที่ผ่านการคัดเลือกจากการโหวตของคุณแม่ทั่วประเทศและกรรมการผู้เชี่ยวชาญ ล้วนเป็นแบรนด์สินค้าหนึ่งในดวงใจที่เหล่าคุณแม่ประทับใจมากที่สุด เพื่อเป็นแนวทางในการนำผลิตภัณฑ์ไปดูแลลูกน้อยและตนเองได้อย่างมั่นใจ”</i><br/><br/>สำหรับรางวัลในครั้งนี้แบ่งออกเป็น 2 ประเภท ได้แก่ <b>รางวัล </b><b>Editor’s Choice</b> เฟ้นหาสินค้าใช้ดี และมีจุดเด่นน่าสนใจมากที่สุดเป็นเวลา 2 เดือน จากจำนวนสินค้าที่เข้าร่วมคัดเลือกมากกว่า 150 แบรนด์จากทั่วประเทศ โดยทีมงานผู้เชี่ยวชาญจากกองบรรณาธิการ Amarin Baby &amp; Kids และ<b>รางวัล</b> <b>Mommy’s Choice </b>มาจากผลโหวตของเหล่าคุณแม่ที่มีประสบการณ์การใช้สินค้าจริง แล้วชื่นชอบและประทับใจอย่างแท้จริง กว่า 10,000 คน ทั่วประเทศ ผ่านทางเว็บไซต์ <a href="https://AmarinBabyAndKids.com/">AmarinBabyAndKids.com</a></p>
      <figure>
        <img src="https://www.dailynews.co.th/admin/upload/20191115/news_MVKoukSoqc134939_533.jpg?v=20191119118?v=6564"/>
      </figure>
      <p>ภายในงานนอกจากจะได้ร่วมลุ้นรับรางวัล <b>Amarin Baby &amp; Kids Awards 2019</b> แล้ว ยังเพลิดเพลินไปกับบรรยากาศการจัด Exhibition สุดน่ารักของผลิตภัณฑ์ที่ได้รับรางวัลต่างๆ มากมาย ด้านคุณแม่ขาช้อปที่มีเวลาน้อย ยังสามารถพุ่งตัวไปช้อปปิ้ง ภายในงาน <b>Amarin Baby &amp; Kids Fair </b><b>ครั้งที่ </b><b>15</b> <b>ณ ไบเทค บางนา</b> ได้อย่างสะดวกสบาย ง่ายๆ เพียงแสกน OR Code ก็สามารถปักหมุดตำแหน่งบูธสินค้าแม่ลูกที่ต้องการ เป็นการตอบโจทย์คุณแม่ยุคใหม่ได้ช้อปสินค้าในงานได้รวดเร็วมากยิ่งขึ้น<br/><br/><br/><br/><br/><br/><br/><br/><br/><br/><br/><br/><br/><br/><br/> </p>
    </article>
  </body>
</html>