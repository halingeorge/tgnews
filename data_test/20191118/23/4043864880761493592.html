<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232359/"/>
    <meta property="og:site_name" content="Українська правда"/>
    <meta property="article:published_time" content="2019-11-18T23:38:33+00:00"/>
    <meta property="og:title" content="Тимошенко розповіла, чи пропонувала &quot;своїх людей&quot; Зеленському"/>
    <meta property="og:description" content="Лідерка партії “Батьківщина” Юлія Тимошенко заявила, що пропонувала президенту Володимиру Зеленському кадри зі своєї команди ще на початку його каденції, але лише у рамках реалізації її програми “Нового курсу”."/>
  </head>
  <body>
    <article>
      <h1>Тимошенко розповіла, чи пропонувала "своїх людей" Зеленському</h1>
      <address>
        <time datetime="2019-11-18T23:38:33+00:00">18 Nov 2019, 23:38</time>
      </address>
      <p>Лідерка партії "Батьківщина" Юлія Тимошенко заявила, що пропонувала президенту Володимиру Зеленському кадри зі своєї команди ще на початку його каденції, але лише у рамках реалізації її програми "Нового курсу".</p>
      <p><b>Джерело:</b> <a href="https://www.youtube.com/watch?v=uaqlbh3tKIQ">виступ</a> Тимошенко в ефірі програми "Свобода слова" на ICTV</p>
      <p><b>Пряма мова:</b> Ми передали йому "Новий курс України" (програма "Батьківщини" – УП) і сказали, що ми готові, це я при зустрічі з президентом йому особисто сказала, що ми готові запропонувати кадри туди, де треба виконувати цей "Новий курс" і  куди можна привести не фейкові інвестиції, а реальні.</p>
      <p><b>Деталі:</b> На питання щодо конкретного переліку підприємств, Тимошенко відповіла, що "пропозиція стосувалась в цілому дати кадри туди, де потрібно".</p>
      <p>Лідерка "Батьківщини" підтвердила слова журналіста Сергія Лещенка, що вона пропонувала людину до Державно продовольчо-зернової корпорації. За її словами, це було потрібно для того "щоб винути підприємство із корупційної схеми".</p>
      <p><b>Пряма мова:</b> "Але сьогодні, після того як ми побачили куди рухається ця так звана стратегія, ми заявили, що переходимо в опозицію і не претендуємо на жодні кадрові призначення."</p>
      <p><b>Що передувало:</b> За даними УП, <a href="https://www.pravda.com.ua/news/2019/11/4/7230946/">Тимошенко</a> мала кілька зустрічей на Банковій, де намагалась стати корисною новій владі. На початку жовтня вона приходила на Банкову з довгим списком кандидатів на різні пости, але домовитись так і не змогла.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/18/7232292/"/>
        <a href="https://www.pravda.com.ua/news/2019/11/18/7232259/"/>
        <a href="https://www.epravda.com.ua/news/2019/11/15/653756/"/>
      </related>
    </article>
  </body>
</html>