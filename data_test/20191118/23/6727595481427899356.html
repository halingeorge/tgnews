<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/centre-bans-content-from-muslim-nations-on-television-in-j-k433.html"/>
    <meta property="og:site_name" content="DoolNews"/>
    <meta property="article:published_time" content="2019-11-18T23:57:00+00:00"/>
    <meta property="og:title" content="മുസ്‌ലിം രാഷ്ട്രങ്ങളിലെ ടി.വി ചാനലുകളില്‍ വരുന്ന യാതൊന്നും ഇവിടെ വേണ്ട; ജമ്മു കശ്മീരിലെ കേബിള്‍ ടി.വി ഓപ്പറേറ്റര്‍മാര്‍ക്ക് മുന്നറിയിപ്പുമായി കേന്ദ്രം"/>
    <meta property="og:description" content="Central Government Iran Jammu And Kashmir Malaysia National News TV Channels India ശ്രീനഗര്‍: പുതുതായി രൂപീകരിക്കപ്പെട്ട കേന്ദ്രഭരണ പ്രദേശമായ ജമ്മു കശ്മീരിലെ ടെലിവിഷന്‍ ഓ"/>
  </head>
  <body>
    <article>
      <h1>മുസ്‌ലിം രാഷ്ട്രങ്ങളിലെ ടി.വി ചാനലുകളില്‍ വരുന്ന യാതൊന്നും ഇവിടെ വേണ്ട; ജമ്മു കശ്മീരിലെ കേബിള്‍ ടി.വി ഓപ്പറേറ്റര്‍മാര്‍ക്ക് മുന്നറിയിപ്പുമായി കേന്ദ്രം</h1>
      <address><time datetime="2019-11-18T23:57:00+00:00">18 Nov 2019, 23:57</time> by <a rel="author">ന്യൂസ് ഡെസ്‌ക്</a></address>
      <p>ശ്രീനഗര്‍: പുതുതായി രൂപീകരിക്കപ്പെട്ട കേന്ദ്രഭരണ പ്രദേശമായ ജമ്മു കശ്മീരിലെ ടെലിവിഷന്‍ ഓപ്പറേറ്റര്‍മാര്‍ക്ക് നിര്‍ദ്ദേശവുമായി കേന്ദ്രസര്‍ക്കാര്‍. മുസ്‌ലിം രാഷ്ട്രങ്ങളിലെ സ്വകാര്യ ടി.വി ചാനലുകളില്‍ വരുന്ന ഒന്നും തന്നെ ജമ്മു കശ്മീരില്‍ പ്രക്ഷേപണം ചെയ്യരുതെന്നാണ് അവര്‍ക്കു ലഭിച്ചിരിക്കുന്ന നിര്‍ദ്ദേശം.</p>
      <p>കേന്ദ്ര വാര്‍ത്താ പ്രക്ഷേപണ മന്ത്രാലയം പുറത്തിറക്കിയ ഉത്തരവിന്റെ പകര്‍പ്പോടു കൂടി ഇന്ത്യാ ടുഡേ ടി.വിയാണ് ഈ വാര്‍ത്ത പുറത്തുവിട്ടത്. ഇതനുസരിച്ചില്ലെങ്കില്‍ കേബിള്‍ ടി.വി നിയമങ്ങളുടെ ലംഘനമാകുമെന്ന മുന്നറിയിപ്പും ഉത്തരവിലുണ്ട്.</p>
      <p>ഇറാന്‍, പാക്കിസ്ഥാന്‍, തുര്‍ക്കി, മലേഷ്യ തുടങ്ങിയ രാജ്യങ്ങളിലെ ടി.വി ചാനലുകളില്‍ വരുന്ന ഉള്ളടക്കമാണ് ഒരു കാരണവശാലും പ്രക്ഷേപണം ചെയ്യരുതെന്ന നിര്‍ദ്ദേശം വന്നിരിക്കുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഈ രാജ്യങ്ങളിലെ ചില സ്വകാര്യ ചാനലുകളില്‍ വരുന്ന ഉള്ളടക്കം ജമ്മു കശ്മീരിലെ കേബിള്‍ ഓപ്പറേറ്റര്‍മാര്‍ പ്രക്ഷേപണം ചെയ്യുന്നതായുള്ള റിപ്പോര്‍ട്ടുള്ളതായി ഉത്തരവില്‍ ചൂണ്ടിക്കാട്ടുന്നു. ഇത് കേബിള്‍ ടി.വി നിയമം 6(6) പ്രകാരം കുറ്റകരമാണെന്നാണ് പറയുന്നത്.</p>
      <related>
        <a href="https://www.doolnews.com/shaahi-tharoor-interview-on-nehru-and-kashmir-bjp.html?utm_source=doolnews&amp;utm_medium=related"/>
      </related>
      <p>മന്ത്രാലയ ജോയിന്റ് സെക്രട്ടറി വിക്രം സഹായിയാണ് ഉത്തരവില്‍ ഒപ്പിട്ടിരിക്കുന്നത്. നിയമം ലംഘിച്ചാല്‍ ലൈസന്‍സ് റദ്ദാക്കുന്നതടക്കമുള്ള നടപടികളിലേക്കു പോകുമെന്നും മുന്നറിയിപ്പുണ്ട്. അടുത്തിടെ ശ്രീനഗറിലെത്തി സഹായ് കേബിള്‍ ടി.വി ഓപ്പറേറ്റര്‍മാരെ കണ്ടിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഓഗസ്റ്റ് അഞ്ചിന് കശ്മീരിന്റെ പ്രത്യേക പദവി റദ്ദാക്കിയ തീരുമാനത്തോടെ ഏര്‍പ്പെടുത്തിയ നിരോധനാജ്ഞയും മറ്റും മൂലം ടെലിവിഷന്‍ സേവനങ്ങള്‍ ഏറെനാള്‍ മുടങ്ങിയിരുന്നു. ഇത് കേബിള്‍ ടി.വി ഓപ്പറേറ്റര്‍മാരെ നഷ്ടത്തിലേക്കു നയിച്ചു. ഇതിനു പിറകെയാണ് ഈ പ്രഹരവും വന്നിരിക്കുന്നത്.</p>
      <figure>
        <iframe src="https://www.youtube.com/embed/WOHPLaovcuQ" width="500" height="281" data-service="Youtube" scrolling="no"/>
      </figure>
    </article>
  </body>
</html>