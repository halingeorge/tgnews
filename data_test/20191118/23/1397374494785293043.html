<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/tenis/poceo-dejvis-kup-ubedljiv-poraz-hrvata-nemocni-i-italijani-393144.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T23:32:00+00:00"/>
    <meta property="og:title" content="Počeo Dejvis kup - Ubedljiv poraz Hrvata, nemoćni i Italijani"/>
    <meta property="og:description" content="Reformisano takmičenje počeo je danas po novom sistemu."/>
  </head>
  <body>
    <article>
      <h1>Počeo Dejvis kup - Ubedljiv poraz Hrvata, nemoćni i Italijani</h1>
      <h2>Reformisano takmičenje počeo je danas po novom sistemu.</h2>
      <address><time datetime="2019-11-18T23:32:00+00:00">18 Nov 2019, 23:32</time> by <a rel="author">Darko Mitrović</a></address>
      <p>Ukupno 18 nacionalnih timova bore se tokom ove sedmice za trofej Dejvis kupa. <br/><br/>Podeljeni su u šest grupa po tri selekcije, a u ponedeljak su odigrani prvi mečevi u grupama B, D i G. <br/><br/>U Grupi B, Rusija je sa maksimalnih 3:0 savladala selekciju Hrvatske. U singlu, Rubljev je savladao mladog Goja, a Hačanov je u tri seta bio bolji od Borne Ćorića. Trijumf Rusaamo je potvrđen u dublu, gde su Hačanov i Rubljev bili bolji od Dodiga i Mektića. <br/><br/>Sigurna je bila i Belgija, koja je sa 2:1 u pobedama savladala Kolumbiju, u prvom kolu Grupe D. Gofan i Darsis su svojim pobedama u singlu završili posao, a Kolumbijci su do utešne pobede stigli u dublu. <br/><br/>Na sličan način u Grupi G, Kanada je bila bolja od Italije. Mečevi u singlu su presudili, Pospišil je savladao Fonjinija sa 2:0, a prava drama viđena je u duelu Šapovalova i Beretinija, gde je na kraju Kanađanin slavio sa 2:1, po setovima 7:6 (7:5), 6:7 (3:7), 7:6 (7:5).</p>
      <p>Izvor: Sportske.net</p>
    </article>
  </body>
</html>