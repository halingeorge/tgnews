<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/boris-dzhonsan-se-e-sreshtal-s-bivsh-agent-na-kgb-sled-otravyaneto-na-skripal.html"/>
    <meta property="og:site_name" content="News.bg"/>
    <meta property="article:published_time" content="2019-11-18T23:57:31+00:00"/>
    <meta property="og:title" content="Борис Джонсън се е срещал с бивш агент на КГБ след отравянето на Скрипал"/>
    <meta property="og:description" content="Първоначално Лебедев отричаше…"/>
  </head>
  <body>
    <article>
      <h1>Борис Джонсън се е срещал с бивш агент на КГБ след отравянето на Скрипал</h1>
      <address>
        <time datetime="2019-11-18T23:57:31+00:00">18 Nov 2019, 23:57</time>
      </address>
      <p>Премиерът на Великобритания <b>Борис Джонсън се е срещал с бившия агент на КГБ, руския милиардер Александър Лебеде</b>в месец след отравянето на Скрипал, съобщава в. "The Guardian".</p>
      <p>Съобщава се, че срещата се е състояла<b> в Италия през април</b> 2018 г., непосредствено <b>след срещата на външните министри от НАТО</b> в Брюксел, организирана заради покушението срещу бившия руски агент Сергей Скрипал и дъщеря му Юлия. Към момента Джонсън оглавяваше министерството на външните работи на Великобритания.</p>
      <p>Според вестника, той е бил поканен<b> на частно парти в околностите на Перуджа</b> от сина на Лебедев - Евгений. Изданието още през септември съобщи за срещата британския външен министър в руския милиардер, но тогава Лебедев отрече, че тя се е състояла. Сега официален негов представител е<b> признал, че е имало такава среща.</b></p>
      <p>Припомняме, на 5 март 2018 г. стана известно, че във Великобритания бившият руски агент <b><a href="https://news.bg/world/bivsh-ruski-shpionin-v-kritichno-sastoyanie-sled-napadenie.html">Сергей Скрипал и дъщеря му Юлия са приети в болница</a></b> след отравяне с неизвестно вещество. Впоследствие стана ясно, че са били отровени с нервно-паралитичното вещество "новичок", създадено от руските спецслужби.</p>
      <p>В хода на разследването <b>бяха идентифицирани отровителите</b> "Александр Петров" и "Руслан Боширов", които се оказаха агенти на руското ГРУ.</p>
      <p>Съвместно разследване на "The Bellingcat" и "The Insider" потвърди, че двамата се служителите на руските спецслужби Анатолий Чепига и Александър Мишкин. През февруари тази 2019 г. беше разкрит<a href="https://news.bg/world/tretiyat-otrovitel-na-skripal-e-ostanal-vav-velikobritaniya-sled-pokushenieto.html"><b> и трети участник</b></a> в покушението - Денис Сергеев, който се е представял с името Сергей Федотов. Сергеев също е офицер от ГРУ. Той е пребивавал и в България. Смята се, че е замесен в отравянето на българския оръжейник <a href="https://news.bg/bulgaria/emiliyan-gebrev-otroven-ot-treti-ruski-agent-zapodozryan-po-sluchaya-skripal.html"><b>Емилиян Гебрев</b></a>.</p>
    </article>
  </body>
</html>