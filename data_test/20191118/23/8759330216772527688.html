<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904290/martinez-wil-niet-oefenen-tegen-een-glamourland-zit-ik-niet-op-te-wachten-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T23:21:00+00:00"/>
    <meta property="og:title" content="Ondanks de roep om grote naam, wil Martinez niet oefenen tegen 'glamourland'"/>
    <meta property="og:description" content="Onze Rode Duivels staan op het punt om de EK-kwalificatiecampagne af te sluiten met een 30 op 30. De Rode Duivels kenden amper tegenstand tijdens de campagne, wat de roep om een stevige oefenmatch enkel maar versterkte."/>
  </head>
  <body>
    <article>
      <h1>Ondanks de roep om grote naam, wil Martinez niet oefenen tegen 'glamourland'</h1>
      <address>
        <time datetime="2019-11-18T23:21:00+00:00">18 Nov 2019, 23:21</time>
      </address>
      <p>
        <b>Onze Rode Duivels staan op het punt om de EK-kwalificatiecampagne af te sluiten met een 30 op 30. De Rode Duivels kenden amper tegenstand tijdens de campagne, wat de roep om een stevige oefenmatch enkel maar versterkte. <a href="https://www.voetbalprimeur.be/nieuws/904187/-martinez-wil-geen-oefenwedstrijd-met-de-rode-duivels-tegen-topland-.html?utm_source=doorlink&amp;utm_medium=doorlink&amp;utm_campaign=doorlink">Roberto Martinez denkt er anders over</a>.</b>
      </p>
      <p>Volgens de bondscoach van BelgiÃ« moeten de Rode Duivels niet zomaar tegen een 'grote naam' oefenen. "Er is een verschil tussen glamourlanden en sterke landen", legt hij uit tegenover <a href="https://www.hln.be/sport/voetbal/rode-duivels/martinez-kondigt-enkele-wijzigingen-in-basiself-aan-dries-mertens-keerde-zonder-averij-terug~aff57bf5/"><i>Het Laatste Nieuws</i></a>. "Op die eerst zit ik echt niet te wachten. Op dat moment lopen de clubcompetities op hun einde en gaan die zogezegde toplanden echt niet op hun sterkst aantreden."</p>
      <p>Martinez wil dan ook een slimme keuze maken qua sparringpartners. "Het gaat erom dat we sparren tegen een land waartegen we vooruitgang kunnen boeken, dat ik een nog wijzer bondscoach word om daarna mijn definitieve selectie van 23 spelers bekend te maken. Daar ben ik nog helemaal niet uit."</p>
      <p>Hij gelooft alvast dat de Rode Duivels kunnen imponeren op het EK. "Ik ben er rotsvast van overtuigd dat we dit jaar nog sterker zijn geworden. Kijk naar deze EK-kwalificatie: zeker van groepswinst en straks bij de loting van status van reekshoofd. Zonder genade tegen ook de kleinere landen. We hebben alles gedaan wat moest, dat is top", besluit hij.</p>
    </article>
  </body>
</html>