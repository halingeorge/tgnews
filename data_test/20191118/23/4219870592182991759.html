<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/scena.147.html:831061-Brena-i-Sasa-Popovic-prodali-Grand-Ulozili-milione-u-produkciju-a-evo-za-koliko-su-sada-bogatiji"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T23:41:00+00:00"/>
    <meta property="og:title" content="Brena i Saša Popović prodali Grand: Uložili milione u produkciju, a evo za koliko su sada bogatiji!"/>
    <meta property="og:description" content="Saša Popović i Lepa Brena, zajedno sa Breninim suprugom Slobodanom Živojinovićem, prodali su ostatak od 49 procenata „Grand produkcije“"/>
  </head>
  <body>
    <article>
      <h1>Brena i Saša Popović prodali Grand: Uložili milione u produkciju, a evo za koliko su sada bogatiji!</h1>
      <address><time datetime="2019-11-18T23:41:00+00:00">18 Nov 2019, 23:41</time> by <a rel="author">Novosti online</a></address>
      <p>
        <b>Saša Popović i Lepa Brena, zajedno sa Breninim suprugom Slobodanom Živojinovićem, prodali su ostatak od 49 procenata „Grand produkcije“</b>
      </p>
      <p>Saša Popović i Lepa Brena, zajedno sa Breninim suprugom Slobodanom Živojinovićem, prodali su ostatak od 49 procenata „Grand produkcije“ kompaniji „Junajted medija“, koja je 2014. već kupila paket akcija od 51 odsto.<br/><br/>Tragom vesti kontaktirali smo pres službu Grand produkcije.<br/><br/>- O poslovnoj politici, kao i o planovima čelnika 'Grand produkcije' ne dajemo izjave za medije - rekla nam je Vesna Milanović, PR Granda.<br/><br/>Kako su mediji ranije javili, Brena i Saša su navodno zaradili još 15 miliona evra, koliko su inkasirali i pre pet godina! Celokupna transakcija kupoprodaje biće završena do kraja ove godine, što znači da će od 2020. u Agenciji za privredne registre imena osnivača i suvlasnika „Granda“ biti izbrisana.<br/><br/>Tek nedavno su kolege iz emisije „Paparaco lov“, pozivajući se na svoje izvore, objavili da se Popović i pevačica povlače iz „Grand produkcije“.<br/><br/>- Saša Popović i Lepa Brena za koji dan neće više imati ni procenat vlasništva nad svojim čedom „Grand produkcijom“. Ali Saša će nastaviti da radi postojeće emisije, samo kao kreativni autor, producent ili kako će ga već nazvati, i to za platu. Celokupnu vlasničku strukturu konačno će preuzeti „Junajted medija“, dok će sa ovim delom od preostalih 49 odsto osnivači „Granda“ na svojim računima prihodovati ukupnu sumu od čak 30 miliona evra. Od toga im je polovina plaćena pre pet godina - rečeno je u emisiji.<br/><br/>Sašin udeo u vlasničkoj strukturi bio je 24 odsto, pa će mu stoga pripasti 7.350.000 evra, dok je pevačica posedovala 25 procenata i ona će biti bogatija za 7.650.000.</p>
      <related>
        <h4>Srodne vesti</h4>
        <a href="http://www.novosti.rs/vesti/scena.147.html:730584-Karleusa-kupuje-Grand-VIDEO"/>
        <a href="http://www.novosti.rs/vesti/scena.147.html:709544-Grand-je-vec-prodat"/>
        <a href="http://www.novosti.rs/vesti/scena.147.html:507871-Mare-bira-zabavnjake-za-Grand-pop"/>
        <a href="http://www.novosti.rs/vesti/scena.147.html:499737-Tihomir-Tepic-I-ja-sam-propevao"/>
      </related>
    </article>
  </body>
</html>