<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/derzhsekretar-ssha-pohvaliv-robotu-yovanovich-i-teylora-v-ukrajini-640806.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T23:16:22+00:00"/>
    <meta property="og:title" content="Держсекретар США похвалив роботу Йованович і Тейлора в Україні"/>
    <meta property="og:description" content="Команда Трампа «виправила серйозні невдачі політики адміністрації Обами щодо України», зазначив Помпео"/>
  </head>
  <body>
    <article>
      <h1>Держсекретар США похвалив роботу Йованович і Тейлора в Україні</h1>
      <address>
        <time datetime="2019-11-18T23:16:22+00:00">18 Nov 2019, 23:16</time>
      </address>
      <h4>Команда Трампа «виправила серйозні невдачі політики адміністрації Обами щодо України», зазначив Помпео</h4>
      <p>Державний секретар Сполучених Штатів Америки Майк Помпео позитивно оцінив роботу послів в Україні Марі Йованович і Вільяма Тейлора, які, за його словами, просували «належну» політику США на українському напрямку.</p>
      <p>Про це він заявив під час пресконференції в Державному департаменті США.</p>
      <p>«Потрібно лише врахувати простий факт, що саме Білл Тейлор замінив посла Йованович, і кожен з них рухався в напрямку належної політики щодо України, про що я радий говорити і пишаюся тим, що зробила нинішня адміністрація для України», — зазначив Помпео.</p>
      <p>Він також підкреслив, що команда Трампа «виправила серйозні невдачі політики адміністрації Обами щодо України». У зв'язку з цим він зазначив, що попередній уряд США «створив реальний ризик для життя людей в Україні і дозволив Володимиру Путіну захопити Крим і розгорнути бойові дії на Донбасі».</p>
      <p>Нагадаємо, у США триває скандал щодо ймовірного тиску Трампа на Зеленського.</p>
    </article>
  </body>
</html>