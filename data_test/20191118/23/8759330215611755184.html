<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904291/kv-mechelen-deelt-trots-cijfers-van-abonnees-toont-ons-potentieel-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T23:40:00+00:00"/>
    <meta property="og:title" content="KV Mechelen deelt trots cijfers van abonnees: 'Toont ons potentieel'"/>
    <meta property="og:description" content="Bij KV Mechelen kan het seizoen bijna niet meer stuk. Het is bijzonder sterk begonnen aan het seizoen en mag terugblikken op een goede eerste seizoenshelft. Dat deed het vaak voor een bijna uitverkocht huis. Maandag deelde het trots de cijfers van de abonnementenverkoop mee."/>
  </head>
  <body>
    <article>
      <h1>KV Mechelen deelt trots cijfers van abonnees: 'Toont ons potentieel'</h1>
      <address>
        <time datetime="2019-11-18T23:40:00+00:00">18 Nov 2019, 23:40</time>
      </address>
      <p>
        <b>Bij KV Mechelen kan het seizoen bijna niet meer stuk. Het is bijzonder sterk begonnen aan het seizoen en mag terugblikken op een goede eerste seizoenshelft. Dat deed het vaak voor een bijna uitverkocht huis. Maandag deelde het trots de cijfers van de abonnementenverkoop mee.</b>
      </p>
      <p>Die abonnementenverkoop eindigde maandag. Bij KV Mechelen klokte die verkoop af op maar liefst 12.219 abonnees. <i>Malinwa </i>deed nog nooit beter in de clubgeschiedenis. Dat zijn er overigens bijna 1.500 meer dan vorig seizoen.</p>
      <p>In het seizoen 2014-2015 kon KV Mechelen zelfs 'maar' 7.129 abonnementen verkopen. De club kende een groei van maar liefst 71% op vijf jaar tijd. "We willen al onze supporters en partners bedanken voor hun steun", zegt hoofdaandeelhouder Dieter Penninckx op <i>de officiële kanalen</i>.</p>
      <p>"Het bewijst nogmaals over welk potentieel onze club beschikt. KV Mechelen wordt door onze trouwe supporters gemaakt. Daarom ook dat we in onze beleidsvisie “KVM 2025” de lokale verankering en supportersinspraak een belangrijke plaats geven", vertelt hij.</p>
      <figure>
        <iframe data-src="https://twitter.com/kvmechelen/status/1196378795768455170?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>