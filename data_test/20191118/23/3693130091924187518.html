<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/fransa-da-gol-uzerindeki-kopru-coktu-1208422.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T23:29:00+00:00"/>
    <meta property="og:title" content="Fransa'da göl üzerindeki köprü çöktü"/>
    <meta property="og:description" content="Fransa'nın güneyindeki Mirepoix-sur-Tarn kasabasındaki gölün üzerindeki köprünün çökmesi sonucu 2 kişi hayatını kaybetti, 5 kişi hafif yaralandı."/>
  </head>
  <body>
    <article>
      <h1>Fransa'da göl üzerindeki köprü çöktü</h1>
      <h2>Fransa'nın güneyindeki Mirepoix-sur-Tarn kasabasındaki gölün üzerindeki köprünün çökmesi sonucu 2 kişi hayatını kaybetti, 5 kişi hafif yaralandı.</h2>
      <address>
        <time datetime="2019-11-18T23:29:00+00:00">18 Nov 2019, 23:29</time>
      </address>
      <p><b>Haute</b>-<b>Garonne Valiliğinden </b>yapılan açıklamaya göre, <b>Toulouse'un </b>30 kilometre kuzeyindeki Mirepoix-sur-Tarn'da 155 metre uzunluğundaki köprünün çökmesi nedeniyle biri 15 yaşında genç kız olmak üzere 2 kişi yaşamını yitirdi.</p>
      <p>5 kişinin hafif yaralandığı, en az bir kişinin kayıp olduğu ve 4 kişinin gölde yüzerek kurtulduğu olayda, bir araç, bir kamyonet ve bir tır göle düştü.</p>
      <p><b>İtfaiye ekipleri </b>olay yerine sevk edildi. Olayla ilgili soruşturma başlatıldı.</p>
    </article>
  </body>
</html>