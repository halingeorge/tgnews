<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/turtsiya-zaplashva-da-vzobnovi-voennata-operatsiya-v-siriya_news710098.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T23:44:00+00:00"/>
    <meta property="og:title" content="Турция заплашва да възобнови военната операция в Сирия"/>
    <meta property="og:description" content="Според думите на Чавушоглу, Москва и Вашингтон &quot;все още не са изпълнили обещанията си&quot;"/>
  </head>
  <body>
    <article>
      <h1>Турция заплашва да възобнови военната операция в Сирия</h1>
      <h2>Според думите на Чавушоглу, Москва и Вашингтон "все още не са изпълнили обещанията си"</h2>
      <address>
        <time datetime="2019-11-18T23:44:00+00:00">18 Nov 2019, 23:44</time>
      </address>
      <p>https://blitz.bg/svyat/turtsiya-zaplashva-da-vzobnovi-voennata-operatsiya-v-siriya_news710098.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574113521-2111315527.jpg"/>
        <figcaption>Мевлют Чавушоглу</figcaption>
      </figure>
      <p><b>Турция може да възобнови военната операция в Сирия. Това е заявил външният министър на страната Мевлют Чавушоглу.</b><br/><br/>"САЩ и Русия не предприеха необходимите стъпки. Ако териториите не бъдат изчистени (от кюрдските формирования), то тогава ние ще започнем операцията отново “, цитира дипломата изданието Yeni Safak.<br/><br/>Според думите на Чавушоглу, Москва и Вашингтон "все още не са изпълнили обещанията си". Той добавя, че Турция "обезателно трябва да се освободи от заплахата от тероризъм".<br/><br/>Припомняме, Турция започна военната операция „Източник на мира“ в Северна Сирия на 9 октомври. В отговор президентът на САЩ Доналд Тръмп подписа указ за налагане на санкции. А на 17 октомври САЩ и Турция се договориха да прекратят операцията в Сирия.<br/><br/>Окончателното решение за съдбата на „Източник на мира“ бе взето на 22 октомври на преговорите между руския президент Владимир Путин и Реджеп Ердоган.<br/><br/><b>Превод и редакция: БЛИЦ</b></p>
    </article>
  </body>
</html>