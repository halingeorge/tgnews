<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/radiodiktant-yednosti-bez-pomilok-napisali-dvi-lyudini-330091_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T23:46:00+00:00"/>
    <meta property="og:title" content="Радіодиктант єдності без помилок написали дві людини"/>
    <meta property="og:description" content="В минулому році результати були значно кращими."/>
  </head>
  <body>
    <article>
      <h1>Радіодиктант єдності без помилок написали дві людини</h1>
      <h2>В минулому році результати були значно кращими.</h2>
      <address>
        <time datetime="2019-11-18T23:46:00+00:00">18 Nov 2019, 23:46</time>
      </address>
      <p>Всеукраїнський <b><a href="https://dt.ua/UKRAINE/uchasnikiv-vseukrayinskogo-radiodiktantu-chekaye-syurpriz-vid-organizatoriv-325654_.htmll">диктант національної єдності</a></b> без єдиної помилки написали лише дві людини. Про це в ефірі Українського радіо повідомила співорганізатор диктанту Олена Зелінченко.</p>
      <p>Вона зазначила, що для тих, хто допустив незначні помилки, організатори вирішили створити другу і третю номінації — аналог другого і третього місць.</p>
      <p>"Текст виявився складним, тільки два переможці. Хоча в минулому році було 311 робіт без єдиної помилки. Треба зауважити, що в минулому році можна було протягом двох днів піти до вченого, філолога, вивірити всі помилки, порадитися, а тут треба було протягом 15 хвилин відправити свою роботу, і перевірити диктант було неможливо. Думаю, саме цим і пояснюються лише два переможця", - заявила Зелінченко.</p>
      <p>За її словами, найактивнішими були Київська область, місто Київ, Донецька та Львівська області.</p>
      <p>"14 листів з Об'єднаних Арабських Еміратів, причому один з диктантів написаний майже ідеально, 5 листів з Латвії, 4 з Малайзії, 3 з Німеччини, 2 з Данії і по одному листу з Канади, Фінляндії, Норвегії, Сербії, Йорданії, Чехії, Ізраїлю, Франції, Польщі, Білорусі, Росії і Китаю", - підкреслила співорганізатор.</p>
      <p>У минулому році радіодиктант національної єдності написали 32779 осіб, з них без помилок - 311.</p>
      <p>В архіві "Дзеркала тижня" збереглася <b><a href="https://zn.ua/CULTURE/v_ukraine_radiodiktant_bez_oshibok_napisali_lish_tri_cheloveka.html">інформація про радіодиктант 2011 року</a></b>. Тоді Національна радіокомпанія України підбила підсумки всеукраїнського диктанту, який радіослухачі писали 9 листопада – у день української писемності та мови, і з'ясувалося, що написали диктант без жодної помилки лише троє учасників із 11312. 177 роботах була допущена одна помилка. Інші респонденти допустили три помилки і більше. Наймолодшому учаснику акції було 7 років, найстаршому - 92. Найактивнішими виявилися слухачі з Києва та Львівської області. Найграмотнішими українцями виявилися священик Олександр Овчінніков із Білоцерківського району Київської області, коректор Ольга Голобородько з Києва та учений біолог Олена Андрущенко. Наймолодшою конкурсанткою стала її дочка Софія Андрущенко. Найбільш типовими помилками були пунктуаційні. Крім того, більшість учасників не вжили лапки, у виразі "полонені" верблюди". Слово "полонені" вживалось у переносному значенні. З тих пір грамотність учасників диктанту стала значно вище.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>