<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcforum.hu/hirek/21883/breking-megerositette-a-valve-hogy-jon-az-uj-half-life-jatek"/>
    <meta property="og:site_name" content="PC Forum"/>
    <meta property="article:published_time" content="2019-11-18T23:45:00+00:00"/>
    <meta property="og:title" content="Bréking: Megerősítette a Valve, hogy jön az új Half-Life játék"/>
    <meta property="og:description" content="A cég elismerte, sőt, előbbre is hozta az új játék eddig csak decemberre várt bemutatóját"/>
  </head>
  <body>
    <article>
      <h1>Bréking: Megerősítette a Valve, hogy jön az új Half-Life játék</h1>
      <address><time datetime="2019-11-18T23:45:00+00:00">18 Nov 2019, 23:45</time> by <a rel="author">Sting</a></address>
      <p>A Valve alig egy fél órával ezelőtt Twitteren hivatalosan is <a href="https://twitter.com/valvesoftware/status/1196566870360387584">megerősítette</a> a PC Fórum által már tegnap <a href="https://pcforum.hu/hirek/21882/kiszivargott-uj-half-life-jatek-bejelentesere-keszul-a-valve">megírtakat</a>, amik szerint a cég egy új Half-Life játékot fog bejelenteni. A cég ugyanakkor közölte, hogy - vélhetően válaszul a szivárgásra - nem december közepén, hanem már ezen a hét be fogja mutatni a Half-Life: Alyx-ot.<br/><br/><a href="http://as.technetwork.hu/wvx/dlv/ck.php?oaparams=2__bannerid=492__zoneid=0">Bosch - Automated Driving 5.0<br/>Önjáró autók Budapesten - Self Driving Cars in Budapest<br/></a>A fejlesztő egyben megerősítette azt is, hogy az új epizód esetében egy kifejezetten virtuális valóság játékról van szó, ami ennek megfelelően várhatóak csak a szóban forgó típusú hardver megléte mellett fog futni. Mint korábban megírtuk: az Alyx-ben a játékos vélhetően a Half-Life 2-ből ismerős női főkarakter bőrébe csöppen majd - de az még kérdés, hogy időben és térben hol zajlik majd a történet.<br/><br/>A Valve által csütörtökre ígért bemutatón további részleteket lehet majd a játékról megtudni, aminek megjelenésére ugyanakkor a hírek szerint még várni kell majd. A Half-Life: Alyx ugyanis legkorábban csak jövő tavasszal válhat majd elérhetővé a VR szemüveggel vagy sisakkal rendelkező játékosok számára.</p>
    </article>
  </body>
</html>