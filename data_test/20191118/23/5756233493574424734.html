<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622235/%D8%B1%D8%A8%DB%8C%D8%B9%DB%8C-%D8%AA%D8%B5%D9%85%DB%8C%D9%85-%D8%A7%D8%B5%D9%84%D8%A7%D8%AD-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%DB%8C%DA%A9-%D8%B4%D8%A8%D9%87-%D8%A7%D8%B9%D9%84%D8%A7%D9%85-%D9%86%D8%B4%D8%AF-%D8%A7%D8%AF%D8%A7%D9%85%D9%87-%D8%B1%D9%88%D9%86%D8%AF-%D8%AA%D9%88%D8%B2%DB%8C%D8%B9-%D9%86%D8%A7%D8%B9%D8%A7%D8%AF%D9%84%D8%A7%D9%86%D9%87-%DB%8C%D8%A7%D8%B1%D8%A7%D9%86%D9%87-%D8%A8%D9%86%D8%B2%DB%8C%D9%86-%D8%A7%D9%85%DA%A9%D8%A7%D9%86%E2%80%8C%D9%BE%D8%B0%DB%8C%D8%B1-%D9%86%D8%A8%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T23:21:00+00:00"/>
    <meta property="og:title" content="ربیعی: تصمیم اصلاح قیمت بنزین یک شبه اعلام نشد/ ادامه روند توزیع ناعادلانه یارانه بنزین امکان‌پذیر نبود"/>
    <meta property="og:description" content="سخنگوی دولت با بیان اینکه این درست نیست که بگوییم تصمیم اصلاح قیمت بنزین یک شبه اعلام شد، گفت: این تصمیم با نیت خیرخواهانه برای دهک های پایین جامعه اتخاذ شد."/>
  </head>
  <body>
    <article>
      <h1>ربیعی: تصمیم اصلاح قیمت بنزین یک شبه اعلام نشد/ ادامه روند توزیع ناعادلانه یارانه بنزین امکان‌پذیر نبود</h1>
      <address>
        <time datetime="2019-11-18T23:21:00+00:00">18 Nov 2019, 23:21</time>
      </address>
      <p>
        <i>سخنگوی دولت با بیان اینکه این درست نیست که بگوییم تصمیم اصلاح قیمت بنزین یک شبه اعلام شد، گفت: این تصمیم با نیت خیرخواهانه برای دهک های پایین جامعه اتخاذ شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>علی ربیعی در برنامه تیتر امشب با موضوع بررسی ابعاد سهمیه‌بندی بنزین و حمایت معیشتی جدید درباره اینکه چرا به یکباره خبر گران شدن بنزین اعلام شد،‌ گفت: این موضوع یک مرتبه نبود و در چند برنامه مختلف پیش‌بینی شده بود که قیمت حامل‌های انرژی تعدیل شود در ماده ۳۹ برنامه ششم نیز پیش‌بینی شده که دولت قیمت‌ها را تعدیل کند تا به یک درصدی از فوب خیلج فارس برسد در حال حاضر نیز سه سال است که دولت اقدام نکرده درحالیکه اینکه اختیار قانونی داشت و از آخرین تعدیل قیمت بنزین سه سال می‌گذرد.</p>
      <p>وی ادامه داد: این تصمیم در هر زمانی که گرفته می‌شد، شرایط خاصی را برای جامعه ایجاد می‌کرد. تجربه نشان داده که اعلام از قبل زمان اصلاح قیمت هم تبعات دارد. اگر قرار بود هر سال قیمت را افزایش دهیم برخی اعتراض می‌کردند که چرا هر سال بار روانی به جامعه تحمیل می‌شود هر سناریویی که دنبال می‌کردیم، موضوعاتی در خصوص آن بود البته سناریوهایی بود که به فوب خلیج فارس برسیم و یک سناریو ۵ هزار تومان بود اما ما هم سهمیه را در نظر گرفتیم و هم بنزین آزاد را و قدری این دیدگاه را تعدیل کردیم.</p>
      <figure>
        <img src="https://aftabnews.ir/files/fa/news/1398/8/27/360950_421.jpg"/>
      </figure>
      <p>سخنگوی دولت تاکید کرد: غیر قابل قبول بودن ادامه توزیع فرآیندهای ناشی از بنزین و سایر حامل‌های انرژی مورد تایید همه است. همه موافق هستند که توزیع کنونی پول حامل‌های انرژی ناعادلانه است. ادامه روند توزیع ناعادلانه یارانه بنزین امکان پذیر نبود. در هر زمان دیگری این طرح اجرا می شد باز هم ابهاماتی مطرح می شد</p>
      <p>وی افزود:‌ گفته می‌شود که چرا یک شبه اعلام شد اگر از یک هفته پیش اعلام می‌شد آیا ما تجربه انتقال بنزین به خانه‌ها را نداشتیم؟ صف‌های طولانی ایجاد نمی‌شد؟ این اتفاق ایجاب می‌کرد که تصمیم پخته‌ای درباره آن گرفته شود این تصمیم گفت‌وگوهای پیش‌ینی داشته که جامعه به آن توجه نداشته است. این نوع توزیع به نفع کشور نیست فساد و رانت و قاچاق در آن وجود دارد و چرا باید بنزین ارزان خودمان را به کشورهای همسایه بدهیم.</p>
      <p>ربیعی ادامه داد: بارها درباره این موضوعات صحبت شده است اما توجه خاصی نداریم و پراکنده صحبت شده چراکه ممکن است توجه نشده باشد. در زمان تصویب برنامه ششم درباره آن بحث شده است. مشکل ما این بود که چرا یک شبه اعلام شد؛ به این دلیل که اعلام از قبل آن تشنج‌هایی را در پمپ بنزین‌ها ایجاد می‌کرد آنچه که مهم است این است که صادقانه عرض می‌کنم پشت این تصمیم نیت خیرخواهانه برای دهک‌های متوسط به پایین بود با توجه به شرایط تحریمی کشور باید نفت می‌فروختیم یا مالیات را افزایش می‌دادیم تا قدرت خرید را افزایش دهیم این تصمیم برای ۶۰ میلیون است که بتوانند قدرت خرید خود را افزایش دهند. اصلاح فرآیند و به دست آوردن منابع جدید دیده‌شده است.</p>
      <p>وی ادامه داد: البته طی این طرح اصلاحاتی انجام خواهد شد.</p>
      <p>سخنگوی دولت درباره اینکه زیر ساخت و کار کارشناسی دقیق در خصوص افزایش قیمت بنزین صورت گرفته است، گفت: قطعا کار کارشناسی صورت گرفته است، ما برای خودروهای اینترنتی سهم گذاشتیم،‌ برای وانت بارها قیمت گازوئیل را دست نزدیم که حمل و نقل گران نشود.</p>
      <p>وی تاکید کرد: اصل مصرف بنزین غیر عادلانه بود و ما بود تغییر می‌دادیم.</p>
      <p>ربیعی با بیان اینکه مردم نگرانی‌هایی در خصوص گرانی دارند، اظهار کرد: نگرانی بنزین یک اثر علمی، روانی و اقتصادی دارد. باید بگویم تصمیمات زیادی در دولت درباره کنترل قیمت‌ها گرفته شد، ستاد تنظیم بازار همان روز جمعه جلسه داشت و من به مردم ایران اعلام می‌کنم، افزایش قیمت نداریم.</p>
      <p>وی ادامه داد: بحث گرانی حمل و نقل مطرح است، ما برای سرویس‌های مدارس هم سهمیه در نظر گرفتیم. مابه تفاوت‌ها پیش‌بینی شده است.</p>
      <p>سخنگوی دولت ادامه داد: امروز ۵۰ درصد ایرانی‌ها خودرو ندارند و بعضی‌ها ۳ الی ۴ خودرو دارند مصرف این نوع بنزین ناعادلانه است.</p>
      <p>ربیعی ادامه داد: نگرانی‌های مردم طبیعی است این قبیل تصمیمات آثار روانی دارند. این حالات برتری امر واقع بر امر تصوری است و معمولا اثر امرتصوری بر امر واقعی بیشتر است کار صدا و سیما این است که نگذارد این اتفاق بیفتند اما واقعیت این است که مردم نگران هستند. آنهایی که چند ماشین دارند هر شب دور دور می‌کنند باید از آنها می‌گرفتیم و به آنهایی که ماشین ندارند می‌دادیم طبق بررسی‌هایی که ما انجام دادیم بیشترین حالت آثار تورمی این سهمیه‌بندی و افزایش قیمت ۲ تا ۴ درصد است.</p>
      <p>وی در خصوص رایانه معیشتی و آنهایی که بیش از ۵ نفر هستند، گفت: این افراد تعداد زیادی نیستند ما خانواده‌های ۳۰ نفره و ۱۵ نفره داریم اما این تعداد عدد قابل توجه نیستند ما باید یک سقفی می‌گذاشتیم منابع ما محدود است باید آن را با بعد خانوار در نظر می‌گرفتیم که تا به یک بعد منطقی برسیم اینکه می‌گویند چرا سقف گذاشتیم برآورد ما سالانه ۳۰ هزار میلیارد تومان است و باید مطابق اظهارات رئیس‌جمهور تمام این مقدار به مردم تخصیص پیدا کند در حالیکه مطابق قانون می‌توانستیم تا ۱۲ هزار میلیارد تومان به هزینه‌های دولت اختصاص دهیم من اینجا دوباره تاکید می‌کنم اگر ما منابع بیشتری کسب کنیم، آن را به مردم اختصاص خواهیم داد. اینها تصمیم‌گیری‌های چند معیاره است و ما در این نقطه بهترین تصمیم را گرفتیم.</p>
      <p>سخنگوی دولت ادامه داد: ما تصمیم گرفتیم پایگاه رفاهی ایرانیان و پایگاه یارانه‌بگیران و سازمان هدفمندی را هم‌پوشانی کنیم. ۹۸ درصد تفاهم پایگاهی ایجاد شده که حقوق بگیران ثابت، همچنین کارگران، افراد تحت پوشش تامین اجتماعی، بیمه بیکاری بگیران، روستاییان، بازنشستگان، کارمندان، کارگران، مددجویان کمیته امداد و بهزیستی زنان سرپرست خانوار شامل این بسته حمایتی هستند و تقریبا بیش از ۷۵ درصد جامعه را دربرمی‌گیرد.</p>
      <p>ربیعی خاطرنشان کرد: چنانچه کسی بیرون از این بسته حمایتی مانده است و باید مشمول این بسته حمایتی می‌شد، بدون هیچ تنگ نظری امکانی را فراهم خواهیم کرد تا بتوانیم آن را بررسی کنیم و در این زمینه نیز سامانه ثبت‌نام قرار است ایجاد شود.</p>
      <p>وی در پاسخ به این سوال که یارانه‌بگیران و یارانه‌نگیران شامل این بسته حمایتی هستند، گفت: بله این بسته حمایتی همپوشانی دارد و اگر یارانه‌بگیرانی هستند که به علت ثروت حذف شده‌اند که در این سامانه حمایتی ما نیستند اما با یارانه‌بگیران این بسته حمایتی همپوشانی دارد باز هم به آنها این بسته حمایتی پرداخت خواهد شد. ما همه مشکلات مردم را درک می‌کنیم ما هم در جوادیه زندگی می‌کردیم و این گونه نیست که سختی‌ها را متوجه نشویم این احساس در ما نهادینه شده است بالاخره ما با یک تحریم سنگین ظالمانه مواجه بودیم که به یک تعدیل مثبت رسیدیم و فکر کردیم که به آن کمک کنیم. تک تک سلول‌های ما نگران وضع مردم است گاهی اوقات تصمیماتی می‌گیریم که فکر می‌کنیم که وضعیت جامعه را بهبود می‌دهد اما شاید خوب آن را بیان نکرده‌ایم. باید با مردم حرف زده شود ما به مردم تعهد اخلاقی داریم و انقلاب کردیم که به مردم خدمت کنیم. اما اینکه مردم احساس کنند که ما نسبت به زندگی آنها درک داریم و تصمیماتی اتخاذ می‌شود برای این است که به سلامت از ظلم‌های بنیادینی که به ما می‌شود، نجات پیدا کنیم، خیلی مهم است.</p>
      <p>وی درباره تاکسی‌های شخصی و وضعیت سهمیه آنها ادامه داد: آنهایی که به شبکه اینترنتی پیوستند مشکلی ندارد ما نیز با معاون پالایش پخش صحبت کردم سامانه‌ای برای آن در نظر گرفته‌ایم تا افراد در آن ثبت نام کنند و کسی از رانندگان خارج از سهمیه بنزین نباشند و همه این سهمیه را دریافت کنند.</p>
      <p>سخنگوی دولت درباره این که برخی از سرویس‌های مدارس درخواست هزینه بیشتری کرده‌اند، گفت: سهمیه مدارس داده می‌شود، هر وقت تصمیمی گرفتیم یک عده سود جود کاری کردند، ما دو روز است این تصمیم را گرفتیم چه طور ۶۰۰ هزار تومان روی قیمت رفته است؟ قطعا ما باید روی کنترل قیمت‌ها نظارت داشته باشیم.</p>
      <p>وی درباره اینکه پرداخت یارانه معیشتی ادامه دارد، گفت: اگر پیوست این طرح کنترل قیمت نباشد ما شکست خوردیم، در برنامه ششم این برنامه را داشتیم و باید هم صورت گیرد.</p>
    </article>
  </body>
</html>