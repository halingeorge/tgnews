<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640615/%D8%A8%D8%B1%D8%AA%D8%B1%DB%8C-%D9%88%DB%8C%D9%86%D8%AF%D9%88%D8%B2-10-%D9%86%D8%B3%D8%A8%D8%AA-%D8%A8%D9%87-%D9%85%DA%A9-%D8%A7%D9%88-%D8%A7%D8%B3-%DA%A9%D8%A7%D8%AA%D8%A7%D9%84%DB%8C%D9%86%D8%A7-%D8%AF%D8%B1-%DA%86%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T23:51:00+00:00"/>
    <meta property="og:title" content="برتری ویندوز 10 نسبت به مک او اس کاتالینا در چیست؟"/>
    <meta property="og:description" content="مایکروسافت هنگام رونمایی از سرفیس Duo نسخه جدیدی از ویندوز به نام ویندوز 10 ایکس را هم معرفی کرد که برای دستگاه هایی با دو نمایشگر توسعه یافته است."/>
  </head>
  <body>
    <article>
      <h1>
        <a href="https://www.bultannews.com/fa/news/640615/%D8%A8%D8%B1%D8%AA%D8%B1%DB%8C-%D9%88%DB%8C%D9%86%D8%AF%D9%88%D8%B2-10-%D9%86%D8%B3%D8%A8%D8%AA-%D8%A8%D9%87-%D9%85%DA%A9-%D8%A7%D9%88-%D8%A7%D8%B3-%DA%A9%D8%A7%D8%AA%D8%A7%D9%84%DB%8C%D9%86%D8%A7-%D8%AF%D8%B1-%DA%86%DB%8C%D8%B3%D8%AA">برتری ویندوز 10 نسبت به مک او اس کاتالینا در چیست؟</a>
      </h1>
      <h2>مایکروسافت هنگام رونمایی از سرفیس Duo نسخه جدیدی از ویندوز به نام ویندوز 10 ایکس را هم معرفی کرد که برای دستگاه هایی با دو نمایشگر توسعه یافته است.</h2>
      <address><time datetime="2019-11-18T23:51:00+00:00">18 Nov 2019, 23:51</time> by <a rel="author">بولتن نیوز | bultannews.com</a></address>
      <p><b>گروه IT و فناوری :</b> مایکروسافت هنگام رونمایی از سرفیس Duo نسخه جدیدی از ویندوز به نام ویندوز 10 ایکس را هم معرفی کرد که برای دستگاه هایی با دو نمایشگر توسعه یافته است. این سیستم عامل شباهت زیادی به ویندوز 10 دارد، ولی رابط کاربری آن برای این کاربرد خاص بهینه شده است.</p>
      <p>به گزارش بولتن نیوز،ویندوز 10 ایکس بخشی از برنامه مایکروسافت برای توسعه نسخه ماژولار ویندوز 10 به شمار می رود، بدین ترتیب می توان ویندوز 10 ایکس را شاخه ای از سیستم عامل اصلی دانست. ویندوز 10 نسخه هایی مخصوص هولولنز، سرفیس هاب و ایکس باکس هم دارد.</p>
      <p>اسناد منتشر شده در مورد این سیستم عامل هم نشان می دهد که با کمی تغییرات، می توان از ویندوز 10 ایکس روی لپ تاپ های عادی با یک نمایشگر هم استفاده کرد. همه اینها نشان می دهد مایکروسافت در مسیر توسعه ویندوز 10 با برنامه پیش می رود. این شرکت به خوبی سیستم تشخیص چهره ویندوز هلو (Hello) را در تمام پلتفرم هایش پیاده سازی کرده و فایل اکسپلورر ویندوز هم برای صفحات لمسی بهینه شده است. تجربه محدود کار با ویندوز 10 ایکس روی سرفیس Duo هم نشان می دهد منوی استارت به لانچر موبایل شباهت دارد.</p>
      <figure>
        <img src="https://www.bultannews.com/files/fa/news/1398/8/27/1198782_242.jpg"/>
      </figure>
      <p>همین وضعیت نشان می دهد که مایکروسافت نسبت به اپل بهتر عمل کرده است. اپل هر سال در کنفرانس جهانی توسعه دهندگان WWDC ویژگی های جدیدی را برای macOS رو می کند و حدود 6 ماه بعد، آنها را در قالب نسخه جدید این سیستم عامل به دست کاربران می رساند. این زمان بندی، فشار زیادی را به توسعه دهندگان وارد می کند تا ایده های جدیدی را برای مجموعه محدود دستگاه های مجهز به macOS خلق نمایند.</p>
      <p>مایکروسافت از این چرخه سالیانه بیرون آمده و آپدیت های ویندوز 10 را به شکل پیوسته عرضه می کند، یعنی هر زمان که قابلیت نهایی به طور کامل آماده استفاده باشد. با اینکه دستگاه های ویندوزی بسیار متنوع هستند و احتمال بروز خطا همیشه وجود دارد، اما راهکار مایکروسافت به کاربران اطمینان می دهد که تغییرات بنیادی در کار نیست و همه چیز، آهسته و پیوسته پیش می رود.</p>
    </article>
  </body>
</html>