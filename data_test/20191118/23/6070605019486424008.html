<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/especials/CaixaBank-Microsoft-universitaris-Premis-WONNOW_0_2344565712.html"/>
    <meta property="og:site_name" content="Ara.cat"/>
    <meta property="article:published_time" content="2019-11-18T23:01:00+00:00"/>
    <meta property="og:title" content="CaixaBank i Microsoft guardonen les millors alumnes de graus universitaris tècnics en la segona edició dels premis WONNOW"/>
    <meta property="og:description" content="Gonzalo Gortázar, conseller delegat de CaixaBank, i Pilar López, presidenta de Microsoft Espanya, entreguen el premi a l’alumna amb el millor expedient acadèmic, que ha rebut una dotació econòmica de 10.000 euros"/>
  </head>
  <body>
    <article>
      <h1>CaixaBank i Microsoft guardonen les millors alumnes de graus universitaris tècnics en la segona edició dels premis WONNOW</h1>
      <h2>Gonzalo Gortázar, conseller delegat de CaixaBank, i Pilar López, presidenta de Microsoft Espanya, entreguen el premi a l’alumna amb el millor expedient acadèmic, que ha rebut una dotació econòmica de 10.000 euros</h2>
      <address>
        <time datetime="2019-11-18T23:01:00+00:00">18 Nov 2019, 23:01</time>
      </address>
      <p>Gonzalo Gortázar, conseller delegat de CaixaBank, i Pilar López, presidenta de Microsoft Espanya, han entregat els premis WONNOW a les millors alumnes de graus STEM –ciències, tecnologia, enginyeria i matemàtiques– d’universitats espanyoles. Amb aquesta iniciativa, les dues entitats premien, per segon any seguit, l’excel·lència femenina en graus universitaris tècnics; fomenten la diversitat, i contribueixen a reduir la bretxa de gènere en aquests sectors, en què la presència de dones és escassa.</p>
      <blockquote>Deu estudiants han estat també guardonades amb una beca remunerada per treballar a CaixaBank i per participar en un programa de ‘mentoring’ de Microsoft</blockquote>
      <p>L’estudi de la Comissió Europea <i>Les dones en l’era digital 2018</i> assenyala que només un 34% dels titulats en STEM són dones i que representen el 17% dels professionals especialistes en el sector tecnològic. Per intentar pal·liar-ho, CaixaBank i Microsoft impulsen els premis WONNOW, que reconeixen l’alumna amb el millor expedient acadèmic –rep una dotació econòmica de 10.000 euros– d’entre totes les candidates, i també premien 10 estudiants més amb una beca remunerada per treballar a CaixaBank i l’accés a un programa de <i>mentoring</i> de Microsoft Espanya.</p>
      <p>El conseller delegat de CaixaBank va destacar en l’acte de lliurament la feina i l’esforç de totes les participants, que han estudiat amb resultats brillants un difícil grau STEM. A més, Gonzalo Gortázar va felicitar les premiades i va reconèixer la implicació i la important tasca que desenvolupen en la societat: “Amb els premis WONNOW volem donar suport al desenvolupament femení en professions clau i posar en valor l’esforç i el compromís de dones com vosaltres que aposten per aquests estudis”.</p>
      <p>El conseller de CaixaBank anima les alumnes a continuar trencant estereotips, i demostrar que les dones també poden ser brillants científiques, tecnòlogues, enginyeres i matemàtiques. “Ens calen joves com vosaltres, la societat no es pot permetre el luxe que quasi la meitat del seu talent STEM es perdi”, ha indicat.</p>
      <p>La presidenta de Microsoft Espanya, Pilar López, també s’ha afegit a la felicitació a les alumnes guardonades en aquesta edició dels premis, les quals considera referents per animar a altres estudiants a desterrar estereotips i fer que s’interessin per la ciència i la tecnologia. “El talent i la diversitat són garantia d’innovació i creixement. Tenir habilitats digitals és un factor diferencial i un avantatge competitiu per al futur professional. És prioritari fomentar la vocació i el talent femení, i no només en el sector tecnològic, ja que el talent digital és imprescindible per a qualsevol industria en aquests moments. Les dones ja fan servir la tecnologia, però volem que, a més, la inventin, que en siguin protagonistes i que ajudin a resoldre els grans problemes a què ens enfrontem com a societat. Aquest és l’esperit dels premis WONNOW”.</p>
      <h4>Reconeixement a l’esforç i l’excel·lència</h4>
      <p>Les premiades, quatre estudiants de Catalunya, dues de Múrcia, dues d’Andalusia, una de la Comunitat Valenciana i una de les Canàries, han estat escollides entre 440 alumnes de graus STEM de 70 universitats espanyoles participants en la 2a edició dels premis. Per triar-les, a més de l’expedient acadèmic, se n’ha valorat l’experiència personal.</p>
      <p>Carlota Parés, estudiant del doble grau en enginyeria informàtica i enginyeria telemàtica de La Salle, ha aconseguit un premi especial valorat en 10.000 euros, per tenir el millor expedient acadèmic. A més, tindrà accés a una beca remunerada per treballar a CaixaBank i es beneficiarà d’un programa de <i>mentoring</i> impartit per Microsoft Espanya, juntament amb les nou estudiants més guardonades: Fátima el Baghdadi, estudiant d’enginyeria mecànica de la Universitat Politècnica de Catalunya; Isabel Lax, estudiant del grau d’enginyeria civil de la Universitat de Cartagena; Belinda González, estudiant del grau d’enginyeria informàtica de la Universitat de Granada; Natalia Franch, estudiant del grau d’enginyeria informàtica de la Universitat Jaume I; María José Martínez, estudiant del grau d’enginyeria electrònica industrial i automàtica de la Universitat Politècnica de Cartagena; Nàdia Cosor, estudiant del grau d’enginyeria de sistemes audiovisuals de la Universitat Pompeu Fabra; María Ángeles Fuentes, estudiant del grau d’enginyeria informàtica de la Universitat de Las Palmas de Gran Canaria; Olivia Andolz, estudiant del grau de multimèdia amb menció en enginyeria web de la Universitat Oberta de Catalunya, i Natalia Borrego, estudiant del grau d’enginyeria agroalimentària i del medi rural de la Universitat de Còrdova.</p>
      <h3>Compromís amb la diversitat i la tecnologia</h3>
      <p>A banda dels premis WONNOW, CaixaBank està adherida a diverses iniciatives per impulsar la igualtat de gènere, com ara Women’s Empowerment Principles, impulsada per les Nacions Unides; “Més dones, millors empreses”, del ministeri de la Presidència, Relacions amb les Corts i Igualtat; el Charter de la Diversidad, per fomentar la igualtat d’oportunitats i les mesures antidiscriminatòries, i l’Observatori Generació i Talent, amb l’objectiu de promoure la gestió de la diversitat generacional. Així mateix, CaixaBank està inclosa en l’índex d’igualtat de gènere de Bloomberg. Gràcies a aquest compromís, CaixaBank té la certificació EFR (empresa familiarment responsable), de la Fundación Másfamilia.</p>
      <p>Per la seva banda, Microsoft (Nasdaq “MSFT” @microsoft) impulsa la transformació digital per a l’era del núvol intel·ligent i l’<i> intelligent edge</i>. La seva missió és ajudar cada persona i cada organització a fer més en el dia a dia. Promou una cultura que permet als seus empleats connectar la seva energia i la seva passió per la tecnologia amb aquesta missió. I, per aconseguir-ho, la diversitat és clau: un entorn divers i inclusiu condueix a idees millors, productes millors i resultats millors per als clients.</p>
    </article>
  </body>
</html>