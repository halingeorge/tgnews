<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/o-dromos-tou-kallitechni-neo-vivlio-tis-tzoulia-kameron-apo-tin-key-books/"/>
    <meta property="og:site_name" content="irafina"/>
    <meta property="article:published_time" content="2019-11-18T23:20:56+00:00"/>
    <meta property="og:title" content="«Ο Δρόμος του Καλλιτέχνη» – Νέο βιβλίο της Τζούλια Κάμερον από την Key Books"/>
    <meta property="og:description" content="Πόσες φορές έχεις σταθεί απέναντι από ένα έργο τέχνης, έχεις κολλήσει με τον στίχο ενός τραγουδιού ή έχεις διαβάσει κάποιο βιβλίο, κι έχεις πει από μέσα σου (ή και απ’ έξω σου) ότι θα μπορούσες να το είχες δημιουργήσεις εσύ; Πόσες φορές έχεις αναρωτηθεί που και πως βρίσκουν έμπνευση οι καταξιωμένοι καλλιτέχνες για να δημιουργούν […]"/>
  </head>
  <body>
    <article>
      <h1>«Ο Δρόμος του Καλλιτέχνη» – Νέο βιβλίο της Τζούλια Κάμερον από την Key Books</h1>
      <address>
        <time datetime="2019-11-18T23:20:56+00:00">18 Nov 2019, 23:20</time>
      </address>
      <p>Πόσες φορές έχεις σταθεί απέναντι από ένα έργο τέχνης, έχεις κολλήσει με τον στίχο ενός τραγουδιού ή έχεις διαβάσει κάποιο βιβλίο, κι έχεις πει από μέσα σου (ή και απ’ έξω σου) ότι θα μπορούσες να το είχες δημιουργήσεις εσύ;</p>
      <p>Πόσες φορές έχεις αναρωτηθεί που και πως βρίσκουν έμπνευση οι καταξιωμένοι καλλιτέχνες για να δημιουργούν τα αριστουργήματα τους; Πόσες φορές έχεις σκεφτεί ότι θα ήθελες κι εσύ να ζήσεις μια ζωή πιο δημιουργική, πιο χαρούμενη και πιο ουσιαστική;</p>
      <p>Η Τζούλια Κάμερον και το βιβλίο-ορόσημο για την παγκόσμια βιβλιογραφία στο θέμα της δημιουργικότητας Ο Δρόμος του Καλλιτέχνη είναι εδώ για σένα. Εικοσιπέντε χρόνια μετά την πρώτη έκδοσή του παραμένει αυθεντικά επίκαιρο όπως κάθε διαχρονικό έργο. Άλλωστε οι ομάδες εργασίας που εργάζονται πάνω στο βιβλίο σε πολλές χώρες του πλανήτη είναι η απτή απόδειξη της ουσιαστικής χρησιμότητάς του.</p>
      <p>Όλοι είμαστε καλλιτέχνες! Αυτό πιστεύει η συγγραφέας που έχει κινητοποιήσει σημαντικούς καλλιτέχνες από όλο τον κόσμο αλλά και ανθρώπους της διπλανής πόρτας να κυνηγήσουν τα δημιουργικά όνειρά τους. Όποιο κι αν είναι το καλλιτεχνικό πάθος σου, στον Δρόμο του Καλλιτέχνη θα βρεις τη σοφία, τη γνώση και τα εργαλεία που χρειάζεσαι για να ανακαλύψεις και να ξεκλειδώσεις τον δημιουργικό εαυτό σου.</p>
      <figure>
        <img src="https://www.eleftherostypos.gr/wp-content/uploads/2019/11/cover-teliko-artist-low-1.jpg"/>
      </figure>
      <p>Ο Δρόμος του Καλλιτέχνη είναι μια συναρπαστική, αποτελεσματική και διασκεδαστική μέθοδος δώδεκα εβδομάδων, η οποία θα σου διδάξει πώς:</p>
      <p>Να ακολουθήσεις το προσωπικό σου μονοπάτι στο ταξίδι για<br/>τη δημιουργικότητα.</p>
      <p>Να γκρεμίσεις τα φράγματα που μπλοκάρουν την ενέργειά σου<br/>ώστε να βρει τρόπο έκφρασης.</p>
      <p>Να χρησιμοποιήσεις τα ταλέντα σου με όποιον τρόπο επιθυμείς.<br/>Να μάθεις ότι ποτέ δεν είναι αργά για να αρχίσεις να πραγματο-<br/>ποιείς τα όνειρά σου.</p>
      <p>KΡΙΤΙΚΕΣ</p>
      <p>«Η Τζούλια Κάμερον ανακάλυψε τον τρόπο με τον οποίο<br/>ξαναβρίσκουμε την δημιουργική ψυχή μας».<br/>— The New York Times</p>
      <p>«Χωρίς τον Δρόμο του Καλλιτέχνη,<br/>δεν θα είχε υπάρξει ποτέ το Eat, Pray, Love».<br/>— Ελίζαμπεθ Γκίλμπερτ</p>
      <p>«Ο Δρόμος του Καλλιτέχνη δεν αφορά αποκλειστικά το γράψιμο. Σε βοηθάει να ανακαλύψεις και να αναπτύξεις τον καλλιτέχνη που έχεις μέσα σου, όποιο κι αν είναι το πάθος σου: ζωγραφική, ποίηση, σενάρια, μουσική. Έχει όμως πολύ γράψιμο! Αν ήθελες ποτέ να κυνηγήσεις ένα δημιουργικό όνειρο, να παίξεις και να δημιουργήσεις με χρώματα και λέξεις, αυτό το βιβλίο θα σε ωθήσει να ξεκινήσεις. Και θα σε μάθει πολλές τεχνικές ώστε να ολοκληρώσεις το έργο σου».<br/>— Αν Λαμότ</p>
      <p>«Αυτό το βιβλίο αγγίζει ένα λεπτό και σύνθετο θέμα. Όσοι το χρησιμοποιήσουν<br/>θα ανακαλύψουν ένα πολύτιμο εργαλείο που θα τους βοηθήσει<br/>να έρθουν σε επαφή με τη δημιουργικότητά τους».<br/>— Μάρτιν Σκορσέζε</p>
      <p>Η ΣΥΓΓΡΑΦΕΑΣ<br/>Η Τζούλια Κάμερον έχει συγγράψει περισσότερα από τριάντα βιβλία μεταξύ των οποίων και το παγκόσμιο bestseller O Δρόμος του Καλλιτέχνη.</p>
      <p>Επίσης, έχει γράψει μυθιστορήματα, τραγούδια, τηλεοπτικά και κινηματογραφικά σενάρια, ενώ έγραψε, σκηνοθέτησε και έκανε την παραγωγή της βραβευμένης ανεξάρτητης ταινία God’s Will. Έχει βραβευθεί επίσης για τα θεατρικά έργα της, τα οποία έχουν ανέβει στις σημαντικότερες θεατρικές σκηνές των Η.Π.Α.</p>
      <p>TITΛΟΣ: Ο Δρόμος του Καλλιτέχνη</p>
      <p>ΣΥΓΓΡΑΦΕΑΣ: Τζούλια Κάμερον</p>
      <p>ΚΑΤΗΓΟΡΙΑ: Δημιουργικότητα/Αυτοβοήθεια</p>
      <p>ISBN: 978-618-5265-14-4</p>
      <p>ΣΕΛΙΔΕΣ: 312</p>
      <p>ΣΧΗΜΑ: 17 Χ 24 cm</p>
      <p>Μαλακό εξώφυλλο</p>
      <p>ΤΙΜΗ: 18,90 € (περιλαμβάνει ΦΠΑ 6%)</p>
    </article>
  </body>
</html>