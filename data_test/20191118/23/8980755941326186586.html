<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/l-argentina-si-salva-al-92-grazie-a-messi-polemiche-su-dybala-qu-52879"/>
    <meta property="og:site_name" content="il BiancoNero"/>
    <meta property="article:published_time" content="2019-11-18T23:00:00+00:00"/>
    <meta property="og:title" content="L'Argentina si salva al 92' grazie a Messi. Polemiche su Dybala: 'Quando farà la differenza?'"/>
    <meta property="og:description" content="Un finale al cardiopalma, che salva il momento felice dell'Argentina ma che non lesina polemiche alla squadra, al commissario tecnico, a Paulo Dybala nello specifico. E allora: grazie Messi, ma c'è"/>
  </head>
  <body>
    <article>
      <h1>L'Argentina si salva al 92' grazie a Messi. Polemiche su Dybala: 'Quando farà la differenza?'</h1>
      <address><time datetime="2019-11-18T23:00:00+00:00">18 Nov 2019, 23:00</time> by <a rel="author">CC</a></address>
      <p>Un finale al cardiopalma, che salva il momento felice dell'Argentina ma che non lesina polemiche alla squadra, al commissario tecnico, a Paulo Dybala nello specifico. E allora: grazie Messi, ma c'è ancora da lavorare per l'Albiceleste. <b>Che in Israele pareggia per 2-2 contro l'Uruguay di Bentancur (a proposito: Tabarez non lo schiera affatto nella super sfida) e che conserva la striscia di risultati positivi solo grazie al talento numero 10 che sigla il rigore del pari al 92'. </b></p>
      <p><b>I COMMENTI -</b> Non è stata una gran serata, per Paulo Dybala, uscito al 76' per far posto a <b>Lautaro Martinez</b>. L'immagine che arriva da Tel Aviv è di un giocatore fuori dai ranghi della squadra e poco funzionale a questa squadra. Che a centrocampo fatica, e non poco; che davanti ha i 'mostri' giusti, ma poco altro. 'Non ho mai visto Dybala fare una partita bella in nazionale', scrive un tifoso su Twitter. Gli fa eco un argentino 'nerazzurro': "Lautaro in attacco senza dubbi, fino a quando sopporteremo questo Dybala?". Una serata amara per il 10 juventino dopo un periodo totalmente positivo dalle parti di Torino. Capita. Piuttosto spesso, con la Selecciòn.</p>
    </article>
  </body>
</html>