<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598029/niki-me-anatropi-gia-tin-ellada"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T23:44:00+00:00"/>
    <meta property="og:title" content="Νίκη με ανατροπή για την Ελλάδα"/>
    <meta property="og:description" content="Η Εθνική Ελλάδος ολοκλήρωσε τις υποχρεώσεις της στα προκριματικά, αλλά πλέον θέλουμε να την ξαναδούμε! Ήταν ξανά καλή, είχε πάλι φρεσκάδα, ήταν πάλι..."/>
  </head>
  <body>
    <article>
      <h1>Νίκη με ανατροπή για την Ελλάδα</h1>
      <address><time datetime="2019-11-18T23:44:00+00:00">18 Nov 2019, 23:44</time> by <a rel="author">SigmaliveSports</a></address>
      <p>Η Εθνική Ελλάδος ολοκλήρωσε τις υποχρεώσεις της στα προκριματικά, αλλά πλέον θέλουμε να την ξαναδούμε! Ήταν ξανά καλή, είχε πάλι φρεσκάδα, ήταν πάλι νικήτρια! Τι κι αν βρέθηκε πίσω στο σκορ; Το γύρισε με τα γκολ των Μάνταλου και Γαλανόπουλου, κέρδισε 2-1 την Φινλανδία και έχει μέλλον!<br/> <br/>Αν πριν από περίπου δύο μήνες κάποιος έλεγε πως η Εθνική θα έκλεινε αυτή τη σειρά των προκριματικών με τρεις συνεχόμενες νίκες, ίσως και να τον περνούσαν για τρελό. Κι όμως. Ο Τζον Φαν’τ Σχιπ και οι ποδοσφαιριστές του πιστοποίησαν σε ένα ακόμα παιχνίδι, αυτή τη φορά κόντρα στη Φινλανδία που είχε ήδη προκριθεί στο Euro του καλοκαιριού, πως κάτι αλλάζει στο αντιπροσωπευτικό μας συγκρότημα. Παρά το γεγονός πως οι φιλοξενούμενοι προηγήθηκαν στο σκορ, η ελληνική ομάδα έδειξε ότι εκτός των άλλων χτίζει χαρακτήρα και ανατρέποντας την κατάσταση στην επανάληψη πήρε τη νίκη με σκορ 2-1.<br/> </p>
    </article>
  </body>
</html>