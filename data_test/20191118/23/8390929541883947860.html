<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://life.hotnews.ro/stiri-showbiz-23499335-kylie-jenner-vandut-actiuni-valoare-600-milioane-dolari-din-compania-cosmetica.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T23:31:00+00:00"/>
    <meta property="og:title" content="Kylie Jenner a vândut acțiuni în valoare de 600 de milioane de dolari din compania sa cosmetică"/>
    <meta property="og:description" content="Kylie Jenner a vândut un pachet majoritar din acțiunile firmei sale de produse cosmetice pentru suma de 600 de milioane de dolari. Deși a vândut 51% din acțiunile companiei, Kylie Jenner"/>
  </head>
  <body>
    <article>
      <h1>Kylie Jenner a vândut acțiuni în valoare de 600 de milioane de dolari din compania sa cosmetică</h1>
      <address><time datetime="2019-11-18T23:31:00+00:00">18 Nov 2019, 23:31</time> by <a rel="author">Gabriela Florea</a></address>
      <p>Kylie Jenner a vândut un pachet majoritar din acțiunile firmei sale de produse cosmetice pentru suma de 600 de milioane de dolari. Deși a vândut 51% din acțiunile companiei, Kylie Jenner va rămâne în fruntea companiei, ocupând funcția de director de creație, potrivit <a href="https://edition.cnn.com/2019/11/18/business/coty-kylie-cosmetics-deal/index.html">CNN</a>. <br/><br/>Kylie Cosmetics a vândut acțiunile firmei Coty Inc. (COTY), o companie de cosmetice din New York, care deține și o serie de mărci internaționale de frumusețe, inclusiv CoverGirl. Parteneriatul va ajuta brandul lui Kylie să se extindă la nivel mondial.<br/><br/>„Acest parteneriat îmi va permite mie și echipei mele să rămânem concentrați pe crearea și dezvoltarea fiecărui produs în timp ce ne extindem la nivel internațional”, a spus Jenner.<br/><br/>Kylie Jenner este unul dintre cei mai urmați oameni pe social media. Are 150 de milioane de urmăritori pe Instagram și 30 de milioane pe Twitter. Brandul de produse cosmetice a generat venituri de aproximativ 177 de milioane de dolari în ultimul an, potrivit Coty. Acordul urmează să se încheie în al treilea trimestru al anului 2020.</p>
    </article>
  </body>
</html>