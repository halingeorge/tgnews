<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/259753/ereyna-gia-tin-parapompi-tramp-skeftomai-sovara-na-katatheso-leei-o-amerikanos-proedros"/>
    <meta property="og:site_name" content="LiFO"/>
    <meta property="article:published_time" content="2019-11-18T23:38:00+00:00"/>
    <meta property="og:title" content="Έρευνα για την παραπομπή Τραμπ: «Σκέφτομαι σοβαρά να καταθέσω», λέει ο Αμερικανός πρόεδρος"/>
    <meta property="og:description" content="Ο Ντόναλντ Τραμπ «σκέφτεται σοβαρά» να καταθέσει, στο πλαίσιο της έρευνας για την παραπομπή του"/>
  </head>
  <body>
    <article>
      <h1>Έρευνα για την παραπομπή Τραμπ: «Σκέφτομαι σοβαρά να καταθέσω», λέει ο Αμερικανός πρόεδρος</h1>
      <h2>Ο Ντόναλντ Τραμπ «σκέφτεται σοβαρά» να καταθέσει, στο πλαίσιο της έρευνας για την παραπομπή του</h2>
      <address><time datetime="2019-11-18T23:38:00+00:00">18 Nov 2019, 23:38</time> by <a rel="author">NEWSROOM</a></address>
      <p>
        <b>Ο <a href="https://www.lifo.gr/tags/%CE%9D%CF%84%CF%8C%CE%BD%CE%B1%CE%BB%CE%BD%CF%84+%CE%A4%CF%81%CE%B1%CE%BC%CF%80">Ντόναλντ Τραμπ</a> ανέφερε σήμερα ότι «σκέφτεται σοβαρά» να καταθέσει στο πλαίσιο της έρευνας για την <a href="https://www.lifo.gr/tags/%CE%A0%CE%B1%CF%81%CE%B1%CF%80%CE%BF%CE%BC%CF%80%CE%AE+%CE%A4%CF%81%CE%B1%CE%BC%CF%80">παραπομπή </a>του, στη <a href="https://www.lifo.gr/tags/%CE%97%CE%A0%CE%91+-+%CE%92%CE%BF%CF%85%CE%BB%CE%AE+%CF%84%CF%89%CE%BD+%CE%91%CE%BD%CF%84%CE%B9%CF%80%CF%81%CE%BF%CF%83%CF%8E%CF%80%CF%89%CE%BD">Βουλή των Αντιπροσώπων</a>, όπως αξίωσε η επικεφαλής των Δημοκρατικών <a href="https://www.lifo.gr/tags/%CE%9D%CE%AC%CE%BD%CF%83%CE%B9+%CE%A0%CE%B5%CE%BB%CF%8C%CE%B6%CE%B9">Νάνσι Πελόζι</a>.</b>
      </p>
      <p>«Αν και δεν έχω κάνει κανένα λάθος και δεν θέλω να δώσω αξιοπιστία σε αυτή τη δικαστική παρωδία, μου αρέσει αυτή η ιδέα και προκειμένου το Κογκρέσο να μπορέσει εκ νέου να επικεντρωθεί (στον νομοθετικό ρόλο του), θα το σκεφτώ σοβαρά» να καταθέσω, έγραψε ο Τραμπ σε ένα tweet, απαντώντας με αυτόν τον τρόπο στη συνέντευξη που παραχώρησε χθες η Νάνσι Πελόζι. Η «νευρική» επικεφαλής των Δημοκρατικών στο Κογκρέσο πρότεινε να «καταθέσω στο πλαίσιο του κάλπικου κυνηγιού μαγισσών για την καθαίρεσή μου, έγραψε ο Αμερικανός πρόεδρος. «Είπε επίσης ότι θα μπορούσα να το κάνω εγγράφως», συμπλήρωσε στα μηνύματά του στο Twitter.</p>
      <p>Η Νάνσι Πελόζι κατηγόρησε, μία ημέρα πριν, τον Ρεπουμπλικανό δισεκατομμυριούχο ότι επικρίνει την έρευνα μέσω των ιστότοπων κοινωνικής δικτύωσης. «Εάν δεν συμφωνεί με όσα ακούει, δεν θα πρέπει να στέλνει μηνύματα στο Twitter, θα πρέπει να έρθει ενώπιον της επιτροπής και να καταθέσει υπό όρκο», δήλωσε η ηγέτιδα των Δημοκρατικών στο αμερικανικό τηλεοπτικό δίκτυο CBS. «Μπορεί να το κάνει, επίσης, εγγράφως, έχει τα μέσα για να υπερασπιστεί τη θέση του», συμπλήρωσε η Πελόζι.</p>
      <p>
        <i>Με πληροφορίες από ΑΠΕ-ΜΠΕ/AFP/Reuters</i>
      </p>
    </article>
  </body>
</html>