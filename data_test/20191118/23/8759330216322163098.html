<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904295/messi-viert-comeback-ook-tegen-uruguay-met-goal-en-berooft-su-rez-van-heldenrol.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T23:14:00+00:00"/>
    <meta property="og:title" content="Messi laat het ook tegen Uruguay zien en pakt in slotfase heldenrol van Suárez af"/>
    <meta property="og:description" content="Lionel Messi heeft zich ook in zijn tweede interland na zijn megaschorsing van zijn beste kant laten zien. De Argentijn benutte in de slotfase van het vriendschappelijke duel tegen Uruguay een strafschop en bracht de einstand daarmee op 2-2."/>
  </head>
  <body>
    <article>
      <h1>Messi laat het ook tegen Uruguay zien en pakt in slotfase heldenrol van Suárez af</h1>
      <address>
        <time datetime="2019-11-18T23:14:00+00:00">18 Nov 2019, 23:14</time>
      </address>
      <p>
        <b>Lionel Messi heeft zich ook in zijn tweede interland na zijn megaschorsing van zijn beste kant laten zien. De Argentijn benutte in de slotfase van het vriendschappelijke duel tegen Uruguay een strafschop en bracht de einstand daarmee op 2-2.</b>
      </p>
      <p>De terugkeer van Messi was hét gespreksonderwerp rondom de interlands van Argentinië. Hij ontbrak drie maanden lang bij de nationale ploeg omdat hij zich op de Copa América liet gaan over de 'corrupte scheidsrechters', maar is nu weer terug, Vrijdagavond maakte hij de enige goal tegen Brazilië en ook Uruguay kreeg te maken met 'De Vlo'.</p>
      <p>De Uruguayanen, met Barcelona-collega Luis Suárez in de gelederen, kwamen wel nog op voorsprong dankzij Edinson Cavani. Hij rondde een fraaie aanval al glijdend af. De gelijkmaker was er één van de combinatie Messi-Agüero. De laatste kopte een vrije trap van de kleine superster tegen de touwen.</p>
      <p>Uruguay dacht het vriendschappelijke duel, dat afgewerkt werd in Tel Aviv, toch nog te gaan winnen. Luis Suárez scoorde op fraaie wijze uit een vrije trap, maar diep in blessuretijd viel de gelijkmaker alsnog. Messi ging zelf achter de bal staan en scoorde, waardoor er in Israël een 2-2 eindstand op de borden kwam.</p>
    </article>
  </body>
</html>