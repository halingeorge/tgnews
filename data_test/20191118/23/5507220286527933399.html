<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186790/"/>
    <meta property="og:site_name" content="Janam TV"/>
    <meta property="article:published_time" content="2019-11-18T23:59:20+00:00"/>
    <meta property="og:title" content="കാര്‍ട്ടോസാറ്റ്-3 വിക്ഷേപണം നവംബര്‍ 25ന്; ഒപ്പം അമേരിക്കയുടെ 13 ചെറു ഉപഗ്രഹങ്ങളും"/>
    <meta property="og:description" content="ബംഗളൂരു: ഭൗമ നിരീക്ഷണത്തിന്റെ ഭാഗമായി വികസിപ്പിച്ച അത്യാധുനിക കാര്‍ട്ടോസാറ്റ് ഉപഗ്രഹം വഹിച്ചുള്ള പിഎസ്എല്‍വി 47 റോക്കറ്റ് ശ്രീഹരി കോട്ടയിലെ സതീഷ് ധവാന്‍"/>
  </head>
  <body>
    <article>
      <h1>കാര്‍ട്ടോസാറ്റ്-3 വിക്ഷേപണം നവംബര്‍ 25ന്; ഒപ്പം അമേരിക്കയുടെ 13 ചെറു ഉപഗ്രഹങ്ങളും</h1>
      <address><time datetime="2019-11-18T23:59:20+00:00">18 Nov 2019, 23:59</time> by <a rel="author">Janam TV Web Desk</a></address>
      <p>ബംഗളൂരു: ഭൗമ നിരീക്ഷണത്തിന്റെ ഭാഗമായി വികസിപ്പിച്ച അത്യാധുനിക കാര്‍ട്ടോസാറ്റ് ഉപഗ്രഹം വഹിച്ചുള്ള പിഎസ്എല്‍വി 47 റോക്കറ്റ് ശ്രീഹരി കോട്ടയിലെ സതീഷ് ധവാന്‍ സ്‌പെയ്‌സ് സെന്ററില്‍ നിന്നും നവംബര്‍ 25ന് വിക്ഷേപിക്കും.</p>
      <p>വാണിജ്യ ആവശ്യങ്ങള്‍ക്കുള്ള അമേരിക്കയുടെ 13 ചെറു ഉപഗ്രഹങ്ങളും ഇതോടൊപ്പം ഇന്ത്യ ഭൂമിയുടെ ഭ്രമണപഥത്തിലെത്തിക്കും. കാലാവസ്ഥ അനുകൂലമാണെങ്കില്‍ രാവിലെ 9.28-ഓടെ പുതിയ ഉപഗ്രഹത്തിന്റെ വിക്ഷേപണം നടക്കുമെന്ന് ഐസ്ആര്‍ഓ അധികൃതര്‍ അറിയിച്ചു.</p>
      <p>ഉയര്‍ന്ന റെസല്യൂഷന്‍ ഇമേജിങ് ശേഷിയുള്ള മൂന്നാം തലമുറയിലെ ഏറ്റവും പുതിയ ഉപഗ്രഹമാണ് കാര്‍ട്ടോസാറ്റ്-3. കാര്‍ട്ടോസാറ്റ് 2നേക്കാള്‍ വ്യക്തമായി സ്ഥലങ്ങളുടെ മാപ്പുകള്‍ തയ്യാറാക്കാനും ചിത്രങ്ങള്‍ എടുക്കാനും കാര്‍ട്ടോസാറ്റ് 3-ക്ക് സാധിക്കും കാലാവസ്ഥ മാപ്പിങ്, ഭൂപടങ്ങളെ സംബന്ധിച്ച പഠനം എന്നിവയ്ക്കും ഈ ഉപഗ്രഹം ഉപയോഗപ്പെടുത്താം.</p>
      <p>ന്യൂ സ്‌പെയ്‌സ് ഇന്ത്യ ലിമിറ്റഡുമായുള്ള (എന്‍എസ്‌ഐഎല്‍) വാണിജ്യ കരാറിന്റെ ഭാഗമായാണ് യുഎസില്‍ നിന്നുള്ള 13 ചെറു ഉപഗ്രഹങ്ങള്‍ കൂടി കാര്‍ട്ടോസാറ്റിനൊപ്പം വിക്ഷേപിക്കുന്നത്.</p>
    </article>
  </body>
</html>