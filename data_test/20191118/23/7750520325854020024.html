<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/narodnym-deputatam-vyplatyly-uzhe-ponad-3-mln-gryven-kompensatsiyi-za-zhytlo.html"/>
    <meta property="og:site_name" content="1NEWS"/>
    <meta property="article:published_time" content="2019-11-18T23:40:52+00:00"/>
    <meta property="og:title" content="Народним депутатам виплатили уже понад 3 млн гривень компенсації за житло"/>
    <meta property="og:description" content="Народним депутатам виплатили уже понад 3 млн гривень компенсації за житло"/>
  </head>
  <body>
    <article>
      <h1>Народним депутатам виплатили уже понад 3 млн гривень компенсації за житло</h1>
      <h2>Уже 120 народних депутатів скористались таким привілеєм</h2>
      <address>
        <time datetime="2019-11-18T23:40:52+00:00">18 Nov 2019, 23:40</time>
      </address>
      <figure>
        <img src="https://1news.com.ua/wp-content/uploads/2019/11/24-11.jpg"/>
      </figure>
      <p>Від початку роботи Верховної Ради 9-го скликання 120 народних депутатів одержали компенсацію за житло в розмірі близько 3,29 млн грн.</p>
      <p>Про це повідомляє 1NEWS.</p>
      <p>Наприклад, 18 нардепів отримали по 41 600 грн, що, найпевніше, свідчить про надання компенсації на житло за два місяці (20 800 грн за кожен)”.</p>
      <p>У русі “Чесно” повідомляють, що нардеп від “Слуги народу” Олександр Кабанов у декларації за 2018 рік як кандидата у депутати ВРУ задекларував проживання у квартирі в Києві площею 75 кв.м 2015 року.</p>
      <p>Власником квартири зазначено Бориса Нахмановича Шефіра, брата сценариста “Кварталу-95” та помічника Володимира Зеленського.</p>
      <p>Також на кінець 2018 року у власності Кабанова був недобуд – квартира в Гостомелі (входить до 30-кілометрової зони).</p>
      <p>У коментарі нардеп повідомив, що його помешкання ще будується, а у квартирі Шефіра він більше не проживає. Компенсацію використовує для оренди житла в Києві.</p>
      <p>Перший заступник голови ВРУ Руслан Стефанчук за даними декларації за 2018 рік як заступника директора держорганізації “Національний офіс інтелектуальної власності” проживав у квартирі площею 101,8 кв.м 2012 року, що належить Тетяні Ситарук.</p>
      <p>Дружина Стефанчука мала до одруження прізвище Ситарук, про що свідчать дані із соцмереж. За інформацією журналістів, Тетяна Ситарук є матір’ю дружини першого заступника спікера парламенту.</p>
      <p>У коментарі руху “Чесно” Стефанчук підтвердив, що досі мешкає в цій квартирі:</p>
      <ul>
        <li>У цьому році я сплачую орендну плату за це житло. За неї орендодавець сплачуватиме податки в порядку, що передбачений законодавством…</li>
        <li>На запитання про те, чи платить Стефанчук за оренду помешкання матері дружини, він відповів, що платить “орендодавцю за договором – власнику квартири”.</li>
        <li>Право обрати квартиру для проживання, як і місце проживання, – це моє право як орендаря.</li>
      </ul>
      <p>На момент обрання нардепом у Києві мешкав позафракційний нардеп-кнопкодав Олександр Ковальов.  Декларацію як кандидата на посаду він не подавав. У кулуарах Верховної Ради Ковальов відмовився коментувати своє помешкання.</p>
      <p>Раніше НАЗК рекомендувало подавати декларації новообраним нардепам з квітня 2020 року. У “Чесно” аналізували декларацій тих депутатів, які зазначили, що на момент обрання до ВРУ мешкали в Києві.</p>
      <p>У русі “Чесно” закликали журналістів-розслідувачів перевірити інформацію про володіння парламентарями нерухомістю.</p>
      <p>Джерело: <a href="https://www.chesno.org/post/3692/?fbclid=IwAR0fk2Wk_GBoAzvUNUQrSONqF6OHfKtiiWm0pmlVcEI1J5CtE79tZHhAfCI">Чесно</a></p>
    </article>
  </body>
</html>