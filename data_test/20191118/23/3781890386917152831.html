<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742375"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T23:15:00+00:00"/>
    <meta property="og:title" content="เตือน'เหนือ-อีสาน'หนาวเย็น 'กทม.'ยังมีฝนตกบางแห่ง"/>
    <meta property="og:description" content="กรมอุตุนิยทวิทยา เผยภาคเหนือ-อีสาน อากาศเย็น ยอดดอยหนาวจัด อุณหภูมิต่ำสุด 6-12 องศาเซลเซียส เตือนประชาชนรักษาสุขภาพ ขณะที่กทม.มีเมฆบางส่วนกับมีฝนบางแห่ง"/>
  </head>
  <body>
    <article>
      <h1>เตือน'เหนือ-อีสาน'หนาวเย็น 'กทม.'ยังมีฝนตกบางแห่ง</h1>
      <address>
        <time datetime="2019-11-18T23:15:00+00:00">18 Nov 2019, 23:15</time>
      </address>
      <p>
        <b>กรมอุตุนิยทวิทยา เผยภาคเหนือ-อีสาน อากาศเย็น ยอดดอยหนาวจัด อุณหภูมิต่ำสุด 6-12 องศาเซลเซียส เตือนประชาชนรักษาสุขภาพ ขณะที่กทม.มีเมฆบางส่วนกับมีฝนบางแห่ง</b>
      </p>
      <p>เมื่อวันที่ 19 พ.ย. กรมอุตุนิยมวิทยา พยากรณ์ลักษณะอากาศทั่วไป 24 ชั่วโมงข้างหน้าว่า ภาคเหนือและภาคตะวันออกเฉียงเหนือ อุณหภูมิจะลดลง 1-3 องศาเซลเซียสกับมีลมแรง บริเวณพื้นราบมีอากาศเย็นในตอนเช้า อุณหภูมิต่ำสุด 16-22 องศาเซลเซียส ส่วนยอดดอยและยอดภูมีอากาศหนาวถึงหนาวจัด อุณหภูมิต่ำสุด 6-12 องศาเซลเซียส ขอให้ประชาชนดูแลรักษาสุขภาพเนื่องจากอากาศที่หนาวเย็นลง สำหรับภาคกลางและภาคตะวันออกมีอุณหภูมิลดลงเล็กน้อย ส่วนภาคใต้จะมีฝนเพิ่มขึ้นในระยะนี้<br/><br/>ลักษณะสำคัญทางอุตุนิยมวิทยาเมื่อเวลา 04.00 น. บริเวณความกดอากาศสูงหรือมวลอากาศเย็นกำลังค่อนข้างแรงระลอกใหม่จากประเทศจีนได้แผ่ลงมาปกคลุม ถึงภาคเหนือและภาคตะวันออกเฉียงเหนือแล้ว และจะแผ่ปกคลุมภาคกลาง และภาคตะวันออกในวันนี้ (19 พ.ย. 62) ส่วนมรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังปานกลาง<br/><br/><b>พยากรณ์อากาศสำหรับประเทศไทยตั้งแต่เวลา 06.00 วันนี้ ถึง 06.00 วันพรุ่งนี้.</b><br/><br/><b>ภาคเหนือ</b> อุณหภูมิจะลดลง 1-2 องศาเซลเซียส บริเวณพื้นราบมีอากาศเย็น อุณหภูมิต่ำสุด 16-21 องศาเซลเซียส อุณหภูมิสูงสุด 31-35 องศาเซลเซียส ส่วนบริเวณยอดดอยมีอากาศหนาวถึงหนาวจัด อุณหภูมิต่ำสุด 6-10 องศาเซลเซียส ลมตะวันออกเฉียงเหนือ ความเร็ว 10-25 กม./ชม. <br/><br/><b>ภาคตะวันออกเฉียงเหนือ</b> อุณหภูมิจะลดลง 1-3 องศาเซลเซียส กับมีลมแรง บริเวณพื้นราบมีอากาศเย็น อุณหภูมิต่ำสุด 19-22 องศาเซลเซียส อุณหภูมิสูงสุด 33-34 องศาเซลเซียส ส่วนบริเวณยอดภูมีอากาศหนาว อุณหภูมิต่ำสุด 9-12 องศาเซลเซียส ลมตะวันออกเฉียงเหนือ ความเร็ว 10-30 กม./ชม. <br/><br/><b>ภาคกลาง </b>มีเมฆบางส่วนกับมีฝนบางแห่ง อุณหภูมิต่ำสุด 21-22 องศาเซลเซียส อุณหภูมิสูงสุด 33-36 องศาเซลเซียส ลมตะวันออกเฉียงเหนือ ความเร็ว 10-25 กม./ชม. <br/><br/><b>ภาคตะวันออก</b> มีเมฆบางส่วนกับมีฝนบางแห่ง อุณหภูมิต่ำสุด 23-25 องศาเซลเซียส อุณหภูมิสูงสุด 32-35 องศาเซลเซียส ลมตะวันออกเฉียงเหนือ ความเร็ว 10-30 กม./ชม. ทะเลมีคลื่นต่ำกว่า 1 เมตร ห่างฝั่งคลื่นสูงประมาณ 1 เมตร <br/><br/><b>ภาคใต้ (ฝั่งตะวันออก)</b> มีเมฆเป็นส่วนมาก กับมีฝนฟ้าคะนอง ร้อยละ 40 ของพื้นที่ ส่วนมากบริเวณจังหวัดสุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาส อุณหภูมิต่ำสุด 22-25 องศาเซลเซียส อุณหภูมิสูงสุด 31-33 องศาเซลเซียส ลมตะวันออกเฉียงเหนือ ความเร็ว 15-30 กม/ชม. ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูง 1-2 เมตร <br/><br/><b>ภาคใต้ (ฝั่งตะวันตก)</b> มีเมฆบางส่วน กับมีฝนฟ้าคะนอง ร้อยละ 20 ของพื้นที่ ส่วนมากบริเวณจังหวัดภูเก็ต กระบี่ ตรัง และสตูล อุณหภูมิต่ำสุด 23-25 องศาเซลเซียส อุณหภูมิสูงสุด 33-35 องศาเซลเซียส ลมตะวันออกเฉียงเหนือ ความเร็ว 10-30 กม/ชม ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงประมาณ 1 เมตร <br/><br/><b>กรุงเทพมหานครและปริมณฑล</b> มีเมฆบางส่วนกับมีฝนบางแห่ง อุณหภูมิต่ำสุด 24-25 องศาเซลเซียส อุณหภูมิสูงสุด 32-36 องศาเซลเซียส ลมตะวันออกเฉียงเหนือ ความเร็ว 10-25 กม./ชม. </p>
    </article>
  </body>
</html>