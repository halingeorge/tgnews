<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186782/"/>
    <meta property="og:site_name" content="Janam TV"/>
    <meta property="article:published_time" content="2019-11-18T23:28:08+00:00"/>
    <meta property="og:title" content="പിന്‍സീറ്റ് യാത്രക്കാര്‍ക്ക് ഹെല്‍മെറ്റ് നിര്‍ബന്ധമാക്കണം; ഹര്‍ജി ഇന്ന് ഹൈക്കോടതിയില്‍"/>
    <meta property="og:description" content="കൊച്ചി: ഇരുചക്രവാഹനങ്ങളിലെ പിന്‍സീറ്റ് യാത്രക്കാര്‍ക്ക് ഹെല്‍മെറ്റ് നിര്‍ബന്ധമാക്കണമെന്നുള്ള ഹര്‍ജി ഹൈക്കോടതി ഇന്ന് പരിഗണിക്കും. പിന്‍സീറ്റ്"/>
  </head>
  <body>
    <article>
      <h1>പിന്‍സീറ്റ് യാത്രക്കാര്‍ക്ക് ഹെല്‍മെറ്റ് നിര്‍ബന്ധമാക്കണം; ഹര്‍ജി ഇന്ന് ഹൈക്കോടതിയില്‍</h1>
      <address><time datetime="2019-11-18T23:28:08+00:00">18 Nov 2019, 23:28</time> by <a rel="author">Janam TV Web Desk</a></address>
      <p>കൊച്ചി: ഇരുചക്രവാഹനങ്ങളിലെ പിന്‍സീറ്റ് യാത്രക്കാര്‍ക്ക് ഹെല്‍മെറ്റ് നിര്‍ബന്ധമാക്കണമെന്നുള്ള ഹര്‍ജി ഹൈക്കോടതി ഇന്ന് പരിഗണിക്കും. പിന്‍സീറ്റ് യാത്രക്കാര്‍ക്ക് ഹെല്‍മെറ്റ് നിര്‍ബന്ധമാക്കിയുളള കേന്ദ്രസര്‍ക്കാര്‍ നിയമം മറികടന്ന് സംസ്ഥാന സര്‍ക്കാര്‍ ഭേദഗതി കൊണ്ട് വന്നതിനെ കോടതി രൂക്ഷമായി വിമര്‍ശിച്ചിരുന്നു.</p>
      <p>കേന്ദ്ര നിയമത്തിനെതിരെ ഭേദഗതി കൊണ്ട് വരാന്‍ സംസ്ഥാന സര്‍ക്കാരിന് അവകാശമില്ലെന്നും ഇത് തിരുത്തണമെന്നും കോടതി നിര്‍ദേശിച്ചിരുന്നു. കൂടാതെ പിന്‍സീറ്റ് ഹെല്‍മെറ്റ് നിര്‍ബന്ധമാക്കിയുള്ള ഉത്തരവ് ചൊവ്വാഴ്ചയ്ക്കകം പുറപ്പെടുവിക്കണമെന്നും അല്ലെങ്കില്‍ കോടതി ഇടപെടുമെന്നുമാണ് ചീഫ് ജസ്റ്റിസ് അദ്ധ്യക്ഷനായ ബെഞ്ച് കഴിഞ്ഞ ദിവസം സര്‍ക്കാരിന് അന്ത്യ ശാസനം നല്‍കിയത്.</p>
      <p>ഹൈക്കോടതിയുടെ ഇടക്കാല ഉത്തരവിന്റെ പശ്ചാത്തലത്തില്‍ പിന്‍സീറ്റ് ഹെല്‍മെറ്റ് നിര്‍ബന്ധമാക്കികൊണ്ടുള്ള ഉത്തരവ് നടപ്പിലാക്കാനാണ് സര്‍ക്കാര്‍ നീക്കം.</p>
    </article>
  </body>
</html>