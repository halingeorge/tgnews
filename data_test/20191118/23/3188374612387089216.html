<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://vsviti.com.ua/news/107278"/>
    <meta property="og:site_name" content="ВСВІТІ"/>
    <meta property="article:published_time" content="2019-11-18T23:04:35+00:00"/>
    <meta property="og:title" content="В Інтернеті тепер можна перевірити, чи призначили субсидію та її розмір"/>
    <meta property="og:description" content="Працює простий і зручний сервіс в мережі Інтернет, що дозволяє швидко дізнатися чи діюча субсидія і який її розмір. Споживачу варто лише ввести необхідну адресу, пише ITsider. В Інтернеті є сайт, на якому можна перевірити, скільки гривень субсидії отримує будь-яка сім’я. Достатньо перейти за адресою subsidii.ioc.gov.ua на сторінку “Інформація про стан субсидії в домогосподарстві за даними Єдиного […]"/>
  </head>
  <body>
    <article>
      <h1>В Інтернеті тепер можна перевірити, чи призначили субсидію та її розмір</h1>
      <address><time datetime="2019-11-18T23:04:35+00:00">18 Nov 2019, 23:04</time> by <a rel="author">shnick</a></address>
      <figure>
        <img src="https://itsider.com.ua/wp-content/uploads/2019/11/o_1crpitpmn1ehbc7i3vu1rj81t9316.jpg"/>
      </figure>
      <p>Працює простий і зручний сервіс в мережі Інтернет, що дозволяє швидко дізнатися чи діюча субсидія і який її розмір. Споживачу варто лише ввести необхідну адресу, пише <a href="https://itsider.com.ua/v-interneti-teper-mozhna-pereviryty-chy-pryznachyly-subsydiyu-ta-yiyi-rozmir/">ITsider</a>.</p>
      <p>В Інтернеті є сайт, на якому можна перевірити, скільки гривень субсидії отримує будь-яка сім’я. Достатньо перейти за адресою subsidii.ioc.gov.ua на сторінку “Інформація про стан субсидії в домогосподарстві за даними Єдиного державного реєстру отримувачів субсидій Міністерства соціальної політики”.</p>
      <p>Інформація про стан вашої субсидії та державні виплати за неї доступна в Єдиному державному реєстрі одержувачів житлових субсидій. Розповідаємо, як отримати актуальні дані на опалювальний сезон.</p>
      <h3>Як перевірити стан субсидії</h3>
      <ul>
        <li>Перейти на сайт <a href="https://subsidii.ioc.gov.ua/search/">subsidii.ioc.gov.ua</a>.</li>
        <li>Ввести поштові дані: область, населений пункт, вулицю, номер будинку і квартири (вибрати зі списку) і пройти captcha-тест.</li>
        <li>До реєстру потрапляють лише ті будинки, які пройшли всі необхідні процедури: подали заяву на субсидію, декларацію доходів і витрат сім’ї або договір оренди (найму), а також отримали підтвердження від соціальних служб. Це важливо для коректного пошуку – у списку не будуть відображатися адреси, які не зверталися за державною допомогою.</li>
        <li>Результати пошуку виводяться в правій частині вікна. Це таблиця, у якій вказано стан субсидії (активна / неактивна), останні два номери заяви на її отримання, місячний і річний розмір допомоги, місце розташування особової справи, населений пункт.</li>
        <li>В останній колонці виводиться іконка, при кліку на яку з’являється інформація про субсидії за облікові періоди. Вони розділені на опалювальні і неопалювальний. Тут і можна побачити, яку суму компенсували з бюджету для оплати ваших комунальних послуг.</li>
      </ul>
      <figure>
        <img src="https://itsider.com.ua/wp-content/uploads/2019/11/f83f7a65-0bfc-4638-9093-2ef83415be9c.jpg"/>
      </figure>
    </article>
  </body>
</html>