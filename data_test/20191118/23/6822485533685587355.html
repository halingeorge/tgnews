<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827198.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T23:23:00+00:00"/>
    <meta property="og:title" content="گارد ساحلی یمن: ۳ کشتی توقیف شده است"/>
    <meta property="og:description" content="به گزارش فارس، گارد ساحلی یمن دوشنبه‌شب در بیانیه‌ای اعلام کرد که سه فروند کشتی از جمله یک کشتی سعودی تحت عنوان «رابغ3» در سه مایلی جزیره عقبان یمن توقیف شدند."/>
  </head>
  <body>
    <article>
      <h1>گارد ساحلی یمن: ۳ کشتی توقیف شده است</h1>
      <address>
        <time datetime="2019-11-18T23:23:00+00:00">18 Nov 2019, 23:23</time>
      </address>
      <p>گارد ساحلی یمن در بیانیه‌ای از توقیف سه کشتی از جمله یک فروند کشتی سعودی پس از ورود به آب‌های سرزمینی یمن خبر داد.</p>
      <p>به گزارش فارس، گارد ساحلی یمن دوشنبه‌شب در بیانیه‌ای اعلام کرد که سه فروند کشتی از جمله یک کشتی سعودی تحت عنوان «رابغ3» در سه مایلی جزیره عقبان یمن توقیف شدند.</p>
      <p>به گزارش المسیره، در این بیانیه آمده که به این سه کشتی پس از ورود به آب‌های سرزمینی یمن هشدار داده شد که با بی‌توجهی به این هشدارها توقیف شدند.</p>
      <p>گارد ساحلی یمن اعلام کرد که کشتی‌های توقیف شده به بندر الصلیف هدایت شدند تا تدابیر قانونی در این خصوص اتخاذ شود.</p>
      <p>در ادامه این بیانیه آمده که خدمه‌های این کشتی‌های به هشدارهای گشتی‌های گارد ساحلی پاسخی ندادند که این خود نقض صریح قوانین دریایی بین‌المللی و نقض حاکمیت یمن محسوب می‌شود.</p>
      <p>گارد ساحلی یمن در پایان بیانیه خود بر لزوم سلامت و تامین منیت آب‌های سرزمینی و ضرورت پایبندی و احترام به حاکمیت این کشور تاکید کرد.</p>
      <p>این در حالی است که منابع سعودی ساعاتی قبل خبر داده بودند که ارتش یمن روز دوشنبه دو کشتی وابسته به ائتلاف متجاوز سعودی-اماراتی را در آب‌های منطقه‌ای الحدیده توقیف کرد(جزئیات بیشتر).</p>
      <p>ائتلاف سعودی عملیات نظامی و محاصره همه جانبه علیه یمن را در ششم فروردین ۱۳۹۴ آغاز کرد. گذشت بیش از چهار سال از این جنگ اکنون دولت سعودی را به تکاپوی حل و فصل آبرومند جنگ و خروج از این معرکه وا داشته است.</p>
    </article>
  </body>
</html>