<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/259747/nigiria-eixe-valei-liontari-na-fylaei-to-spiti-toy-poy-vriskotan-apenanti-se-sxoleio"/>
    <meta property="og:site_name" content="LiFO"/>
    <meta property="article:published_time" content="2019-11-18T23:05:00+00:00"/>
    <meta property="og:title" content="Νιγηρία: Είχε βάλει λιοντάρι να φυλάει το σπίτι του που βρισκόταν απέναντι σε σχολείο"/>
    <meta property="og:description" content="Οι αρχές στη Νιγηρία απομάκρυναν λιοντάρι από σπίτι, που βρισκόταν απέναντι σε σχολείο"/>
  </head>
  <body>
    <article>
      <h1>Νιγηρία: Είχε βάλει λιοντάρι να φυλάει το σπίτι του που βρισκόταν απέναντι σε σχολείο</h1>
      <h2>Οι αρχές στη Νιγηρία απομάκρυναν λιοντάρι από σπίτι, που βρισκόταν απέναντι σε σχολείο</h2>
      <address><time datetime="2019-11-18T23:05:00+00:00">18 Nov 2019, 23:05</time> by <a rel="author">NEWSROOM</a></address>
      <p>
        <b>Ένα λιοντάρι, που φέρεται να χρησιμοποιούταν για να φυλάει ένα σπίτι στο Λάγος της <a href="https://www.lifo.gr/tags/%CE%9D%CE%B9%CE%B3%CE%B7%CF%81%CE%AF%CE%B1">Νιγηρίας</a>, απομακρύνθηκε από τις τοπικές αρχές.</b>
      </p>
      <p>Το δυο ετών λιοντάρι εντοπίστηκε σε ιδιοκτησία απέναντι σε σχολείο την Παρασκευή.</p>
      <p>Την Δευτέρα, αφού το νάρκωσαν, το μετέφεραν στον ζωολογικό κήπο Bogije Omu.</p>
      <p>Οι αρχές είπαν στον ιδιοκτήτη του ζώου να παραδοθεί μόνος του στην αστυνομία αλλιώς θα συλληφθεί.</p>
      <p>Το λιοντάρι εντοπίστηκε μετά από επιστολή κατοίκων στο υπουργείο Περιβάλλοντος της χώρας.</p>
      <p>Απέναντι από το σπίτι με το λιοντάρι υπάρχει ένα δημοτικό σχολείο, του οποίου ο διευθυντής είπε πως ανησυχούσε για την ασφάλεια των παιδιών.</p>
      <p>Σύμφωνα με πληροφορίες, το λιοντάρι ήρθε εκεί πριν από περίπου δυο μήνες.</p>
      <p>Με πληροφορίες από BBC</p>
    </article>
  </body>
</html>