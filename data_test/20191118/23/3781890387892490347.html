<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742201"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T23:00:00+00:00"/>
    <meta property="og:title" content="เช็กดวงประจำวันที่ 19 พฤศจิกายน 2562"/>
    <meta property="og:description" content="สุริยคติกาล วันที่ 19 พฤศจิกายน พ.ศ. 2562 ค.ศ. 2019 จันทรคติกาล ตรงกับวันอังคาร แรม 8 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.19 น. เที่ยงจริง เวลา 12.03 น."/>
  </head>
  <body>
    <article>
      <h1>เช็กดวงประจำวันที่ 19 พฤศจิกายน 2562</h1>
      <address>
        <time datetime="2019-11-18T23:00:00+00:00">18 Nov 2019, 23:00</time>
      </address>
      <p>
        <b>สุริยคติกาล วันที่ 19 พฤศจิกายน พ.ศ. 2562 ค.ศ. 2019 จันทรคติกาล ตรงกับวันอังคาร แรม 8 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.19 น. เที่ยงจริง เวลา 12.03 น.</b>
      </p>
      <p><i><b>สุริยคติกาล </b></i>วันที่ 19 พฤศจิกายน พ.ศ. 2562 ค.ศ. 2019 <i><b>จันทรคติกาล </b></i>ตรงกับวันอังคาร แรม 8 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย </b></i>เวลา 06.19 น. <i><b>เที่ยงจริง</b></i> เวลา 12.03 น. <i><b>อาทิตย์ตก </b></i>เวลา 17.47 น. <i><b>จันทร์ขึ้น </b></i>เวลา 00.06 น.<br/><br/><i><b>วันนี้ </b></i>เวลา 00.00-19.54 น. ดาวจันทร์เสวยอาศเลษานักษัตรฤกษ์ที่ 9 ประกอบด้วยสมโณแห่งฤกษ์ สมโณ แปลว่า ผู้สงบ หมายถึง นักบวช พระสงฆ์ สมณชีพราหมณ์ นักสอนศาสนา ครูบาอาจารย์ ผู้ถือสันโดษ เวลา 19.54-24.00 น. ดาวจันทร์เสวยมาฆะนักษัตรฤกษ์ที่ 10 ประกอบด้วยทลิทโทแห่งฤกษ์ ทลิทโท แปลว่า ผู้ขอ ผู้มักน้อย ยากจนเข็ญใจ เวลา 00.00-06.19 น.-ทำการมงคลได้ตามฤกษ์บนหมวดสมโณฤกษ์ เวลา 06.20-24.00 น.-ห้ามทำการมงคล ทิศที่เป็นมงคล-ทิศประจิม (ตะวันตก) เป็นศรี(5) ทิศอัปมงคล-ทิศบูรพา (ตะวันออก) เป็นกาลี(2) สีประจำวัน-สีชมพู (3) สีสิริมงคล-สีเหลือง น้ำตาล (5) สีอัปมงคล-สีขาว งาช้าง (2) ราศีที่ดาวศรีสถิต-ราศีธนู (ดาว 5) ราศีที่ดาวกาลีสถิต-ราศีสิงห์<br/><br/><i><b>เกิดวันนี้ เด็กชาย</b></i> มีรูปร่างหน้าตาดี สงบเสงี่ยม สุภาพเรียบร้อย สันโดษ มีน้ำใจดี แต่ใจร้อนฉุนเฉียว รู้ศิลปศาสตร์ ชอบการศึกษาหาความรู้ เป็นบุรุษที่เฉลียวฉลาด มีความสามารถในการพูด เขียน คิดค้น ไม่ต้องพึ่งพาอาศัยหรือใช้แรงใคร ไม่มีความทะเยอ ทะยานหรือมักใหญ่ใฝ่สูงเท่าไรนัก เป็นคนรักครอบครัว มีจิตใจที่เข้มแข็ง คล่องแคล่ว ชอบอาสาเจ้านาย ผู้ใหญ่เมตตา เป็นที่พึ่งของพ่อแม่ <i><b>เด็กหญิง </b></i>มีรูปร่างหน้าตาดี เป็นสตรีที่สุภาพเรียบร้อย รักความสงบ รู้จักประมาณตน ละเอียดลออ เฉลียวฉลาดมีไหวพริบปฏิภาณดี ช่างพูดและช่างเจรจา ติดต่อกับสังคมและธุรกิจการค้าขายได้เป็นอย่างดี เป็นคนรักการศึกษา มีจิตใจดี จิตใจสูง เป็นนักสู้ เอาชนะอุปสรรคได้ ขยันหมั่นเพียร มีผู้ให้ความเมตตาเกื้อหนุน อนาคตมีความเจริญรุ่งเรือง มีชื่อเสียง หลักฐานมั่นคง</p>
      <figure>
        <img src="https://www.dailynews.co.th/admin/upload/20191118/news_zGuJWWQbqb102552_533.jpg?v=20191119091?v=2099"/>
      </figure>
      <p><i><b>เกิดวันอาทิตย์ </b></i>มีโอกาสได้ศึกษาวิชาการที่แปลก ๆ จะได้ร่วมงานในองค์กรการกุศล ควรอยู่อย่างสงบ รู้เท่าทันเหตุการณ์ จึงจะฝ่าฟันอุปสรรคเกี่ยวกับการงานไปได้ จะพบความรักที่แตกต่างกันในหลาย ๆ ด้าน ความคลางแคลงใจถูกขจัดออกไปจนหมดสิ้น ทุกสิ่งทุกอย่างค่อย ๆ ลงตัว คนโสดจะได้พบรัก คนไม่โสดก็มีโชคเรื่องความรักเช่นกัน ควรระมัดระวังเรื่องอุบัติเหตุเอาไว้บ้าง ผู้ใหญ่จะให้การสนับสนุนเกี่ยวกับหน้าที่การงาน จะได้ของฝากของขวัญ<br/><br/><i><b>เกิดวันจันทร์ </b></i>โชคดีได้ลาภเป็นของเก่า ผลงานเก่า ๆ ที่ทำไว้ มีโอกาสได้ซื้อหรือจัดหาทรัพย์สินชิ้นใหม่ ไม่ควรให้ใครยืมของรัก เพราะจะนำความเดือดร้อนมาสู่ท่านในภายหลัง เอกสารทางการเงินควรตรวจดูให้เรียบร้อย จะได้ของฝากของขวัญ การเจรจาติดต่อประสานงานสำเร็จ ความลับถูกเปิดเผย เพศตรงข้ามให้ลาภ การเงินหมุนเวียนดี ถูกยกย่องให้เป็นผู้นำ จะได้สักการะสิ่งศักดิ์สิทธิ์ มีรายได้เข้ามาหลายทาง คู่ครองคนรักปรับความเข้าใจกันได้<br/><br/><i><b><mark>เกิดวันอังคาร </mark></b></i>มีงานหลายอย่างมาให้ทำ ปัญหาที่จะเกิดขึ้นจากการทำงานสามารถแก้ไขได้โดยอาศัยความรู้ความสามารถตลอดจนอุปกรณ์การทำงานที่ทันสมัย มีโอกาสได้ร่วมงานสังคม ระวังจะเกิดศัตรูจากสาเหตุเล็กน้อย การไม่ยับยั้งชั่งใจหรือเอาแต่อารมณ์หรือมีโทสะบ่อยครั้งทำให้มีปัญหากับเพื่อนร่วมงานได้ง่าย ควรพาคนรักเดินทางไปเที่ยวต่างถิ่นต่างแดนพักผ่อนบ้าง มีการสะสางงานเก่าที่คั่งค้าง การใช้จ่ายต้องระมัดระวังให้มาก ควรปรับความเข้าใจกับคนรอบข้างให้ดี<br/><br/><i><b>เกิดวันพุธ </b></i>มีเงินผ่านมือเข้ามามาก แต่ก็มีรายจ่ายมาก จึงไม่ค่อยมีเงินเก็บ จะได้สมบัติที่หายาก เงินทองหมุนเวียนดีขึ้น หากมีเงินเหลือก็ควรเก็บออมไว้ใช้ในยามจำเป็นบ้าง การใจอ่อนและไม่รอบคอบจะเป็นเหตุทำให้ต้องเสียเงินโดยไม่เกิดประโยชน์ จะได้ร่วมงานในองค์กรการกุศล การเจรจาติดต่อทางธุรกิจประสบความสำเร็จ จะได้เข้าศึกษาอบรมเพิ่มเติม ระวังเรื่องอาหารการกิน มีโชคดีได้ลาภเกี่ยวกับการเงิน บริวารให้การสนับสนุน มีเวลาน้อยที่จะให้กับคนรัก<br/><br/><i><b>เกิดวันพฤหัสบดี </b></i>ควรรับฟังคำแนะนำของคนรอบข้างบ้าง จะมีการเดินทางไปร่วมกิจกรรมสำคัญ มีโอกาสได้รู้จักกับบุคคลแปลกหน้าต่างถิ่นต่างแดน เพื่อนฝูงแนะนำงานใหม่เข้ามาให้ทำ จะพบคนรักที่เชิดหน้าชูตา มีปัญหาอะไรก็ควรแก้ไขให้กระจ่างเสียแต่เนิ่น ๆ จะได้ศึกษาวิชาการแปลก ๆ ได้ข่าวจากทางไกล อาชีพมีความเจริญก้าวหน้า จะได้สมัครเป็นสมาชิกองค์กร ได้ลาภเป็นทรัพย์สินเงินทอง มีความคิดเห็นขัดแย้งกับหุ้นส่วนเพศตรงข้าม ควรรักษาสุขภาพให้ดี<br/><br/><i><b>เกิดวันศุกร์ </b></i>จะได้รับมอบหมายให้ทำงานสำคัญ ควรยืนอยู่บนหลักการและเหตุผลรู้จักผ่อนสั้นผ่อนยาวตามความจำเป็น ควรรอบคอบและระมัดระวังอารมณ์ให้ดี ความแคลงใจถูกขจัดออกไปจนหมดสิ้น ทุกสิ่งทุกอย่างค่อย ๆ ลงตัว ชีวิตจะมีการเปลี่ยนแปลงดีขึ้น ไปไหนมาไหนทำอะไรรวดเร็ว จะได้คบหาสมาคมกับคนในเครื่องแบบ ระวังจะถูกหลอกลวง คนทางไกลจะแวะเวียนมาหา การงานที่ทำอยู่จะประสบความสำเร็จ<br/><br/><i><b>เกิดวันเสาร์ </b></i>การรู้จักบริหารเงินทอง ไม่ใช้จ่ายฟุ่มเฟือย การเงินจะดีขึ้นไปพร้อม ๆ กับตำแหน่งหน้าที่การงานที่สูงขึ้น หากมีปัญหาเกี่ยวกับทรัพย์สินก็จะแก้ไขได้ มีเงินเหลือก็ควรเก็บออมไว้ใช้ในยามจำเป็นบ้าง ตนเองมักจะไม่ได้ใช้จ่ายของตน แต่กลับถูกนำไปใช้เพื่อคนอื่น ความรักสดชื่นแจ่มใส หากมีปัญหาก็สามารถแก้ไขได้ มีเวลาน้อยที่จะให้กับคนรัก มีงานใหม่ ๆ เข้ามาให้ทำ ญาติพี่น้องมีปัญหากัน คนที่เคยมีปัญหาควรปรับความเข้าใจกัน.<br/><br/> </p>
    </article>
  </body>
</html>