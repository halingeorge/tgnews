<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/sports/item/489218-apostolos-tsitsipas-etsi-eftase-stin-koryfi-o-stefanos"/>
    <meta property="og:site_name" content="thestival.gr"/>
    <meta property="article:published_time" content="2019-11-18T23:30:00+00:00"/>
    <meta property="og:title" content="Απόστολος Τσιτσιπάς: Ετσι έφτασε στην κορυφή ο Στέφανος"/>
    <meta property="og:description" content="Ο πατέρας και προπονητής του Στέφανου Tσιτσιπά, Απόστολος, μίλησε για τα επιτεύγματα του γιου του μέχρι την κορυφή του ATP στο Λονδίνο."/>
  </head>
  <body>
    <article>
      <h1>Απόστολος Τσιτσιπάς: Ετσι έφτασε στην κορυφή ο Στέφανος</h1>
      <address><time datetime="2019-11-18T23:30:00+00:00">18 Nov 2019, 23:30</time> by <a rel="author">Γιωργος Παναγιωτιδης</a></address>
      <p>Ο πατέρας και προπονητής του Στέφανου Tσιτσιπά, Απόστολος, μίλησε για τα επιτεύγματα του γιου του μέχρι την κορυφή του ATP στο Λονδίνο.</p>
      <p>Αναλυτικά όσα είπε στο Αθλητικό Metropolis 95,5 fm:</p>
      <p>Αρχικά ανέφερε: «Αισθάνομαι περήφανος αρχικά σαν πατέρας γιατί σαν γονείς έχουμε μεγάλη ευθύνη. Το καλύτερο για εμένα είναι ότι έχω ένα ταπεινό παιδί και μετά έρχονται οι επιτυχίες. Σαν Ελληνες είμαστε ένας σπουδαίος λαός, μπορούμε να αναπτυχθούμε και να πιστεύουμε στον εαυτό μας».</p>
      <p>Τι εκφράζει η Ελλάδα για τον Στέφανο και εσάς; «Δεν μπορεί να εκφράσει κάποιος με μία λέξη το τι είναι Ελλάδα, είναι μία ευλογημένη χώρα.<br/>Ο Στέφανος παίρνει πολλά από τους ανθρώπους και την ιστορία της Ελλάδας. Πρέπει να είσαι θαρραλέος και να πιστεύεις στον εαυτό σου, έλεγα στον Στέφανο πριν τον αγώνα».</p>
      <p>Τα στοιχεία που χαρακτηρίζουν τον Ελληνα τενίστα: «Τον Στέφανο τον χαρακτηρίζει η πίστη στον εαυτό του, πιστεύει στην ύπαρξη του, αυτός αγνοεί τα αρνητικά και πιστεύει στον εαυτό του. Οταν έχεις πίστη σε εσένα, μπορείς να γίνεις άριστος».</p>
      <p>Τι χρειάζεται για να φτάσει κάποιος στο επίπεδο του Στέφανου; «Σίγουρα έχει κάνει πολλές θυσίες για να γίνει «Τσιτσιπάς». Οσα βλέπει ο κόσμος στην τηλεόραση έχουν από πίσω τους κόπους και θυσίες και πρέπει να αγαπάς αυτό που κάνεις για να πας μπροστά και να αγαπάς τις θυσίες σου.</p>
      <p>«Φτάσε εκεί που δεν μπορείς» όπως λέει και ο Καζαντζάκης. Πολύ ωραίο μήνυμα από τον Γιάννη, ο Στέφανος ξέρει πολύ καλά τι συμβαίνει ίσως πρέπει να κάνεις τις κατάλληλες προυποθέσεις για να φτάσει κάποιος. Ο κόσμος δεν πρέπει να κάνουν τα παιδιά τους δυστηχισμένα και να κυνηγούν τον Στέφανο, αυτό λέει και ο Στέφανος στα αδέρφια του».</p>
      <p>Για την διαπαιδαγώγηση του Στέφανου: «Ο Στέφανος διαβάζει πάρα πολύ από νεαρή ηλικία ελληνικά και ξένα βιβλία και αυτό πρέπει να κάνουν όλα τα παιδιά. Οτι θέλει να κάνει ας το κάνει, θέλω να τον βλέπω χαρούμενο, δεν αποφασίζω εγώ για την ζωή του. Δεν του έχω πει ποτέ «μη», είναι τεράστιο λάθος να βάζουμε «στοπ» στα παιδιά μας».</p>
      <p>Αναφορικά με τους ανθρώπους που πήραν για τα απαραίτητα συγχαρητήρια: «Με πήρε ο Πρόεδρος της Δημοκρατίας και είπε στον Στέφανο, «είναι δύσκολος ο δρόμος της κορυφής. Από χθες μας πήραν πολλά τηλέφωνα, από χθες το βράδυ είμαστε σε έναν μαραθώνιο».</p>
      <p>Για το πού αφιερώνει την νίκη του Στέφανου: «Θα το αφιέρωνα σε όλη την οικογένεια, πρέπει να κρατήσουμε τον θεσμό της οικογένειας σαν κόρη οφθαλμού, είναι πολύ σημαντικό πράγμα».</p>
    </article>
  </body>
</html>