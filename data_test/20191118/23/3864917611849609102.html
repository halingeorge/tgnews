<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2820751-na-normandskomu-samiti-gazovi-pitanna-obgovoruvati-ne-budut-vitrenko.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T23:55:00+00:00"/>
    <meta property="og:title" content="На нормандському саміті газові питання обговорювати не будуть - Вітренко"/>
    <meta property="og:description" content="Питання газових контрактів про транзит з Російською Федерацією не будуть обговорюватися на зустрічі лідерів нормандського формату."/>
  </head>
  <body>
    <article>
      <h1>На нормандському саміті газові питання обговорювати не будуть - Вітренко</h1>
      <h2>Питання газових контрактів про транзит з Російською Федерацією не будуть обговорюватися на зустрічі лідерів нормандського формату.</h2>
      <address>
        <time datetime="2019-11-18T23:55:00+00:00">18 Nov 2019, 23:55</time>
      </address>
      <p>Про це повідомив виконавчий директор НАК "Нафтогаз України" Юрій Вітренко в <a href="https://www.youtube.com/watch?v=uaqlbh3tKIQ&amp;feature=emb_logo">ефірі "Свободи слова" на ICTV.</a></p>
      <p>"Щодо нормандського формату. Мені не відомо, чесно кажучи, щоб була якась конкретна робота в нормандському форматі щодо переговорів про газ. Я так чув висловлювання пана Пристайка, який говорив, що хоча російська сторона намагалася нав'язати газові питання в нормандському форматі. Але від цього вдалося, скажімо так, відбитися. Тобто цей шантаж з боку Росії не пройшов", - заявив Вітренко.</p>
      <figure>
        <iframe src="https://www.youtube.com/embed/uaqlbh3tKIQ" width="560" height="315" data-service="Youtube" scrolling="no"/>
      </figure>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2820646-naftogaz-otrimav-oficijnu-propoziciu-gazpromu-sodo-tranzitu-gazu.html">"Нафтогаз" отримав офіційну пропозицію Газпрому щодо транзиту газу</a>
      </blockquote>
      <p>Як повідомляв Укрінформ, російський монополіст Газпром направив на адресу НАК "Нафтогаз України" пропозицію про продовження чинного контракту або укладення нового договору про транзит газу через територію України терміном на 1 рік з урахуванням прогнозного попиту європейських покупців на газ на 2020 рік.</p>
      <p>У реченні Газпрому зазначено, що необхідними умовами продовження чинного контракту або укладення нового договору є відмова обох сторін від всіх взаємних претензій в міжнародному арбітражі та припинення всіх судових розглядів.</p>
      <blockquote>
        <b>Читайте також:" </b>
        <a href="https://www.ukrinform.ua/rubric-economy/2818919-naftogaz-gotovij-kupuvati-gaz-u-rosii-za-rinkovimi-cinami-kobolev.html">Нафтогаз готовий купувати газ у Росії за ринковими цінами - Коболєв</a>
      </blockquote>
      <p>Крім того, в офіційній пропозиції за підписом голови правління Газпрому Олексія Міллера серед умов перераховані: скасування рішення Антимонопольного комітету України про накладення на "Газпром" штрафу за "порушення економічної конкуренції"; відкликання клопотання "<b><a href="https://www.ukrinform.ua/tag-naftogaz">Нафтогазу</a></b>" про ініціювання Європейською комісією розслідування проти російської компанії. Також Газпром чекає позицію української сторони щодо її готовності безпосередньо закуповувати російський газ до 2020 року.</p>
    </article>
  </body>
</html>