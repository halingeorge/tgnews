<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_bogdanu-nezakonno-vidilili-derzhohoronu/938803"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T23:07:00+00:00"/>
    <meta property="og:title" content="Богдану незаконно виділили держохорону"/>
    <meta property="og:description" content="Керівник Офіса президента Андрій Богдан отримав охоронців з Управління державної охорони. Таке розпорядження дав президент Володимир Зеленський. Журналісти стверджують, що охоронці УДО для голови ОП &amp;ndash; пряме порушення закону, йдеться у розслідуванні &quot;Наших Грошей&quot; на ..."/>
  </head>
  <body>
    <article>
      <h1>Богдану незаконно виділили держохорону</h1>
      <address><time datetime="2019-11-18T23:07:00+00:00">18 Nov 2019, 23:07</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938803_w_300.jpg?v=0"/>
        <figcaption>Зеленський підписав документ, яким забезпечив Богдана держохороною. Фото: Zaxid</figcaption>
      </figure>
      <p>Керівник Офіса президента <b>Андрій Богдан</b> отримав охоронців з Управління державної охорони. Таке розпорядження дав президент <b>Володимир Зеленський.</b></p>
      <p>Журналісти стверджують, що охоронці УДО для голови ОП – пряме порушення закону, йдеться у розслідуванні "Наших Грошей" на Bihus.Info.</p>
      <p>Згідно з законом, державна охорона надається президенту, прем'єру, першому віце-прем'єру, керівництву парламенту, головам Конституційного та Верховного судів, міністру закордонних справ і генпрокурору. Посада голови Офіса президента не входить до цього переліку.</p>
      <p>Крім того, Офіс президента – не державний орган, а Богдан – не держслужбовець.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_bogdan-rozcharuvavsya-u-frakciyi-sluga-narodu/938694"/>
      </related>
      <p>Після того як у голови ОП запитали, чому в нього державні охоронці і його машина - на "удошному" номері, Богдан прибрав номери УДО зі своєї Tesla.</p>
      <blockquote>Зеленський підписав документ, яким забезпечив Богдана держохороною, 26 червня. Охорона УДО оплачується за бюджетні кошти.</blockquote>
    </article>
  </body>
</html>