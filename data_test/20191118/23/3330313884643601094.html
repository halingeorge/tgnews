<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904297/-ahmad-en-ik-waren-de-enige-donkere-spelers-op-het-veld-ik-voelde-me-betrokken-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-18T23:57:00+00:00"/>
    <meta property="og:title" content="'Ahmad en ik waren de enige donkere spelers op het veld, ik voelde me betrokken'"/>
    <meta property="og:description" content="Niet alleen Ahmad Mendes Moreira was zondagmiddag bijzonder aangedaan door de racistische spreekkoren die hem ten deel vielen tijdens FC Den Bosch – Excelsior. Ook Kevin Felida, middenvelder van de Bosschenaren, had het er moeilijk mee. Felida, die een donkere huidskleur heeft, wordt door familieleden gevraagd hoe hij nu nog voor FC Den Bosch kan spelen. Hij hoorde zijn eigen fans tekeergaan tegen Mendes Moreira. &quot;Ik hoorde die apengeluiden sowieso&quot;, zegt de defensieve middenvelder tegenover NRC. &quot;En k-neger. Ahmad en ik waren de enige donkere spelers op het veld. Ik voelde me bij hem betrokken.&quot; 'Dan moeten we het hele vak maar leegvegen, blijkbaar is het nog niet duidelijk' Wijnaldum aangedaan na racisme-incident: &quot;Ze hadden weg moeten blijven&quot; Bestuurder pleit voor puntenaftrek Den Bosch, Rutte noemt racisme verschrikkelijk"/>
  </head>
  <body>
    <article>
      <h1>'Ahmad en ik waren de enige donkere spelers op het veld, ik voelde me betrokken'</h1>
      <address>
        <time datetime="2019-11-18T23:57:00+00:00">18 Nov 2019, 23:57</time>
      </address>
      <p>
        <b>Niet alleen Ahmad Mendes Moreira was zondagmiddag bijzonder aangedaan door de racistische spreekkoren die hem ten deel vielen tijdens FC Den Bosch – Excelsior. Ook Kevin Felida, middenvelder van de Bosschenaren, had het er moeilijk mee.</b>
      </p>
      <p>Felida, die een donkere huidskleur heeft, wordt door familieleden gevraagd hoe hij nu nog voor FC Den Bosch kan spelen. Hij hoorde zijn eigen fans tekeergaan tegen Mendes Moreira. "Ik hoorde die apengeluiden sowieso", zegt de defensieve middenvelder tegenover <a href="https://www.nrc.nl/nieuws/2019/11/18/wil-jij-nog-wel-voor-die-club-spelen-a3980769">NRC</a>. "En k-neger. Ahmad en ik waren de enige donkere spelers op het veld. Ik voelde me bij hem betrokken."</p>
      <p>Na de wedstrijd stuurde Felida zijn collega van Excelsior, die hij al wat langer kent, een berichtje. "Dat ik volledig achter hem sta", vertelt hij over de inhoud van het bericht. "En dat ik er wat van zou zeggen bij de club. Hij stuurde mij hartjes terug."</p>
      <p>Ook Ryan Trotman en Abdelsamed Abdullahi zijn spelers van FC Den Bosch met een donkere huidskleur. Zij willen snel in gesprek met hun trainer, Erik van der Ven, die Mendes Moreira na de wedstrijd een 'zielig mannetje' noemde. "We keuren dit af. Zoiets had hij nooit mogen zeggen. Daar moeten we gewoon eerlijk over zijn."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904283/racisme-incident-houdt-gemoederen-bezig-dan-moeten-ze-het-vak-maar-leegvegen-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904224/wijnaldum-trekt-fel-van-leer-tegen-incident-in-de-vliert-vind-ik-erg-kwalijk-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904216/-knvb-moet-fc-den-bosch-in-de-kern-raken-puntenaftrek-juiste-straf-bij-racisme-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>