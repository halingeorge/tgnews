<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/sports/big-bout-league-olympian-mc-mary-kom-and-other-boxers-signs-inaugural-draft-of-worlds-richest-boxing-league"/>
    <meta property="og:site_name" content="inkhabar"/>
    <meta property="article:published_time" content="2019-11-18T23:46:00+00:00"/>
    <meta property="og:title" content="Big Bout League: विश्व चैंपियन और ओलंपिक पदक विजेता एमसी मैरी कॉम दुनिया की सबसे महंगी बॉक्सिंग लीग से जुड़ीं"/>
    <meta property="og:description" content="Big Bout League: विश्व चैंपियन और ओलंपिक पदक विजेता एमसी मेरीकॉम दुनिया की सबसे महंगी बॉक्सिंग लीग - बिग बाउट लीग से जुड़ गई हैं. मैरी कॉम ने पहली बिग बाउट लीग के ड्राफ्ट साइन कर लिए हैं. भारतीय मुक्केबाज संघ और एमर्जिंग स्पोर्ट्स बिग बाउट लीग आयोजित करने जा रहे हैं. जिसमें भारतीय समेत अंतरराष्ट्रीय स्तर के बॉक्सर्स हिस्सा लेने वाले हैं."/>
  </head>
  <body>
    <article>
      <h1>Big Bout League: विश्व चैंपियन और ओलंपिक पदक विजेता एमसी मैरी कॉम दुनिया की सबसे महंगी बॉक्सिंग लीग से जुड़ीं</h1>
      <h2>Big Bout League: विश्व चैंपियन और ओलंपिक पदक विजेता एमसी मेरीकॉम दुनिया की सबसे महंगी बॉक्सिंग लीग - बिग बाउट लीग से जुड़ गई हैं. मैरी कॉम ने पहली बिग बाउट लीग के ड्राफ्ट साइन कर लिए हैं. भारतीय मुक्केबाज संघ और एमर्जिंग स्पोर्ट्स बिग बाउट लीग आयोजित करने जा रहे हैं. जिसमें भारतीय समेत अंतरराष्ट्रीय स्तर के बॉक्सर्स हिस्सा लेने वाले हैं.</h2>
      <address><time datetime="2019-11-18T23:46:00+00:00">18 Nov 2019, 23:46</time> by <a rel="author">इनखबर टीम</a></address>
      <p><b>नई दिल्ली</b>: विश्व चैम्पियन और ओलिम्पिक पदक विजेता एमसी मैरी कॉम ने पहली बिग बाउट लीग की ड्राफ्ट प्रक्रिया के लिए हस्ताक्षर किए हैं. दुनिया की सबसे महंगी बॉक्सिंग लीग के लिए साइन करने वाली मैरी कॉम पहली महिला खिलाड़ी बन गई हैं. इसके अलावा तीन राउंड के मुक़ाबले के हर राउंड में स्कोर दिखाने सहित कई अहम मसलों पर भारतीय मुक्केबाजी संघ और बिग बाउट लीग के आयोजकों की एक संयुक्त बैठक में अहम निर्णय लिए गए.<br/><br/>इस बैठक में लीग के लिए खिलाड़ियों के भाग लेने, टीम इवेंट, कलर परिधान, नियम और ड्राफ्ट प्रक्रिया आदि मसलों पर कई फैसले लिए गए. बिग बाउट लीग की तकनीकी समिति के अध्यक्ष हेमंत कलिता सहित छह अधिकारियों और उनके कमर्शियल पार्टनर– एमर्जिंग स्पोर्ट्स एंड मीडिया टेक्नोलोज़ीस (ईएसएम) ने भाग लिया. यह लीग दो दिसम्बर से छह टीमों के बीच राउंड रॉबिन आधार पर आयोजित की जाएगी. खिलाड़ियों की ड्राफ्ट प्रक्रिया मंगलवार को होगी.<br/><br/>इस बैठक में बॉक्सिंग के प्रयोगों, तकनीकी पहलुओं और डोपिंग को रोकने जैसे मुद्दों पर विस्तार से चर्चा की गई. हेमंत कलिता के अलावा संचेती, सुरेंद्र शांडिल, राजन शर्मा, आर. राजेंद्रन और प्रीति बारिया ने भाग लिया. बिग बाउट लीग भारतीय बॉक्सिंग संघ की देखरेख में होने वाली पहली लीग है. इसका प्रसारण 60 से ज़्यादा देशों में किया जाएगा.</p>
      <figure>
        <iframe src="https://www.youtube.com/embed/OUWev6GdYwE" width="655" height="360" data-service="Youtube" scrolling="no"/>
      </figure>
      <p>इस बारे में हेमंत कलिता ने बताया कि आम तौर पर मुक़ाबले के अंत में स्कोर दिखाया जाता है. उन्होंने कहा कि इस लीग में राष्ट्रीय स्तर के खिलाड़ियों के अलावा विश्व स्तर के खिलाड़ी टीम फॉर्मेट में खेलेंगे जिन्हें छह फ्रेंचाइज़ी टीमों में शामिल किया जाएगा.</p>
      <figure>
        <iframe src="https://www.youtube.com/embed/7AjuFvwT8Og" width="500" height="281" data-service="Youtube" scrolling="no"/>
      </figure>
      <p>उन्होंने कहा कि बिग बाउट के अधिकारियों के साथ लीग को लेकर लिए फैसलों से खेल के विकास में मदद मिलेगी. भारतीय मुक्केबाजी संघ और एमर्जिंग स्पोर्ट्स का यह प्रयास है कि प्रमुख भारतीय और अंतरराट्रीय स्तर के खिलाड़ी इस लीग में खेलें और हमारे खेल प्रेमियों को ऊंचे स्तर की मुक्केबाज़ी देखने को मिले.</p>
      <figure>
        <iframe src="https://www.youtube.com/embed/8z5axle3aCM" width="500" height="281" data-service="Youtube" scrolling="no"/>
      </figure>
      <p>उन्होंने नई उम्र की बॉक्सिंग के लिए लीग के आयोजन को एक क्रांतिकारी कदम बताया. उन्होंने कहा कि इस लीग में एमसी मैरी कॉम के अलावा वर्ल्ड यूथ चैम्पयिनशिप की सिल्वर मेडलिस्ट निखत ज़रीन और कॉमनवेल्थ गेम्स के स्वर्ण पदक विजेता मनोज कुमार सहित कई खिलाड़ी मुख्य आकर्षण रहेंगे.<br/><br/><b>Also Read ये भी पढ़ें-</b><br/><br/><a href="https://www.inkhabar.com/sports/big-bout-indian-boxing-league-badminton-and-wrestling-owners-will-organise-big-bout-indian-boxing-league">बैडमिंटन और रेसलिंग लीग के ओनर्स अब मिलकर आयोजित करेंगे – बिग बाउट–इंडियन बॉक्सिंग लीग</a><br/><br/><a href="https://www.inkhabar.com/sports/womens-world-boxing-championships-2019-manju-rani-win-silver-after-losing-to-russia-ekaterina-paltceva-in-final">वर्ल्ड बॉक्सिंग चैंपियनशिप के फाइनल में हारीं मंजू रानी, सिल्वर मेडल से करना पड़ा संतोष</a><br/><br/> </p>
    </article>
  </body>
</html>