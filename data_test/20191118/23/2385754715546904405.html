<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598028/livyi-aimatiri-aeroporiki-epidromi-se-ergostasio-mpiskoton"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T23:01:00+00:00"/>
    <meta property="og:title" content="Λιβύη: Αιματηρή αεροπορική επιδρομή σε εργοστάσιο μπισκότων"/>
    <meta property="og:description" content="Δέκα νεκροί και 35 τραυματίες σε αεροπορική επιδρομή σε εργοστάσιο μπισκότων.      Στους δέκα ανέρχονται οι νεκροί και στους 35 οι τραυματίες από..."/>
  </head>
  <body>
    <article>
      <h1>Λιβύη: Αιματηρή αεροπορική επιδρομή σε εργοστάσιο μπισκότων</h1>
      <address><time datetime="2019-11-18T23:01:00+00:00">18 Nov 2019, 23:01</time> by <a rel="author">SigmaLive</a></address>
      <p>Δέκα νεκροί και 35 τραυματίες σε αεροπορική επιδρομή σε εργοστάσιο μπισκότων.   </p>
      <p>Στους δέκα ανέρχονται οι νεκροί και στους 35 οι τραυματίες από την αεροπορική επιδρομή σε εργοστάσιο, στη νότια Τρίπολη, σύμφωνα με νεότερο απολογισμό των αρχών.</p>
      <p>Οι τραυματίες έχουν μεταφερθεί σε δύο κοντινά νοσοκομεία, όπως είπε ο εκπρόσωπος της υπηρεσίας ασθενοφόρων της λιβυκής πρωτεύουσας, Οσάμα Άλι.</p>
      <p>Τα θύματα κατάγονταν από την Αίγυπτο, το Μπαγκλαντές, τη Νιγηρία και τη Λιβύη.</p>
      <p>Το εργοστάσιο, που παρασκευάζει μπισκότα, βρίσκεται στην περιοχή Ουάντι αλ Ραμπέι.</p>
      <p>Οι διασώστες αναγκάστηκαν να σταματήσουν προσωρινά τις επιχειρήσεις τους στα συντρίμμια επειδή στην περιοχή πετούσαν ακόμη αεροπλάνα.</p>
      <p>Ο απεσταλμένος των Ηνωμένων Εθνών στη Λιβύη, Γασάν Σαλάμε, είπε ότι η επιδρομή αυτή μπορεί να συνιστά έγκλημα πολέμου. Ο ΟΗΕ προσπαθεί να επαληθεύσει τα γεγονότα και προειδοποίησε για τις συνέπειες που θα έχει μια "ξένη παρέμβαση" στην κρίση της Λιβύης.</p>
      <p>ΑΠΕ - ΜΠΕ</p>
    </article>
  </body>
</html>