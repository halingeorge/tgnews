<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/uel-s-ugorshhyna-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-18T23:07:00+00:00"/>
    <meta property="og:title" content="Уельс – Угорщина. Прогноз і ставка Вадима Скічка"/>
    <meta property="og:description" content="Єдина група у якій поки є невідомий учасник Євро-2020 – це група Е. Хорватія вже точно перша, а от хто стане другим – дізнаємося у вівторок ввечері. Претендентів троє, а двоє з них гратимуть між собою у Кардіффі. Постійний прогнозист «Рейтингу Букмекерів» і коментатор MEGOGO Вадим Скічко небезпідставно вважає фаворитами «Драконів»."/>
  </head>
  <body>
    <article>
      <h1>Уельс – Угорщина. Прогноз і ставка Вадима Скічка</h1>
      <address><time datetime="2019-11-18T23:07:00+00:00">18 Nov 2019, 23:07</time> by <a rel="author">Вадим Скічко</a></address>
      <p>Єдина група у якій поки є невідомий учасник Євро-2020 – це група Е. Хорватія вже точно перша, а от хто стане другим – дізнаємося у вівторок ввечері. Претендентів троє, а двоє з них гратимуть між собою у Кардіффі. Постійний прогнозист «Рейтингу Букмекерів» і коментатор MEGOGO Вадим Скічко небезпідставно вважає фаворитами «Драконів».</p>
      <p>
        <b>21:45, 19 лис 2019</b>
      </p>
      <p>Валлійці грають вдома за підтримки рідних трибун. У рідних стінах «Дракони» у цій кваліфікації здобули 7 очок з 9 можливих, тоді як угорці відверто слабенько грали на виїзді та поступилися обом своїм прямим конкурентам – Словаччині та Хорватії. Крім того господарів влаштує тільки та винятково перемога, отже мотивація команди Раяна Гіггза буде безмежною. Схиляюся до перемоги Уельса за рахунком, а от за картками гору взяти мають гості. По-перше, угорцям у Кардіффі насамперед треба «відмахатися». Нічия їх цілком влаштує, а тому задля досягнення результату можна застосовувати усі засоби. По-друге, в усіх домашніх матчах Уельса у цій кваліфікації гості збирали більше попереджень. Ну і, по-третє, матч обслуговуватиме румунський рефері Овідіу Хацеган. Гадаю, усім відомі стосунки між румунами та угорцями. До того ж Хацеган уродженець прикордонної області Румунії, яка межує з Угорщиною. Не натякаю на упередженість арбітра, однак усі лайливі слова гостей рефері точно розумітиме.</p>
      <p>Ну і на додачу пропоную взяти гол Гарета Бейла. Коефіцієнт більше двійки. Серйозно? Та ж Гарет найкращий бомбардир збірної Уельсу в історії! Так, він не забив у минулому турі Азербайджану, але у двох попередніх матчах у Кардіффі проти Хорватії та того ж таки Азербайджану Бейл відзначався. «Драконам» потрібні голи, їм необхідна перемога, тож у такі моменти багато що залежить від лідера. Для Уельса це саме Гарет Бейл. Як співають вболівальники «Драконів»: «Уельс, гольф, Мадрид» з натяком на слова Предрага Міятовича, який критикував Бейла за недостатню сконцентрованість на грі за свій клуб. Одначе на збірну це точно не розповсюджується.</p>
      <related>
        <a href="https://bookmaker-ratings.com.ua/uikend-tur-vid-pin-up/"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/san-maryno-rosiya-prognoz-i-stavka-oleksiya-andronova/"/>
        <a href="https://bookmaker-ratings.com.ua/tips/pol-shha-sloveniya-prognoz-i-stavka-oleksiya-andronova/"/>
        <a href="https://bookmaker-ratings.com.ua/tips/nimechchyna-pivnichna-irlandiya-prognoz-i-stavka-oleksiya-andronova/"/>
      </related>
    </article>
  </body>
</html>