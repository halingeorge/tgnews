<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_viyavili-nezvichajni-naskelni-malyunki/938802"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T23:13:00+00:00"/>
    <meta property="og:title" content="Виявили незвичайні наскельні малюнки"/>
    <meta property="og:description" content="150 нових малюнків знайшли на плато Наска в Перу. Вчені з Японії виявили зображення на піску за допомогою технології штучного інтелекту, повідомляє NHK. Велетенські малюнки на плато Наска називають геогліфами. &quot;Група японських вчених, яка проводить дослідження плато Наска в ..."/>
  </head>
  <body>
    <article>
      <h1>Виявили незвичайні наскельні малюнки</h1>
      <address><time datetime="2019-11-18T23:13:00+00:00">18 Nov 2019, 23:13</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938802_w_300.jpg?v=0"/>
        <figcaption>Знайшли нові геогліфи на плато Наска. Фото: NHK</figcaption>
      </figure>
      <p>150 нових малюнків знайшли на плато Наска в Перу.</p>
      <p>Вчені з Японії виявили зображення на піску за допомогою технології штучного інтелекту, повідомляє <a href="https://www3.nhk.or.jp/nhkworld/ru/news/198223/">NHK</a>.</p>
      <p>Велетенські малюнки на плато Наска називають геогліфами.</p>
      <p>"Група японських вчених, яка проводить дослідження плато Наска в Перу, виявила 143 нових геогліфи. Про це оголосила група вчених з університету Ямагата на чолі з професором Масато Сакаї", - йдеться в повідомленні.</p>
      <p>Знайдені геогліфи є зображеннями людей, птахів та тварин.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_na-pagorbah-znajshli-veletenski-malyunki-vikom-2-tis-rokiv/831674"/>
      </related>
      <p>Пустельне плато Наска розташоване на південному узбережжі Перу. Між 500 р. до н.е. і 500 р. після н.е. там проживала давня цивілізація. Дослідники припускають, що її представники створили велетенські зображення з ліній на землі.</p>
      <blockquote>Фахівці NASA показали нові <a href="https://gazeta.ua/articles/science/_nasa-pokazalo-znimki-zagadkovih-linij-naska-v-peru/674565">фото знаменитих геогліфів на плато Наска в Перу</a>. Знімки отримані за допомогою величезного літаючого радара. Зображення і коментарі до них розміщені на сайті агентства.</blockquote>
    </article>
  </body>
</html>