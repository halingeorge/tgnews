<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/259748/livyi-aeroporiki-epidromi-se-ergostasio-mpiskoton-deka-nekroi-kai-35-traymaties"/>
    <meta property="og:site_name" content="LiFO"/>
    <meta property="article:published_time" content="2019-11-18T23:23:00+00:00"/>
    <meta property="og:title" content="Λιβύη: Αεροπορική επιδρομή σε εργοστάσιο μπισκότων - Δέκα νεκροί και 35 τραυματίες"/>
    <meta property="og:description" content="Αεροπορική επιδρομή σε εργοστάσιο μπισκότων στη νότια Τρίπολη"/>
  </head>
  <body>
    <article>
      <h1>Λιβύη: Αεροπορική επιδρομή σε εργοστάσιο μπισκότων - Δέκα νεκροί και 35 τραυματίες</h1>
      <h2>Αεροπορική επιδρομή σε εργοστάσιο μπισκότων στη νότια Τρίπολη</h2>
      <address><time datetime="2019-11-18T23:23:00+00:00">18 Nov 2019, 23:23</time> by <a rel="author">NEWSROOM</a></address>
      <p>
        <b>Στους δέκα ανέρχονται οι νεκροί και στους 35 οι τραυματίες από την αεροπορική επιδρομή σε εργοστάσιο, στη <a href="https://www.lifo.gr/tags/%CE%9B%CE%B9%CE%B2%CF%8D%CE%B7">νότια Τρίπολη</a>, σύμφωνα με νεότερο απολογισμό των αρχών.</b>
      </p>
      <p>Οι τραυματίες έχουν μεταφερθεί σε δύο κοντινά νοσοκομεία, όπως είπε ο εκπρόσωπος της υπηρεσίας ασθενοφόρων της λιβυκής πρωτεύουσας, Οσάμα Άλι.</p>
      <p>Τα θύματα κατάγονταν από την Αίγυπτο, το Μπαγκλαντές, τη Νιγηρία και τη Λιβύη.</p>
      <p>Το εργοστάσιο, που παρασκευάζει μπισκότα, βρίσκεται στην περιοχή Ουάντι αλ Ραμπέι.</p>
      <p>Οι διασώστες αναγκάστηκαν να σταματήσουν προσωρινά τις επιχειρήσεις τους στα συντρίμμια επειδή στην περιοχή πετούσαν ακόμη αεροπλάνα.</p>
      <p>Ο απεσταλμένος των Ηνωμένων Εθνών στη Λιβύη, Γασάν Σαλάμε, είπε ότι η επιδρομή αυτή μπορεί να συνιστά έγκλημα πολέμου.</p>
      <p>Ο ΟΗΕ προσπαθεί να επαληθεύσει τα γεγονότα και προειδοποίησε για τις συνέπειες που θα έχει μια «ξένη παρέμβαση» στην κρίση της Λιβύης.</p>
      <p>Με πληροφορίες από ΑΠΕ-ΜΠΕ, AFP, DPA</p>
    </article>
  </body>
</html>