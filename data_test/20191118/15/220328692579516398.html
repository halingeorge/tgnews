<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-krimi/13-udara-nashenka-obirala-koli-v-grtsiya-407056.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-18T15:27:40+00:00"/>
    <meta property="og:title" content="13 удара! Нашенка обирала коли в Гърция"/>
    <meta property="og:description" content="44-годишната българка е арестувана и предадена на прокуратурата в Катерини, издирва се мъж на 50 години"/>
  </head>
  <body>
    <article>
      <h1>13 удара! Нашенка обирала коли в Гърция</h1>
      <address><time datetime="2019-11-18T15:27:40+00:00">18 Nov 2019, 15:27</time> by <a rel="author">Редактори</a></address>
      <p>Няколко часа гръцката полиция преследвала мъж и жена – българи, след като ги засякла да обират камион до Катерини. Полицаите подали сигнал за арест, но българите се качили в личната си кола, направили опит да прегазят представителите на реда и с много висока скорост се насочили към границата.</p>
      <p>Те изоставили колата до граничния пункт „Промахон“ и направили опит да напуснат Гърция.</p>
      <p>44-годишната българка е арестувана и предадена на прокуратурата в Катерини, издирва се мъж на 50 години.</p>
      <p>По време на разследване е доказано, че за една година те са извършили поне 13 обира на коли и са откраднали над 18 хиляди евро и ценни предмети.</p>
      <p>Арестуваната българка признала пред полицията, че заедно с 50-годишния ѝ приятел обирали коли от паркинги в близост до Лариса и Катерини. Използвали заглушител за алармите на автомобили. Идвали често в Гърция, всеки път с различни коли, за да се предпазят от разпознаване от охранителни камери.</p>
    </article>
  </body>
</html>