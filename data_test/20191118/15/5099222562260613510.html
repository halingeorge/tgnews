<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23498420-situatie-inedita-germania-cotidian-lanseaza-ancheta-impotriva-noului-patron-pentru-colaborare-securitatea.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T15:15:00+00:00"/>
    <meta property="og:title" content="Situație inedită în Germania: Un cotidian lansează o anchetă împotriva noului patron pentru colaborare cu Securitatea"/>
    <meta property="og:description" content="Situație inedită în Germania unde un ziar a deschis o anchetă jurnalistică care îl vizează pe noul patron al publicației, după ce s-a aflat că acesta a fost colaborator al Stasi,"/>
  </head>
  <body>
    <article>
      <h1>Situație inedită în Germania: Un cotidian lansează o anchetă împotriva noului patron pentru colaborare cu Securitatea</h1>
      <address><time datetime="2019-11-18T15:15:00+00:00">18 Nov 2019, 15:15</time> by <a rel="author">DG</a></address>
      <p><b>Situație inedită în Germania unde un ziar a deschis o anchetă jurnalistică care îl vizează pe noul patron al publicației, după ce s-a aflat că acesta a fost colaborator al Stasi, corespondetul Securității în Germania de Est, relatează <a href="https://www.theguardian.com/world/2019/nov/18/german-newspaper-owner-stasi-informer-role-berliner-zeitung">Guardian</a>. <br/></b><br/>Cotidianul de centru-dreapta Berliner Zeitung, fondat în 1945, a fost cumpărat de Holger Friedrich și soția acestuia, Silke, în acest an. Între timp, s-a aflat că acesta a fost colaborator al securității în regimul comunist. <br/><br/>Stasi avea nu mai puțin de 90.000 de angajați și în jur de 174.000 de informatori al căror rol era, la fel ca în cazul României, acela de a spiona prietenii, familiile și colegii de muncă pentru a raporta periodic despre aceștia. Friedrich a fost informator sub numele de cod “Peter Bernstein”, așa cum arată documentele din arhivele securității.<br/><br/>Jurnaliștii sunt indignați pentru că noul patron nu a pomenit aboslut nimic în momentul în care s-a încheiat tranzacția, milionarul fiind perceput inițial de către angajați ca un salvator, în condițiile în care publicația era în faliment.<br/><br/>Friedrich a negat acuzațiile și și-a îndemnat criticii să privească lucrurile în context. El a comentat că, la fel ca alte mii de cetățeni din Germania de Est, a fost obligat să colaboreze cu Stasi după ce a fost prins încercând să fugă din țară și amenințat cu ani grei de închisoare. <br/><br/>În timp ce majoritatea ziarelor din Germania de Est și-au încetat existența odată cu prăbușirea Zidului Berlinului, în urmă cu 30 de ani, Berliner Zeitung a fost singurul care a reușit să se impună pe piața competitivă germană. Cu toate acestea, în ultimii ani grupul Cologne publishing nu a mai făcut față datoriilor și a fost nevoit să vândă cotidianul.</p>
    </article>
  </body>
</html>