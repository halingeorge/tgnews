<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ilfattoalimentare.it/richiamo-acqua-nestle.html"/>
    <meta property="og:site_name" content="Il Fatto Alimentare"/>
    <meta property="article:published_time" content="2019-11-18T15:35:33+00:00"/>
    <meta property="og:title" content="Acqua Nestlé Vera Naturae richiamata per sospetta contaminazione batterica. Ritirate le bottigliette da 50 cl"/>
    <meta property="og:description" content="Il ministero della Salute ha diffuso l'avviso di richiamo precauzionale di un lotto di acqua mineral"/>
  </head>
  <body>
    <article>
      <h1>Acqua Nestlé Vera Naturae richiamata per sospetta contaminazione batterica. Ritirate le bottigliette da 50 cl</h1>
      <address><time datetime="2019-11-18T15:35:33+00:00">18 Nov 2019, 15:35</time> by <a rel="author" href="https://ilfattoalimentare.it/author/giulia-crepaldi" target="_blank">Giulia Crepaldi</a></address>
      <figure>
        <img src="https://ilfattoalimentare.it/wp-content/uploads/2019/11/acqua-nestle-vera-naturae-50-cl.png"/>
      </figure>
      <p><b>Il ministero della Salute</b> ha diffuso l’<a href="http://www.salute.gov.it/imgs/C_17_PubblicazioneRichiami_678_azione_itemAzione0_files_itemFiles0_fileAzione.pdf">avviso di richiamo</a> precauzionale di un lotto di acqua minerale naturale Nestlé Vera Naturae dopo la segnalazione da parte dell’Asl di Frosinone della sospetta presenza di batteri anaerobi sporigeni solfito-riduttori. Il prodotto interessato è venduto in bottigliette in Pet da 50 cl, con il numero di lotto 9303842201 e il termine minimo di conservazione 10/2020.</p>
      <p><b>L’acqua minerale </b>naturale richiamata è stata imbottigliata da Sanpellegrino Spa alla fonte Naturae, nello stabilimento di Castrocielo, in provincia di Frosinone.</p>
      <p><b>A scopo cautelativo</b>, si raccomanda di non consumare le bottiglie di acqua Nestlé Vera con il numero di lotto segnalato e restituirle al punto vendita d’acquisto.</p>
      <p>
        <b>Dal 1° gennaio 2019, <i>Il Fatto Alimentare</i> ha segnalato 145 richiami, per un totale di 204 prodotti, e 7 revoche. Per vedere tutte le notifiche<a href="http://ilfattoalimentare.it/argomenti/richiami-e-ritiri"> clicca qui</a>.</b>
      </p>
      <figure>
        <img src="https://ilfattoalimentare.it/wp-content/uploads/2017/09/copertina-libro-rosa-scaffali-in-allerta.jpg"/>
      </figure>
      <p><b>Per capire come funziona</b> il servizio di allerta alimentare e come viene effettuato il ritiro dei prodotti dai punti vendita leggi il libro “<i>Scaffali in allerta</i>” edito da <i>Il Fatto Alimentare</i>. È l’unico testo pubblicato in Italia che rivela i segreti e le criticità di un sistema che ogni anno riguarda  almeno 1.000 prodotti alimentari. Nel 10-20% dei casi si tratta di prodotti che possono nuocere alla salute dei consumatori, e per questo scatta l’allerta. Il libro di 169 pagine racconta 15 casi di richiami che hanno fatto scalpore. I lettori interessati a ricevere l’ebook, possono fare una donazione libera e ricevere in omaggio il libro in formato pdf  “<i>Scaffali in allerta</i>”, scrivendo in redazione all’indirizzo ilfattoalimentare@ilfattoalimentare.it</p>
      <p> </p>
      <related>
        <h4>Articoli collegati</h4>
        <a href="https://ilfattoalimentare.it/richiamo-formaggio-capra-arnoldi.html"/>
        <a href="https://ilfattoalimentare.it/richiamo-farina-senape.html"/>
        <a href="https://ilfattoalimentare.it/richiamo-caprino-muscolo-spezzino.html"/>
      </related>
    </article>
  </body>
</html>