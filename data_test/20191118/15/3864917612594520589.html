<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2820624-sud-zakriv-spravu-za-pozovom-mosijcuka-proti-suprun.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T15:51:00+00:00"/>
    <meta property="og:title" content="Суд закрив справу за позовом Мосійчука проти Супрун"/>
    <meta property="og:description" content="Окружний адмінсуд Києва закрив справу проти Уляни Супрун за позовом народного депутата попереднього, восьмого скликання від Радикальної партії Ігоря Мосійчука і заборонив повторне звернення."/>
  </head>
  <body>
    <article>
      <h1>Суд закрив справу за позовом Мосійчука проти Супрун</h1>
      <h2>Окружний адмінсуд Києва закрив справу проти Уляни Супрун за позовом народного депутата попереднього, восьмого скликання від Радикальної партії Ігоря Мосійчука і заборонив повторне звернення.</h2>
      <address>
        <time datetime="2019-11-18T15:51:00+00:00">18 Nov 2019, 15:51</time>
      </address>
      <p>Про це ексочільниця МОЗ Уляна Супрун написала в <a href="https://twitter.com/usuprun/status/1196446792365355008">Twitter</a>.</p>
      <p>"Окружний адміністративний суд Києва закрив справу проти мене за позовом Мосійчука із забороною повторного звернення", - написала Супрун.</p>
      <figure>
        <iframe data-src="https://twitter.com/usuprun/status/1196446792365355008?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Як повідомляв Укрінформ, 5 лютого 2019 року окружний адміністративний суд Києва заборонив очільниці Міністерства охорони здоров'я Уляні Супрун виконувати обов'язки міністра охорони здоров'я до кінцевого рішення <a href="https://www.ukrinform.ua/tag-sud">суду</a> за позовом депутата «Радикальної партії Олега Ляшка» Ігоря Мосійчука про некомпетентність Супрун на посаді.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2814746-suprun-prograla-sud-dubinskomu.html">Супрун програла суд Дубінському</a>
      </blockquote>
      <p>8 лютого Мосійчук подав до Верховної Ради проєкт постанови щодо «відповідальності громадянки США Супрун Уляни Надії за порушення Конституції України та привласнення повноважень Міністра охорони здоров'я України».</p>
      <p>Метою прийняття постанови є забезпечення «неможливості виконання обов’язків Міністра охорони здоров’я України громадянином іншої держави».</p>
    </article>
  </body>
</html>