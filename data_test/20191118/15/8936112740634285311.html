<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/22-lata-i-148-dni-w-reprezentacji-andory-rekord-ildefonsa-limy,986317.html"/>
    <meta property="og:site_name" content="TVN24"/>
    <meta property="article:published_time" content="2019-11-18T15:29:00+00:00"/>
    <meta property="og:title" content="Ponad 22 lata w kadrze i zapowiada więcej. &quot;Mogę jeszcze pokopać&quot;"/>
    <meta property="og:description" content="To wydaje się niemożliwe, a jednak się stało. 22 lata i 148 dni trwa reprezentacyjna kariera Ildefonsa Limy. 39-letni obrońca Andory w niedzielę stał się rekordzistą, występując przeciwko Turcji (0..."/>
  </head>
  <body>
    <article>
      <h1>Ponad 22 lata w kadrze i zapowiada więcej. "Mogę jeszcze pokopać"</h1>
      <address>
        <time datetime="2019-11-18T15:29:00+00:00">18 Nov 2019, 15:29</time>
      </address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/7fbf032d-617f-46f5-8578-8a92a5326694.jpg?type=1&amp;srcmode=0&amp;srcx=2/5&amp;srcy=9/20&amp;srcw=47/50&amp;srch=47/50&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/98af37c4-053b-4168-86de-06e0a0638317-480p.mp4"/>
          <figcaption>Albania - Francja w eliminacjach Euro 2020</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/c0790f17-0c09-4199-94b8-b650fbaec4d2-480p.mp4"/>
          <figcaption>Cristiano Ronaldo i kibic podczas meczu el. Euro 2020...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/4f4f5819-c2cb-42a4-bb5b-7bc8b9e87196-480p.mp4"/>
          <figcaption>Gol a la Cristiano Ronaldo w Norwegii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/e4b97395-4ce3-4292-a66c-0bbc1160b608-480p.mp4"/>
          <figcaption>Ronaldo: pobiję każdy rekord!</figcaption>
        </figure>
        <figcaption>Lima grał już w karierze przeciwko najlepszym napastnikom świata Foto: Getty Images | Video: Getty Images</figcaption>
      </slideshow>
      <h3>To wydaje się niemożliwe, a jednak się stało. 22 lata i 148 dni trwa reprezentacyjna kariera Ildefonsa Limy. 39-letni obrońca Andory w niedzielę stał się rekordzistą, występując przeciwko Turcji (0:2) w eliminacjach Euro 2020.</h3>
      <p>Andora przeżywa w ostatnich miesiącach piękna chwile. Pokonała Mołdawię 1:0 i zremisowała z Albanią 2:2, zdobywając pierwsze w historii punkty w eliminacjach do mistrzostw Europy.</p>
      <related>
        <a href="https://eurosport.tvn24.pl/pilka-nozna,105/ronaldo-nie-traci-pewnosci-siebie-pobije-wszystkie-rekordy-w-kadrze,986252.html"/>
      </related>
      <p>Drużyna jest kierowana przed doświadczonego obrońcę Ildefonsa Limę, który przy małych sukcesach ekipy ma swój udział, a przy okazji stał się rekordzistą pod względem długości występów w kadrze. Barwy Andory reprezentuje już 22 lata i 148 dni. Rekord pobił w ostatnią niedzielę, występując przeciwko Turcji (porażka 0:2). Wcześniej najdłuższym reprezentacyjnym stażem mógł się pochwalić Ivan Hurtado, który grał dla Ekwadoru 22 lata i 143 dni (od 1993 roku).</p>
      <h3>Nie ma jeszcze dosyć</h3>
      <p>Co ciekawe, Lima nie zamierza kończyć kariery. – Mam prawie 40 lat, ale jeszcze kilka sezonów mogę pokopać piłkę. Nie mam z tym problemu – zapowiedział optymistycznie.</p>
      <p>Obrońca zadebiutował w reprezentacji 22 czerwca 1997 roku, w meczu z Estonią. Zdobył wtedy bramkę, drugą w historii kadry. Wcześniej Andorczycy rozegrali tylko jeden mecz towarzyski.</p>
      <p>Podczas długiej kariery piłkarz grał przeciwko największym gwiazdom futbolu. W wywiadzie z hiszpańską "Marcą" wspomina kilka pamiętnych meczów, w których brał udział.</p>
      <h3>Oto 5 najważniejszych wspomnień Ildefonsa Limy:</h3>
      <p>1. Mój debiut w reprezentacji przeciwko Estonii. Zadebiutowałem także, strzelając gola, chociaż przegraliśmy 1:4.</p>
      <p>2. Mecz z Brazylią w 1998 roku przed mistrzostwami Świata, gdzie byli Ronaldo, Rivaldo i spółka.</p>
      <p>3. Mecz, także w 1998 r. na Saint Denis przeciwko Francji, która wygrała Puchar Świata w tym samym roku. I był to ich pierwszy mecz po zdobyciu tytułu.</p>
      <p>4. Występ na Wembley przeciwko Anglii w 2009 roku, gdzie mój brat przeszedł na emeryturę (Toni Lima).</p>
      <p>Autor: Kaszaj/TG / Źródło: eurosport.pl, marca.com</p>
    </article>
  </body>
</html>