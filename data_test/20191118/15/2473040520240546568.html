<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/246926/pe-28-noiembrie-se-deschide-targul-de-craciun-din-piata-constitutiei-din-bucuresti-si-va-fi-pornit-iluminatul-festiv-de-sarbator.html"/>
    <meta property="og:site_name" content="Wall-Street"/>
    <meta property="article:published_time" content="2019-11-18T15:31:48+00:00"/>
    <meta property="og:title" content="Pe 28 noiembrie se deschide Targul de Craciun din Piata Constitutiei din Bucuresti si va fi pornit iluminatul festiv de sarbatori"/>
    <meta property="og:description" content="Targul de Craciun se deschide pe 28 noiembrie, in Piata Constitutiei, in aceeasi zi urmand sa fie pornit iluminatul festiv de sarbatori, potrivit unui comunicat de presa al creart - Centrul de Creatie, Arta si Traditie al Municipiului Bucuresti, transmis luni Agerpres."/>
  </head>
  <body>
    <article>
      <h1>Pe 28 noiembrie se deschide Targul de Craciun din Piata Constitutiei din Bucuresti si va fi pornit iluminatul festiv de sarbatori</h1>
      <address>
        <time datetime="2019-11-18T15:31:48+00:00">18 Nov 2019, 15:31</time>
      </address>
      <p>
        <b>Targul de Craciun se deschide pe 28 noiembrie, in Piata Constitutiei, in aceeasi zi urmand sa fie pornit iluminatul festiv de sarbatori, potrivit unui comunicat de presa al creart - Centrul de Creatie, Arta si Traditie al Municipiului Bucuresti, transmis luni Agerpres.</b>
      </p>
      <p>Aflat la cea de-a XIII-a editie, <b>targul va fi deschis pana pe 26 decembrie</b>. Iluminatul festiv in Capitala se va aprinde pe 28 noiembrie, de la ora 19,00, din Targul de Craciun. Spectacolul de deschidere va fi sustinut de Corul de copii Radio, Lidia Buble, Voltaj si Loredana&amp;Banda Agurida.</p>
      <p><b>Targul va fi deschis zilnic</b> intre orele 11:00 - 22:00, in perioadele 2 - 5 decembrie/9 - 12 decembrie/16 - 19 decembrie, cu o prelungire de 30 de minute (11:00 - 22:30) in perioadele 28 - 30 noiembrie/1 decembrie/6 - 8 decembrie/13 - 15 decembrie/20 - 26 decembrie.</p>
      <p>In cele peste 130 de casute din lemn decorate festiv, bucurestenii si turistii pot gasi <b>produse traditionale romanesti</b> - de la cozonaci, prajituri de casa, dulceturi, poale-n brau, placinte, sarmale, mamaliga, carnati, muraturi, vin fiert, branzeturi, pana la obiecte ce se pot constitui in <a href="http://www.retail.ro/cataloage-cadouri/index.html">cadouri</a>, decoratiuni de sezon, costume populare, accesorii, ii, obiecte traditionale specifice sarbatorilor de iarna, produse lucrate manual, <a href="http://www.retail.ro/cataloage-jucarii/index.html">jucarii</a> sau produse naturale de ingrijire.</p>
      <p>Copiii vor putea participa si in acest an la <b>atelierele de creatie </b>organizate in primele doua weekenduri la Casa lui Mos Craciun din Piata Constitutiei. Pe 30 noiembrie, intre orele 12:00 - 14:00, si pe 1 decembrie, intre orele 11:00 - 14:00, cei mici sunt asteptati la atelierul de personalizat globuri, iar pe 7 si 8 decembrie, intre orele 11:00 - 14:00, la atelierul de personalizat coronite de brad.</p>
      <p>
        <a href="https://www.wall-street.ro/articol/Lifestyle/236908/top-6-cele-mai-frumoase-targuri-de-craciun-din-romania.html">Citeste si:<br/>Targuri de Craciun din Romania pe care sa le vizitezi in decembrie</a>
      </p>
      <figure>
        <img src="https://img.wall-street.ro/image_thumbs/thumbs/f8a/f8a65ff2a419a7a6543a2d6e6a81c869-400x250-00-65.jpg?v=1543502152"/>
      </figure>
      <p>Tot in primele doua weekenduri, intreaga familie poate vizita <b>Casa lui Mos Craciun, intre 15:00 - 16:30</b> si ii poate intalni pe elfii Mosului, intre orele 17:00 - 22:00. Pe elfii Mosului publicul ii poate saluta pana pe 24 decembrie, in intervalul orar 11,00 - 13:00/17:00 - 22:00. Tot la Casa lui Mos Craciun va avea loc si un spectacol de magie, pe 6 decembrie, intre orele 18:00 - 20:00.</p>
      <p><b>Mosul va sosi la Targul de Craciun Bucuresti, pe 13 decembrie, la ora 18:00</b>, cand va avea loc un program artistic: Gasca Zurli, Alina Sorescu si "Picii lu'Soreasca", Jo &amp; Band, Randi. Mosul si elfii sai vor sta de vorba cu cei mici zilnic, intre orele 11:00 - 13:00 si 17:00 - 22:00, pana pe 24 decembrie, pentru a afla direct de la ei ce-si doresc sa primeasca de sarbatori.</p>
      <p>Conform creart, printre <b>artistii</b> care-si dau intalnire cu bucurestenii si oaspetii de pretutindeni ai Targului de Craciun Bucuresti se numara: Horia Brenciu&amp;HB Orchestra, Stefan Banica, Vita de Vie, Vunk, Voltaj, Bere Gratis, Holograf, Phoenix, Moonlight Breakfast, Antract, Damian Draghici&amp;Brothers, Ovidiu Komornyik&amp;OK Band, Nicole Cherry, Connect-R, Bosquito, Elena Gheorghe Band, ansambluri de datini si obiceiuri din toate regiunile tarii, Stefan Hrusca, Narcisa Suciu, Grigore Lese, Fuego, Irina Loghin.</p>
      <p><b>Cei care aleg sa sarbatoreasca Ziua Nationala la targ vor avea parte de un program artistic incepand cu ora 18:30. </b>"Ziua Romaniei, Ziua Bucuriei" va aduce laolalta vedete indragite ale muzicii populare romanesti, acompaniate de Orchestra Nationala "Valahia" a PMB, condusa de Marius Zorila: Nicolae Muresan, Niculina Stoican, Margareta Clipa, Petrica Matu Stoian, Stefania Rares, Nicoleta Voica, Florica Zaha, Gheorghe Turda, Gheorghe Rosoga, Razvan Rados si Corul Cuanticum, Ansamblul folcloric profesionist "Doina Dunarii". Pe scena vor performa si minoritati nationale.</p>
      <p>
        <a href="https://www.wall-street.ro/articol/Social/236022/primaria-bucuresti-aloca-1-5-milioane-lei-pe-targul-de-craciun-2018-si-100-000-de-lei-pe-felicitari.html">Citeste si:<br/>Cat costa Targul de Craciun 2018 din Bucuresti?</a>
      </p>
      <figure>
        <img src="https://img.wall-street.ro/image_thumbs/thumbs/46c/46c00c96df789d034ee17c1d238c7312-400x250-00-65.jpg?v=1540989973"/>
      </figure>
      <p><b>"Silent Night" este concertul extraordinar de Craciun propus tuturor celor care aleg sa petreaca seara de ajun la Targul de Craciun Bucuresti.</b> Acestia se vor bucura alaturi de Orchestra Simfonica Bucuresti si Big Band-ul Radio, dirijor Andrei Tudor, Grupul vocal "Acapella", Corul de copii "Sunetul Muzicii" si solistii Marcel Pavel, Vlad Mirita, Andrei Lazar, Ionut Ungureanu, Aurelian Temisan, Luminita Anghel, Monica Anghel, Paula Seling, Irina Baiant, Loredana.</p>
      <p><b>Pe 25 decembrie, va avea loc un program sustinut de Corul psaltic "Tronos" al Catedralei Patriarhale</b> - condus de arhidiacon Mihail Buca, corurile de copii "Symbol", "Allegretto", "Meloritm", Ansamblul de copii "Andantino", Orchestra Metropolitana Bucuresti - condusa de dirijorul Daniel Jinga, Corul Accoustic si solistii Ana Cebotari, Mirela Vaida, Elianne, Amna, Mihai Mitza Georgescu, Daniel Lazar, Ianna Novac, Alina Petrica, Iordache Basalic, Alin Stoica, Liviu Indricau.</p>
      <p>creart invita publicul sa fie alaturi de copiii mai putin favorizati, prin <b>Campania "Daruieste, fii mai bun! Si tu poti fi Mos Craciun!"</b>, organizata anual cu scopul de a incuraja vizitatorii sa doneze carti si jucarii. Perioada de desfasurare a campaniei este 28 noiembrie - 20 decembrie, iar punctul de donare se afla la intrarea in Casa lui Mos Craciun.</p>
      <p>Intrarea la targ este libera.</p>
      <p>
        <a href="https://www.wall-street.ro/articol/Social/216229/primaria-condusa-de-gabriela-firea-inchide-piata-victoriei-pentru-un-targ-de-sarbatori.html">Citeste si:<br/>Primaria interzice protestele. Targ de Craciun in fata Guvernului</a>
      </p>
      <figure>
        <img src="https://img.wall-street.ro/image_thumbs/thumbs/e69/e6965fbfe7562701cc3162756646c42a-400x250-00-65.jpg?v=1511940670"/>
      </figure>
      <footer>Sursa foto: SILVIU MATEI / AGERPRES FOTO</footer>
    </article>
  </body>
</html>