<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/maltempo-campania-ischia-chiede-lo-stato-di-calamita-naturale/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-18T15:26:34+00:00"/>
    <meta property="og:title" content="Maltempo Campania: Ischia chiede lo stato di calamità naturale"/>
    <meta property="og:description" content="Non solo Venezia, Matera e parti della Tosca e della Puglia, ma anche la nostra Ischia ha subito gravi danni a seguito dell'ondata di maltempo che si è abbattuta nei giorni scorsi."/>
  </head>
  <body>
    <article>
      <h1>Maltempo Campania: Ischia chiede lo stato di calamità naturale</h1>
      <address><time datetime="2019-11-18T15:26:34+00:00">18 Nov 2019, 15:26</time> by <a rel="author" href="https://amalfinotizie.it/author/redazione-campania/" target="_blank">Redazione Campania</a></address>
      <p>Non solo Venezia, Matera e parti della Tosca e della Puglia, ma anche la nostra Ischia ha subito gravi danni a seguito dell’ondata di maltempo che si è abbattuta nei giorni scorsi.</p>
      <p>Sull’isola verde del napoeltano, infatti, i temporali ed il mare agitato hanno provocato cedumenti lungo le sdrade, danneggiato l’illuminazione pubblica, fatto scomparire intere spiagge, fatto cadere alberi e hanno provocato il cedimento di una parte del celebre pontile che conduce al Castello aragonese.</p>
      <p>In particolare sono stati proprio gli effetti della mareggiato che hanno indotto il primo cittadino dell’isola, Enzo Ferrandino, a chiedere, con una nota inviata alla Città Metropolitana, Regione e Prefettura, di riconoscere lo stato di calamità naturale su tutto il territorio.</p>
      <p>“Aspettiamo che ci venga riconosciuto lo stato d’emergenza e un idoneo contributo per far fronte alle spese derivanti dalla messa in sicurezza dei luoghi. Ischia – ha dichiarato il primo cittadino al quotidiano la Repubblica di Napoli -al pari di Venezia e altre località, è stata colpita da un eccezionale fenomeno atmosferico che ha causato ingenti danni alle strade, agli edifici pubblici e privati e in particolare a tutte le coste e all’abitato ivi presente nel Comune d’Ischia. Mi auguro che venga data al nostro territorio la stessa attenzione riservata ad altre zone d’Italia da parte dello Stato”.</p>
    </article>
  </body>
</html>