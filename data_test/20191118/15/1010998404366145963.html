<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/zaloviha-balgarka-obirala-koli-v-garcija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-18T15:52:00+00:00"/>
    <meta property="og:title" content="Заловиха българка, обирала коли в Гърция"/>
    <meta property="og:description" content="С приятеля ѝ са извършили поне 13 обира и са откраднали ценни предмети на стойност над 18 хил. евро"/>
  </head>
  <body>
    <article>
      <h1>Заловиха българка, обирала коли в Гърция</h1>
      <h2>С приятеля ѝ са извършили поне 13 обира и са откраднали ценни предмети на стойност над 18 хил. евро</h2>
      <address><time datetime="2019-11-18T15:52:00+00:00">18 Nov 2019, 15:52</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Гръцката полиция задържа 44-годишна българка, извършила поне 13 обира на коли в Гърция, съобщи БНР.</p>
      <p>Жената действала заедно с 50-годишния си приятел – също българин.</p>
      <p>Гръцките полицаи ги преследвали няколко часа, след като били засечени до Катерини да обират камион.</p>
      <p>Полицаите подали сигнал за арест, крадците обаче се качили в личната си кола, направили опит да прегазят униформените и с много висока скорост се насочили към границата.</p>
      <p>Изоставили колата до граничния пункт „Промахон” и направили опит да напуснат Гърция.</p>
      <p>44-годишната българка е арестувана и предадена на прокуратурата в Катерини, издирва се съучастникът ѝ.</p>
      <p>По време на разследване е доказано, че за една година двамата са извършили поне 13 обира на коли и са откраднали над 18 хиляди евро и ценни предмети.</p>
      <p>Арестуваната признала, че заедно с приятеля ѝ са обирали коли от паркинги в близост до Лариса и Катерини.</p>
      <p>Използвали заглушител за алармите на автомобилите и честно идвали в Гърция – с различни коли, за да не ги разпознаят.</p>
    </article>
  </body>
</html>