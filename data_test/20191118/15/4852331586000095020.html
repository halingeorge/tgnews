<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/18/samsung-galaxy-s11-nuove-funzionalita-fotografiche/"/>
    <meta property="og:site_name" content="Webnews"/>
    <meta property="article:published_time" content="2019-11-18T15:21:00+00:00"/>
    <meta property="og:title" content="Samsung Galaxy S11, nuove funzionalità fotografiche"/>
    <meta property="og:description" content="Nel codice dell'app Samsung Camera sono presenti riferimenti alle nuove funzionalità fotografiche dei Galaxy S11 e al sensore da 108 megapixel."/>
  </head>
  <body>
    <article>
      <h1>Samsung Galaxy S11, nuove funzionalità fotografiche</h1>
      <h2>Nel codice dell'app Samsung Camera sono presenti riferimenti alle nuove funzionalità fotografiche dei Galaxy S11 e al sensore da 108 megapixel.</h2>
      <address><time datetime="2019-11-18T15:21:00+00:00">18 Nov 2019, 15:21</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>Dopo aver “riciclato” il sensore da 12 megapixel del Galaxy S7 per tutti i successivi modelli, <a href="https://www.webnews.it/recensioni/produttore/samsung/">Samsung</a> dovrebbe finalmente integrare una nuova fotocamera nei prossimi <b>Galaxy S11</b>. Gli esperti di XDA Developers ha scoperto nel codice dell’app Samsung Camera (inclusa nella beta 4 della One UI 2.0) vari riferimenti al sensore da <b>108 megapixel</b> e alle funzionalità supportate, tra cui la registrazione video 8K.</p>
      <p>La serie Galaxy S11 verrà annunciata nel primo trimestre 2020 (forse a febbraio). Il produttore coreano integrerà probabilmente il processore <a href="https://www.webnews.it/2019/10/24/samsung-tech-day-processore-exynos-990-modem-5g/">Exynos 990</a> (alias Exynos 9830) che supporta video 4K@120fps e <b>8K@30fps</b>. Nel codice dell’app ci sono riferimenti alla risoluzione 8K (7680×4320 pixel), al sensore da <a href="https://www.webnews.it/2019/08/12/samsung-sensore-fotografico-da-108-mp-in-arrivo/">108 megapixel</a> e al rapporto di aspetto <b>20:9</b>, tre caratteristiche previste per i nuovi smartphone.</p>
      <p>Nel codice sono presenti anche nomi e descrizioni delle nuove funzionalità fotografiche. <b>Director’s View</b> permette di bloccare un soggetto nel frame e cambiare quello in primo piano. Ciò sarà possibile tramite la registrazione simultanea con diverse fotocamere. I Galaxy S11 dovrebbe avere almeno tre sensori (standard, ultra grandangolare e teleobiettivo). <b>Night Hyperlapse</b> è invece l’attuale Hyperlapse in modalità notturna.</p>
      <p>Sono previste inoltre le funzionalità che consentono di creare foto panoramiche in verticale e filtri personalizzati. Nel codice c’è infine un riferimento a <b>Single Take Photo</b> che permette di catturare la scena in una serie di immagini e brevi video, muovendo lo smartphone per 15 secondi.</p>
      <p>Oltre alla versione con processore Exynos 990 verrà distribuita anche quella con processore Snapdragon 865. I vari modelli dovrebbero avere 8/12 GB di RAM, 128/256/512/1024 GB di storage e schermi compresi tra 6,2 e 6,9 pollici, tutti dual edge. Per i <b>Galaxy S11e e S11</b> si prevedono versioni LTE e 5G, mentre il <b>Galaxy S11+</b> dovrebbe arrivare sul mercato solo con modem <a href="https://www.webnews.it/speciale/5g/">5G</a>. Il sistema operativo sarà ovviamente Android 10 con interfaccia One Ui 2.1.</p>
      <p>Se vuoi aggiornamenti su <i>Samsung Galaxy S11, nuove funzionalità fotografiche</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>