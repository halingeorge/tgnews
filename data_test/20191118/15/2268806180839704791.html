<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/pirin/uoran-fiyni-valnuvam-se-ot-predizvikatelstvoto-da-bada-trenyor-na-pirin.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-18T15:52:54+00:00"/>
    <meta property="og:title" content="Уорън Фийни: Вълнувам се от предизвикателството да бъда треньор на Пирин"/>
    <meta property="og:description" content="&quot;Възможността да се върна в професионалния футбол беше прекалено добра, за да я отхвърля&quot;"/>
  </head>
  <body>
    <article>
      <h1>Уорън Фийни: Вълнувам се от предизвикателството да бъда треньор на Пирин</h1>
      <address>
        <time datetime="2019-11-18T15:52:54+00:00">18 Nov 2019, 15:52</time>
      </address>
      <p>Новият треньор на Пирин (Благоевград) Уорън Фийни заяви, че ще прецени качествата на футболистите от отбора в последните два мача от есенния полусезон.</p>
      <p>38-годишният северноирландски спец, който подписа договор за следващите 18 месеца, от днес поема "орлетата", а дебютът му ще бъде срещу лидера във Втора лига Септември.</p>
      <p>"Имаме доста голям състав и е важно всеки един от играчите да разбере моите изисквания и очаквания още от първата тренировка. Вече се срещнах със собствениците и те ми гласуваха доверие. Вълнувам се от това ново предизвикателство. Възможността да се върна в професионалния футбол беше прекалено добра, за да я отхвърля", коментира Фийни за "Белфаст Телеграф".</p>
      <p>"Пирин има доста добра юношеска школа, от която е излязъл футболист като Димитър Бербатов, но аз ще преценя качествата на играчите от състава в следващите два мача. Ако се наложи да правим промени през януари, ще го направим", каза той.</p>
      <p>Важно е да спечелим оставащите ни два мача, а след това ще се завърна в Северна Ирландия по време на паузата до началото на зимната подготовка. Това време ще бъде много важно, за да оформя щаба ми от помощници, както и да направя план за бъдещето и да реша дали да вземем играчи от Великобритания", допълни специалистът.</p>
    </article>
  </body>
</html>