<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-masked-miscreants-rob-more-than-20-shops-in-alwar-three-arrested-2856415.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T15:03:20+00:00"/>
    <meta property="og:title" content="नकाबपोश बदमाशों ने 20 से ज्यादा दुकानों में की चोरी, तीन अरेस्ट"/>
    <meta property="og:description" content="राजस्थान में अलवर जिले के राजगढ़ थाना क्षेत्र में डोरोली गांव स्थित परचून की दुकान सहित दो दर्जन से अधिक चोरी एवं नकबजनी का पदार्फाश करते हुए पुलिस ने तीन शातिर नकबजनों को गिरफ्तार किया..."/>
  </head>
  <body>
    <article>
      <h1>नकाबपोश बदमाशों ने 20 से ज्यादा दुकानों में की चोरी, तीन अरेस्ट</h1>
      <address><time datetime="2019-11-18T15:03:20+00:00">18 Nov 2019, 15:03</time> by <a rel="author">एजेंसी,अलवर(राजस्थान)</a></address>
      <p>राजस्थान में अलवर जिले के राजगढ़ थाना क्षेत्र में डोरोली गांव स्थित परचून की दुकान सहित दो दर्जन से अधिक चोरी एवं नकबजनी का पदार्फाश करते हुए पुलिस ने तीन शातिर नकबजनों को गिरफ्तार किया है। </p>
      <p>पुलिस सूत्रों ने आज बताया कि 26 अक्टूबर को रामप्रसाद की परचून की दुकान से शटर तोड़कर प्रचून एवं अन्य सामान चोरी की वारदात के बाद पुलिस ने पुलिस दल का गठन किया। दल ने कल शाम को जांच पड़ताल के बाद कैलाश बिहारी, मुरारी योगी और गुलाबचंद को गिरफ्तार किया। तीनों आरोपियों ने उक्त वारदात करना कबूल लिया। </p>
      <p>पुलिस उपाधीक्षक अंजली अजीत जोरवाल ने बताया कि तीनों आदतन अपराधी हैं। मुरारी नकबजनी, बलात्कार सहित कई मामलों में पहले भी जेल जा चुका है। कैलाश बिहारी के खिलाफ स्थानीय थाने में मुकदमे दर्ज हैं। उसने जयपुर ग्रामीण, जयपुर सिटी, अलवर एवं दौसा सहित अन्य स्थानों पर वारदातें की हैं। गुलाब दुकान करता है और चोरी का माल बेचता है। तीनों आरोपियों से डोरोली में परचून की दुकान से नकबजनी का माल बरामद कर लिया गया है जबकि अन्य वारदातों में चोरी किये माल की बरामदगी के प्रयास जारी हैं। </p>
    </article>
  </body>
</html>