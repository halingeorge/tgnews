<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%97%d7%93%d7%a9%d7%95%d7%aa-%d7%90%d7%a9%d7%93%d7%95%d7%93/%d7%a9%d7%95%d7%94%d7%99%d7%9d-%d7%91%d7%9c%d7%aa%d7%99-%d7%97%d7%95%d7%a7%d7%99%d7%99%d7%9d-%d7%a0%d7%aa%d7%a4%d7%a1%d7%95-%d7%91%d7%97%d7%9c%d7%a7%d7%94-%d7%94%d7%a6%d7%91%d7%90%d7%99%d7%aa-%d7%91%d7%91%d7%99%d7%aa-%d7%94%d7%a2%d7%9c%d7%9e%d7%99%d7%9f-%d7%97%d7%a9%d7%95%d7%93%d7%99%d7%9d-%d7%a9%d7%a2%d7%a9%d7%95-%d7%a6%d7%a8%d7%9b%d7%99%d7%9d-%d7%91%d7%99%d7%9f-%d7%94%d7%9e%d7%a6%d7%91%d7%95%d7%aa-418597/4"/>
    <meta property="og:site_name" content="אשדוד נט"/>
    <meta property="article:published_time" content="2019-11-18T15:58:00+00:00"/>
    <meta property="og:title" content="שוהים בלתי חוקיים נתפסו בחלקה הצבאית בבית העלמין - חשודים שעשו צרכים בין המצבות"/>
    <meta property="og:description" content="לאור תלונות של יו&quot;ר בית יד לבנים על השחתה ועשיית צרכים בחלקה הצבאית בבית העלמין באשדוד, יצאה יחידת השיטור העירוני בשיתוף עם תחנת אשדוד לפעילות לילה לאיתור ולכידת האחראים למעשה. הלילה אחר חצות נלכדו ארבעה שב&quot;חים והובאו להארכת מעצר. חשוב לציין כי מצבות לא הושחתו!"/>
  </head>
  <body>
    <article>
      <h1>שוהים בלתי חוקיים נתפסו בחלקה הצבאית בבית העלמין - חשודים שעשו צרכים בין המצבות</h1>
      <address><time datetime="2019-11-18T15:58:00+00:00">18 Nov 2019, 15:58</time> by <a rel="author">עופר אשטוקר</a></address>
      <h3>לאור תלונות של יו"ר בית יד לבנים על השחתה ועשיית צרכים בחלקה הצבאית בבית העלמין באשדוד, יצאה יחידת השיטור העירוני בשיתוף עם תחנת אשדוד לפעילות לילה לאיתור ולכידת האחראים למעשה. הלילה אחר חצות נלכדו ארבעה שב"חים והובאו להארכת מעצר. חשוב לציין כי מצבות לא הושחתו!</h3>
      <p>ארבעת השב"חים שנלכדו בבית ההספדים באישון לילה לא ציפו לביקור המפתיע של אנשי השיטור העירוני ומשטרת אשדוד. צוות של עשרה איש סגרו עליהם לאחר שזיהו במצלמות כיצד הם מתארגנים לשהיית לילה במקום.</p>
      <p>תחילת המבצע בתלונה שהגיש יו"ר <a href="https://www.ashdodnet.com/%d7%90%d7%99%d7%a8%d7%95%d7%a2%d7%99%d7%9d/%d7%90%d7%99%d7%a8%d7%95%d7%a2%d7%99%20%d7%94%d7%aa%d7%a8%d7%91%d7%95%d7%aa">יד לבנים</a> על השחתה ועשיית צרכים בחלקה הצבאית באשדוד. בשיטור העירוני והמשטרה החליטו להציב מצלמות במתחם ולעקוב אחר התנועה במקום. לאחר שזיהו כי בבית ההספדים מתנהלת תנועה חשודה של אנשים, הוחלט לפעול. המעקב נמשך עד לרגע בו הוחלט ללכוד את האנשים והלילה, בשעה 02:00 לאחר חצות, פלשו עשרה איש לבית ההספדים ולכדו ארבעה שב"חים שישנו במקום.</p>
      <p>בדיקת האנשים מלמדת כי מדובר בשוהים בלתי חוקיים, בני מיעוטים מיאטה, המחזיקים באשרות <a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a> בלבד אך אסורים בשהיית לילה. הארבעה עוכבו לחקירה ובבוקר הובאו ל<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F">בית המשפט</a> להמשך מעצרם.</p>
      <p>על המבצע ניצחו דוד בן שטרית ודדי אזולאי, מפקדי יחידת השיטור העירוני, אשר דאגו לנקות את המקום לאחר מעצר השב"חים ולכבד את זכר הנופלים. בן שטרית מציין כי החשד על לינת שב"חים במקום עלתה לאור כך שהעיר מרושתת והשב"חים מתקשים למצוא מקום לינה בתוך העיר. "אנחנו נמשיך לדאוג שאשדוד תהיה מקום בטוח לתושבים" אמר.  </p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A4%D7%A8%D7%95%D7%99%D7%A7%D7%98%D7%99%D7%9D-%D7%97%D7%93%D7%A9%D7%99%D7%9D-%D7%9C%D7%91%D7%A0%D7%99%D7%99%D7%94?utm_content=LinksUnderArticles">דירות חדשות באשדוד- לחצו כאן</a>
      </p>
    </article>
  </body>
</html>