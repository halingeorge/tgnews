<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/gundam-wing-di-tamashii-nations-la-recensione/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T15:45:00+00:00"/>
    <meta property="og:title" content="Gundam Wing di Tamashii Nations: la recensione | Cultura Pop"/>
    <meta property="og:description" content="Gundam Wing: la nostra analisi nel dettaglio per la nuova action figure dedicata all'universo dei Gundam rilasciata da Tamashii Nations."/>
  </head>
  <body>
    <article>
      <h1>Gundam Wing di Tamashii Nations: la recensione | Cultura Pop</h1>
      <address>
        <time datetime="2019-11-18T15:45:00+00:00">18 Nov 2019, 15:45</time>
      </address>
      <p>Direttamente dall’universo di Gundam, andiamo a scoprire la seconda uscita realizzata da <b><i>Tamashii Nations</i></b> dedicata alla serie di <b><i>Gundam Wing</i></b> proprio con uno dei robot protagonisti dell’anime ovvero il Wing (conosciuto anche come Ala di Fuoco in Italia). Anche questa figure come la precedente ( <a href="https://www.tomshw.it/culturapop/gundam-rx-78-2-gundam-universe-di-tamashii-nations-recensione/">RX-78-2</a>) fa parte di una nuova linea di prodotti denominata “Gundam Universe” pensata appositamente per attirare nuovi acquirenti ed appassionati puntando su un <b>prezzo contenuto</b> ma dall’<b>elevata posabilità e resistenza</b>.</p>
      <h3>Gundam Wing</h3>
      <blockquote>
        <i>La serie Gundam Wing viene trasmessa in Italia per la prima volta nel settembre del 2001, ed è ambientata in uno dei tanti universi alternativi della metaserie Gundam, conta ben 49 episodi. Il Wing come abbiamo potuto notare è il robot che da il nome alla serie ed è uno dei 5 Gundam principali protagonisti, capace di trasformarsi in un veicolo volante d’attacco (modalità “Uccello”) ed è pilotato da Heero Yui.</i>
      </blockquote>
      <h3> La confezione</h3>
      <p>La confezione è praticamente identica alla precedente uscita, caratterizzata da <b>colori bianco e blu</b> che rappresentano la livrea di questo Gundam. Nella parte bassa della <b>parte frontale</b> della scatola possiamo ammirare un disegno stilizzato del Wing, mentre nella <b>parte centrale</b> come di consueto troveremo una finestra trasparente per ammirare parte del prodotto all’interno di essa. Spostandoci nella <b>sezione posteriore</b> potremo invece ammirare il Gundam in alcune pose che saremo in grado di replicare grazie all’utilizzo dei diversi extra inclusi all’interno.</p>
      <figure>
        <img src="https://www.tomshw.it/images/images/2019/11/gundam-wing-63513.jpg"/>
      </figure>
      <h3>Il blister</h3>
      <p>All’interno della scatola troveremo un semplice ma ben organizzato <b>blister in plastica</b> trasparente dove saranno alloggiati gli <b>extra</b> e la parti aggiuntive oltre che la figure stessa. Per prima cosa notiamo subito che manca nella confezione lo <b>stand espositivo</b> proprio come la precedente uscita, oltre al Wing nella parte centrale del blister troviamo: le 2 <b>ali</b> che andranno agganciate sulla schiena, un <b>perno</b> per lo <b>scudo</b>, un <b>fucile</b> , due <b>mani</b> (una per impugnare lo scudo e una per il fucile), un <b>piccolo supporto</b> da utilizzate per lo stage e per finire lo scudo.</p>
      <figure>
        <img src="https://www.tomshw.it/images/images/2019/11/gundam-wing-63526.jpg"/>
      </figure>
      <h3>Struttura &amp; Paint</h3>
      <p>Ci troviamo di fronte a un action figure realizzata <b>completamente in plastica</b> senza parti in metallo, le giunture sono abbastanza rigide, le articolazioni come sempre sono ben nascoste e tutte funzionali all’uso. Anche in questo caso le dimensioni del Wing sono contenute raggiungendo un’altezza di <i><b>15,5 cm</b></i> circa.</p>
      <slideshow>
        <figure>
          <img src="https://www.tomshw.it/images/images/2019/11/gundam-wing-63527.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-wing-63528.768x432.jpg"/>
        </figure>
      </slideshow>
      <p>Nella complessità non abbiamo trovato errori di stampa, il robot è <b>ben realizzato</b> ma i dettagli proposti nella costruzione della figure non rispettano al 100% il modello originale a cui il modello è ispirato, elemento questo che verrà sicuramente notato dai collezionisti più esigenti.</p>
      <figure>
        <img src="https://www.tomshw.it/images/images/2019/11/gundam-wing-63726.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/11/gundam-wing-63727.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-wing-63728.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-wing-63729.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-wing-63730.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-wing-63731.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-wing-63732.768x432.jpg"/>
        </figure>
      </slideshow>
      <h3>Posabilità</h3>
      <p>La posabilità in generale di questo Gundam è <b>abbastanza buona</b>, ma passiamo ad analizzarla nel dettaglio: la <b>mobilità</b> del <b>tronco</b> è buona ed anche la <b>testa</b> risulta estremamente molto mobile; segnaliamo però come l’articolazione della stessa non sia particolarmente stabile. <b>Gomiti</b> e <b>ginocchia</b> si piegano notevolmente e hanno un buon raggio d’azione di movimento. Il gonnelino infine si è presentato molto più gestibile nelle sezioni laterali che nella parte frontale a causa della dimensione e dei denti di movimento situati nella parte superiore.</p>
      <figure>
        <img src="https://www.tomshw.it/images/images/2019/11/gundam-wing-63733.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/11/gundam-wing-63740.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-wing-63741.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-wing-63742.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-wing-63743.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-wing-63744.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gundam-wing-63745.768x432.jpg"/>
        </figure>
      </slideshow>
      <h3>Conclusioni</h3>
      <p><b>Concludiamo</b> segnalando che anche questo Gundam Wing riesce ad essere <b>promosso</b> come la precedente uscita. Si tratta di una figure che riesce a <b>soddisfare</b> i fan dei Gundam in particolare quelli che si avvicinano per la prima volta al mercato delle figure che troveranno un prodotto di qualità proposto ad un prezzo decisamente contenuto.<br/><i><b>Gundam Wing</b></i> è disponibile ad un prezzo indicativo di <b><i>36</i>,<i>00 €, </i></b><b><i>Tamashii Nation ed è distribuita in Italia da</i> <i><a href="http://www.cosmicgroup.eu/">Cosmic Group.</a></i></b></p>
    </article>
  </body>
</html>