<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2576724/na-ternopilsini-zatrimali-dvoh-kopaciv-graviu-na-teritorii-zapovidnika"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-18T15:02:00+00:00"/>
    <meta property="og:title" content="На Тернопільщині затримали двох &quot;копачів&quot; гравію на території заповідника"/>
    <meta property="og:description" content="Двоє жителів району незаконного видобували корисні копалини"/>
  </head>
  <body>
    <article>
      <h1>На Тернопільщині затримали двох "копачів" гравію на території заповідника</h1>
      <address><time datetime="2019-11-18T15:02:00+00:00">18 Nov 2019, 15:02</time> by <a rel="author">Антоніна Албул</a></address>
      <p><i>Досудове розслідування у кримінальному провадженні, відкритому за частиною 3 статті 240 ККУ - порушення правил охорони або використання надр, проводять слідчі Бучацького відділення поліції. Двоє жителів району незаконного видобували корисні копалини на території природно-заповідного фонду «Дністровський каньйон».<br/></i>Як встановили правоохоронці, чоловіки без дозвільних документів за допомогою спецобладнання видобували гравій на березі Дністра. Порушників виявили за протиправною діяльністю  співробітники Бучацького відділення поліції.<br/>З місця події поліцейські вилучили 20 кубічних метрів гравію,  два вантажних транспортних засоби та техніку, яку використовували для видобування корисних копалин.<br/>Своїми діями зловмисники завдали збитків на суму майже 22 тисячі гривень.<br/>Згідно статті,  яку інкримінують порушникам,  їм загрожує обмеження волі на строк від двох до п'яти років або позбавлення волі на той самий строк.</p>
    </article>
  </body>
</html>