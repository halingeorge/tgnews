<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/ryaboshapka-zayaviv-shcho-biyka-lyashka-z-gerusom-mozhe-koshtuvati-yomu-duzhe-dorogo-novini-ukrajini-50054229.html"/>
    <meta property="og:site_name" content="НВ"/>
    <meta property="article:published_time" content="2019-11-18T15:21:00+00:00"/>
    <meta property="og:title" content="Провокація Ляшка може коштувати йому «дуже дорого» — Рябошапка"/>
    <meta property="og:description" content="Бійка між лідером Радикальної партії Олегом Ляшком і народним депутатом від Слуги народу Андрієм Герусом може мати серйозні наслідки для екс-депутата."/>
  </head>
  <body>
    <article>
      <h1>Провокація Ляшка може коштувати йому «дуже дорого» — Рябошапка</h1>
      <h2>Бійка між лідером Радикальної партії Олегом Ляшком і народним депутатом від Слуги народу Андрієм Герусом може мати серйозні наслідки для екс-депутата.</h2>
      <address>
        <time datetime="2019-11-18T15:21:00+00:00">18 Nov 2019, 15:21</time>
      </address>
      <p>Про це заявив генеральний прокурор України Руслан Рябошапка, передає <a href="https://interfax.com.ua/">Інтерфакс-Україна.</a></p>
      <p>«У людини з'явилася можливість знову потрапити в телевізор. І він використав момент з Андрієм Герусом. Але такі речі караються Кримінальним кодексом, тому треба вибирати. Медіапопулярність може коштувати дуже дорого», - сказав генпрокурор.</p>
      <p>За словами Рябошапки, провокація з боку Ляшка може коштувати йому «дуже дорого», оскільки в даному випадку йдеться про напад на представника влади при виконанні ним службових обов'язків.</p>
      <p>Нагадаємо, 6 листопада в міжнародному аеропорту Бориспіль <a href="https://nv.ua/ukr/ukraine/politics/lyashko-i-gerus-pobilisya-v-aeroportu-brispol-video-novini-ukrajini-50052040.html">Олег Ляшко влаштував бійку з Андрієм Герусом.</a></p>
      <p>За словами лідера Радикальної партії, причиною конфлікту стало те, що його опонент «організував закупівлі електроенергії у Росії».</p>
      <p>Герус назвав це провокацією і лобіюванням інтересів бізнесмена Ріната Ахметова.</p>
      <p>За фактом бійки з Герусом <a href="https://nv.ua/ukr/ukraine/politics/biyka-z-gerus-lyashkovi-ogolosili-pro-pidozru-novini-ukrajini-50054131.html">прокуратура вручила Ляшкові підозру</a> в нанесенні легких тілесних ушкоджень - ч. 2 ст. 346 Кримінального кодексу України. Даний злочин карається позбавленням волі на термін від чотирьох до семи років.</p>
      <p>Прокуратура просить суд <a href="https://nv.ua/ukr/ukraine/politics/olega-lyashka-mozhut-zaareshtuvati-novini-ukrajini-50054160.html">взяти Олега Ляшка під варту</a> без альтернативи застави.</p>
    </article>
  </body>
</html>