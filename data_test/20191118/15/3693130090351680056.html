<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ezhel-askere-gidiyor-1208322.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T15:32:00+00:00"/>
    <meta property="og:title" content="Ezhel askere gidiyor"/>
    <meta property="og:description" content="Ünlü rapçi Ezhel askere gidiyor. Vatani görevi öncesi 6.500 kişiye konser veren sevilen rapçiye &quot;En büyük asker bizim asker&quot; tezahüratları yapıldı."/>
  </head>
  <body>
    <article>
      <h1>Ezhel askere gidiyor</h1>
      <h2>Ünlü rapçi Ezhel askere gidiyor. Vatani görevi öncesi 6.500 kişiye konser veren sevilen rapçiye "En büyük asker bizim asker" tezahüratları yapıldı.</h2>
      <address>
        <time datetime="2019-11-18T15:32:00+00:00">18 Nov 2019, 15:32</time>
      </address>
      <p>Türk rapinin önde gelen isimlerinden olan <b>Ezhel</b>, geçtiğimiz Cumartesi Volkswagen Arena'da sahneye çıktı. <b>Ezhel</b>'in konser sonunda yaptığı sürpriz hayranlarını şaşırttı.</p>
      <p>
        <b>ŞARKILARIYLA SEVENLERİNİ COŞTURDU</b>
      </p>
      <p>Binlerce kişinin dinlemeye geldiği <b>Ezhel</b>, konserde "<b>Geceler</b>", "<b>Felaket</b>", "<b>İmkansızım</b>", "<b>Olay</b>" gibi sevilen şarkılarını seslendirdi. Ezhel'e sahnede DJ Artz ve Bugy eşlik etti.</p>
      <p>
        <b>"EN BÜYÜK ASKER BİZİM ASKER"</b>
      </p>
      <p>Ünlü rapçi konserin finalinde annesi Ulya Turgut'u sahneye çağırdı. Ezhel'in annesi, "Herkese merhaba. <b>Oğluma gösterdiğiniz sevgi ise annesi olarak çok teşekkür ederim</b>. 2019'un son konseri Sercan'ı askere gönderiyoruz. <b>En büyük asker bizim asker</b>" sözlerinden sonra kalabalıktan "En büyük asker bizim asker tezahüratları yükseldi. Tezahüratlar karşısında mutlu olan Ezhel hayranlarına asker selamıyla karşılık verdi.</p>
      <figure>
        <img src="https://images.bursadabugun.com/editor/haber/18112019/unlu-rapci-ezhel-askere-gidiyor-12630392-7189-m-5dd2ab784651f.jpg"/>
      </figure>
    </article>
  </body>
</html>