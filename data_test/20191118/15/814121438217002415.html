<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10270975/6-latek-pedzil-autostrada-130-kmh-pier-sie-odpowiedziala-matka-dziecka-wscieklym-internautom.html"/>
    <meta property="og:site_name" content="Wprost"/>
    <meta property="article:published_time" content="2019-11-18T15:19:00+00:00"/>
    <meta property="og:title" content="6-latek pędził autostradą 130 km/h. „Pier*** się” – odpowiedziała matka dziecka wściekłym internautom"/>
    <meta property="og:description" content="29-letnia Agina Altynbayeva nagrała swojego 6-letniego syna, który siedział za kierownicą samochodu. Dramatyzmu dodawał fakt, że pojazd poruszał się z prędkością 80 mil na godzinę, czyli około 130 km/h. Sprawą zajmuje się policja."/>
  </head>
  <body>
    <article>
      <h1>6-latek pędził autostradą 130 km/h. „Pier*** się” – odpowiedziała matka dziecka wściekłym internautom</h1>
      <address>
        <time datetime="2019-11-18T15:19:00+00:00">18 Nov 2019, 15:19</time>
      </address>
      <p>
        <b>29-letnia Agina Altynbayeva nagrała swojego 6-letniego syna, który siedział za kierownicą samochodu. Dramatyzmu dodawał fakt, że pojazd poruszał się z prędkością 80 mil na godzinę, czyli około 130 km/h. Sprawą zajmuje się policja.</b>
      </p>
      <p>Na nagraniu, które miało zostać nakręcone w regionie Tatarstanu w zachodniej Rosji widać chłopca za kierownicą Hyundaia Solaris. Pojazd ten poruszał się z prędkością ok. 130 km/h. Film, który został opublikowany w sieci, nosi nazwę „Szczęśliwy syn”. Na matkę dziecka Aginę Altynbayevą spadła fala negatywnych komentarzy. Kobieta postanowiła odpowiedzieć wzburzonym internautom. – Żyję tak jak chcę. Nie żałuję niczego, jestem spokojna o wszystko. Nie potrzebuję waszych komentarzy. (…) Nie macie prawa mnie osądzać. Jestem dumna, że moje dzieci mogą z łatwością prowadzić samochód – napisała Agina. 29-latka wyjaśniła także, że pozwoliła swoim dzieciom prowadzić samochód jako formę rekompensaty za nieobecność ojca w domu rodzinnym.</p>
      <h3>„Nie uczcie mnie, jak żyć”</h3>
      <p>– Lubię spędzać czas tylko z moimi ukochanymi synami – dodała kobieta, podkreślając silną relację, która łączy ją z dziećmi. Jak informuje The Sun, gdy kobieta dowiedziała się, że jej nagraniem zajmuje się policja, nie przebierała w słowach. – Pierd*** się. Istnieje prawo, ale nie mówi się, że dzieci nie mogą siadać za kierownicą. Weźmy udział w konkursie, kto najlepiej zna przepisy ruchu drogowego. Nie komentujcie mojego życia, nie uczcie mnie jak żyć – dodała Agina Altynbayeva.</p>
      <related>
        <h4>Czytaj także:</h4>
        <a href="https://www.wprost.pl/zycie/10270923/zubr-z-odcieta-glowa-znaleziony-w-dabrownie-kolo-slupska-sprawcow-szuka-policja.html"/>
      </related>
      <footer>Źródło: The Sun</footer>
    </article>
  </body>
</html>