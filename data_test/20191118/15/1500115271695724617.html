<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4925801/saskia-noort-helemaal-klaar-met-kritiek-op-bridget-maasland"/>
    <meta property="og:site_name" content="RTL Boulevard"/>
    <meta property="article:published_time" content="2019-11-18T15:40:29+00:00"/>
    <meta property="og:title" content="Saskia Noort is helemaal klaar met kritiek op Bridget Maasland"/>
    <meta property="og:description" content="Saskia Noort (52) heeft in haar column in het AD flink uitgehaald naar iedereen die kritiek heeft op Bridget Maasland (45). Het nieuws dat de presentatrice en André Hazes (25) het erg gezellig met elkaar hebben, zorgde online voor een storm aan kritiek. &quot;Nu gaan direct de poorten van het riool open&quot;, aldus Saskia."/>
  </head>
  <body>
    <article>
      <h1>Saskia Noort is helemaal klaar met kritiek op Bridget Maasland</h1>
      <address>
        <time datetime="2019-11-18T15:40:29+00:00">18 Nov 2019, 15:40</time>
      </address>
      <p>Saskia Noort (52) heeft in haar column in het AD flink uitgehaald naar iedereen die kritiek heeft op Bridget Maasland (45). Het nieuws dat de presentatrice en André Hazes (25) het erg gezellig met elkaar hebben, zorgde online voor een storm aan kritiek. "Nu gaan direct de poorten van het riool open", aldus Saskia.</p>
      <blockquote>"Nu gaan direct de poorten van het riool open"</blockquote>
      <p>Saskia is verbaasd over de stortvloed aan kritiek die Bridget over zich heen heeft gekregen. De schrijfster vraagt zich af of mensen net zo zouden hebben gereageerd als André verliefd zou zijn geworden op een vrouw van zijn eigen leeftijd.  “Waarschijnlijk niet. Nu gaan direct de poorten van het riool open, worden de ware gezichten getoond en is Bridget de slet, de ouwe doos, koud, zuur, oude pruim, en ga zo nog maar even door. En jullie hebben er plezier in, in het uitkotsen van al jullie onderbuikgevoelens”, valt te lezen in haar column.</p>
      <p>“Los kunnen gaan op een alleenstaande moeder, omdat ze bekend is, knapper dan jij, en een leven durft te leiden waar jij te schijterig voor bent. Omdat ze seks heeft en jij niet, nauwelijks of hele beroerde.”</p>
      <p>Saskia weet naar eigen zeggen precies wat Bridget meemaakt. “Ook ik krijg wekelijks dergelijke bagger over me heen. Waarom? Niet omdat ik twintig jaar jongere mannen neuk, helaas. Maar omdat ik een mening heb. (…) Als vrouw een mening hebben en die uitdragen, lijkt nog bedreigender dan seks hebben. Heb je beide, dan verdien je de virtuele schandpaal”, vervolgt ze. Saskia onthult enkele termen die zij regelmatig over zichzelf leest op Twitter. “Kleine bloemlezing op #saskianoort: zure mat, over datum, gestoorde muts, mislukt, zure, opgedroogde pruim, op en top verwend blank vrouwtje, smerig wijf, domme koe met het geheugen van een demente goudvis, heeft weer aandacht nodig, afval van Kluun.”</p>
      <p>“Ik hoop voor Bridget dat ze nog jarenlang geile seks heeft met junior en alle andere junioren die wellicht nog haar pad kruisen", wenst ze de presentatrice toe.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4480936/saskia-noort-niet-meer-op-twitter"/>
        <a href="https://www.rtlboulevard.nl/entertainment/showbizz/artikel/4446076/saskia-noort-en-kluun-stapelverliefd-op-elkaar"/>
        <a href="https://www.rtlboulevard.nl/entertainment/showbizz/artikel/4480881/saskia-noort-en-kluun-bevestigen-relatie"/>
        <a href="https://www.rtlboulevard.nl/entertainment/showbizz/artikel/4925386/ex-liefje-dave-roelvink-haalt-keihard-uit"/>
        <a href="https://www.rtlboulevard.nl/entertainment/showbizz/artikel/4925401/rafael-en-estavana-blijven-voorlopig-denemarken"/>
        <a href="https://www.rtlboulevard.nl/entertainment/showbizz/artikel/4925316/kanye-west-maakt-bijbelse-opera"/>
      </related>
      <related>
        <a href="https://www.rtlboulevard.nl/entertainment/showbizz/artikel/4920041/ondertussen-ook-bridget-maasland-geniet-van-tijd-met-zoontje"/>
      </related>
      <related>
        <a href="https://www.rtlboulevard.nl/entertainment/showbizz/artikel/4921521/andre-hazes-bridget-een-tof-wijf"/>
      </related>
    </article>
  </body>
</html>