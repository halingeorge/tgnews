<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/lucie-safarova-tesne-pred-porodem-male-plekancove-v-brisku-poslala-krasny-vzkaz"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T15:05:00+00:00"/>
    <meta property="og:title" content="Lucie Šafářová těsně před porodem: Malé Plekancové v bříšku poslala krásný vzkaz"/>
    <meta property="og:description" content="Bývalá světová tenistka Lucie Šafářová (32) to má už za pár, rodit bude do několika týdnů. Holčičku, kterou čeká s Tomášem Plekancem (37), přivede na svět již v polovině prosince. Už nyní ale následky vzájemné lásky sotva nese a těhotenské potíže jen těžce zvládá. Zato ale s pokorou. Na co si postěžovala?"/>
  </head>
  <body>
    <article>
      <h6 class="kicker">POŽEHNÁNÍ</h6>
      <h1>Lucie Šafářová těsně před porodem: Malé Plekancové v bříšku poslala krásný vzkaz</h1>
      <address><time datetime="2019-11-18T15:05:00+00:00">18 Nov 2019, 15:05</time> by <a rel="author">David Zápal</a></address>
      <slideshow>
        <figure>
          <img src="https://www.extra.cz/images/thumbs/3d/4b/3d4bfc9-247087-safarovaspoj-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Lucie Šafářová<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/c1/69/c169a84-247088-safarova01-2560x0-shrink.jpg"/>
          <figcaption>Lucie Šafářová<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/ac/5d/ac5d693-243061-lucis-2560x0-shrink.png"/>
          <figcaption>Lucie se chlubí dárečkem pro miminko.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/a3/76/a376cfe-237569-lucka1-2560x0-shrink.png"/>
          <figcaption>Lucie ještě s menším těhotenským pupíkem, rodit bude v polovině prosince.<cite>Instagram</cite></figcaption>
        </figure>
        <figcaption>
          <a href="https://www.extra.cz/lucie-safarova-tesne-pred-porodem-male-plekancove-v-brisku-poslala-krasny-vzkaz/galerie/4">+ Dalších 17 fotografií</a>
        </figcaption>
      </slideshow>
      <p>
        <b>Bývalá světová tenistka Lucie Šafářová (32) to má už za pár, rodit bude do několika týdnů. Holčičku, kterou čeká s Tomášem Plekancem (37), přivede na svět již v polovině prosince. Už nyní ale následky vzájemné lásky sotva nese a těhotenské potíže jen těžce zvládá. Zato ale s pokorou. Na co si postěžovala?</b>
      </p>
      <p><a href="https://www.extra.cz/tema/lucie-safarova">Lucie Šafářová</a> je s bývalým hokejistou NHL jen rok a pár měsíců, ale všechno mluví pro to, že si byli souzeni. Zatímco vedle manželky Lucie Vondráčkové vypadal <a href="https://www.extra.cz/tema/tomas-plekanec">Tomáš Plekanec</a> (37) občas na fotografiích jako masový vrah těsně před výbuchem vzteku, vedle Šafi <a href="https://www.extra.cz/neni-lucie-jako-lucie-plekanec-po-boku-jedne-trpel-vedle-druhe-jen-kvete-fotky">roztál</a> a na každé společné fotografii úsměvy a pohledy dává najevo, jak je do ní <a href="https://www.extra.cz/intimni-priznani-tehotne-safarove-srdicko-tukalo-na-ultrazvuku-a-bylo-to-silne">zamilovaný</a>.</p>
      <h3>Stížnost</h3>
      <p>Plod jejich lásky si už zanedlouho <a href="https://www.extra.cz/nateseny-plekanec-sel-s-pravdou-ven-termin-porodu-lucie-safarove-odhalen">odbude svou premiéru na tomto světě</a>. A na fotce, kterou Lucie zveřejnila na svém Instagramu, je to z velikosti jejího bříška poznat.</p>
      <p><b>„Ne každý den těhotenství je jednoduchý, ale každý den jsem ti blíž,“</b> napsala k snímku Lucie Šafářová s tím, že vypadá jako balon.</p>
      <h3>Zázrak</h3>
      <p>Pro tenistku byl zázrak, že <a href="https://www.extra.cz/otehotnela-velmi-zahy-lucie-safarova-ukazala-brisko-v-pokrocilem-stadiu">otěhotněla tak brzy</a>. Většina jejích kolegyň má kvůli neustálému létání a cestování přes mnoho časových pásem velké problémy s hormony a dlouhá léta, pokud vůbec, se jim nepodaří přijít do jiného stavu. Šafářová s Plekancem ale byli úspěšní téměř na první pokus.</p>
      <p>Asi i kvůli blížícímu se termínu narození třetího potomka se Tomáš rozhodl <a href="https://www.extra.cz/konec-soudu-vondrackove-a-plekance-o-kolik-milionu-dolaru-hokejista-prisel">uzavřít s Lucií Vondráčkovou dohodu a zažehnat veškeré spory</a>. Před další důležitou událostí ve svém životě chtěl mít zkrátka čistý stůl. Pro syny <a href="https://www.extra.cz/tema/matyas-plekanec">Matyáše</a> a <a href="https://www.extra.cz/tema/adam-plekanec">Adama</a> se ale nic nemění. Pořád jsou velmi podstatnou součástí jeho života a i teta Šafi se vyjádřila ve smyslu, že si s prcky rozumí a mají skvělý vztah.</p>
    </article>
  </body>
</html>