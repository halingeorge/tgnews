<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/ostroda-bez-zastanowienia-wjechal-rowerem-prosto-pod-samochod,986357.html"/>
    <meta property="og:site_name" content="TVN24"/>
    <meta property="article:published_time" content="2019-11-18T15:55:00+00:00"/>
    <meta property="og:title" content="Wjechał rowerem wprost pod nadjeżdżające auto"/>
    <meta property="og:description" content="Na nagraniu z monitoringu widać, jak młody mężczyzna nagle wyjeżdża zza budynku, przecina rowerem chodnik i wjeżdża bez zastanowienia na jezdnię prosto pod koła nadjeżdżającego auta. Młody mężczyzn..."/>
  </head>
  <body>
    <article>
      <h1>Wjechał rowerem wprost pod nadjeżdżające auto</h1>
      <address><time datetime="2019-11-18T15:55:00+00:00">18 Nov 2019, 15:55</time> by <a rel="author">nina/gp/kwoj</a></address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/eecfeee9-dc14-4a4a-9be4-96f23bd385f2.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/953ce0f9-936a-4e3a-8ae3-d600da3eef77-480p.mp4"/>
          <figcaption>Rowerzysta nie widział, ani nie słyszał nadjeżdżającego auta</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/2f3ebb2a-522a-4ed6-a418-69d71054f3a9-480p.mp4"/>
          <figcaption>Rowerzysta może jechać chodnikiem w wyjątkowych sytuacajch</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/8d55a249e6baa5c06772297520da2051/bf81964e-c8ee-11e9-aa7d-0050569b018a-480p.mp4"/>
          <figcaption>Rowerzysta potrącił kobietę na pasach. Ofiara zmarła w szpitalu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/eb72e65d-cc00-4eec-8df6-f174ba022496-480p.mp4"/>
          <figcaption>Rowerzysta, który śmiertelnie potrącił 86-letnią kobietę na...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/52d2752b150f9c35ccb6869cbf074e48/4d42eeae-92f9-4267-879e-3618f3fc70a1-480p.mp4" autoplay="" loop=""/>
          <figcaption>Rowerzysta zderzył się ze słupkiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/29530de21430b7540ec3f65135f7323c/f53b1c63-1390-45e6-bb28-3ca69bf0d825-480p.mp4"/>
          <figcaption>Policja: rowerzysta wjechał na przejście</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/e74c0d42b4433905293aab661fcf8ddb/e98e1a32-7c54-4569-9683-904e433691da-480p.mp4"/>
          <figcaption>Pijany rowerzysta potrącił pieszą</figcaption>
        </figure>
        <figcaption>Wjazd rozwerzysty na jezdnię nagrała kamera monitoringu<cite>Foto: KPP Ostróda | Video: KPP Ostróda</cite></figcaption>
      </slideshow>
      <h3>Na nagraniu z monitoringu widać, jak młody mężczyzna nagle wyjeżdża zza budynku, "przecina" rowerem chodnik i wjeżdża bez zastanowienia na jezdnię prosto pod koła nadjeżdżającego auta. Młody mężczyzna tłumaczył, że nie zauważył samochodu. Prawdopodobnie nawet go nie słyszał, bo na uszach miał słuchawki.</h3>
      <related>
        <a href="https://www.tvn24.pl/pomorze,42/dwa-potracenia-na-pasach-w-olsztynie-ranni-piesza-i-rowerzysta,957320.html"/>
      </related>
      <p>Zdarzenie mogło skończyć się tragicznie. Skończyło się na ogólnych potłuczeniach i mandacie karnym.</p>
      <h3>Na uszach miał słuchawki</h3>
      <p>Do sytuacji doszło nieopodal przejścia dla pieszych przy ulicy Żeromskiego w Ostródzie. Wjazd na jezdnię bez upewnienia się, czy nie ma tam zagrożenia, zarejestrowały kamery monitoringu umieszczone na prywatnym budynku. Na nagraniu widać, jak rozpędzony rowerzysta bez zastanowienia wjeżdża na chodnik i na jezdnię prosto pod koła samochodu nadjeżdżającego z prawej strony.</p>
      <p>Z ogólnymi potłuczeniami 18-letni mężczyzna trafił do szpitala na obserwację. Za nieodpowiedzialną jazdę i spowodowanie kolizji w ruchu drogowym policjanci ukarali go 500-złotowym mandatem.</p>
      <p>- W rozmowie z policjantem tłumaczył, że nie zauważył jadącego drogą osobowego renault. Nie tylko mógł go nie zauważyć, 18-latek mógł go również nie słyszeć, ponieważ w uszach miał słuchawki – mówi Anna Karczewska, oficer prasowa Komendy Powiatowej Policji w Ostródzie.</p>
      <h3>Chodnik głównie dla pieszych</h3>
      <related>
        <a href="https://kontakt24.tvn.pl/samochod-wjechal-w-rowerzyste-52-latek-nie-mial-szans,148031.html"/>
      </related>
      <p>Wszelkie zasady jazdy rowerem opisane są w ustawie Prawo o ruchu drogowym. Rowerzyści, podobnie jak kierowcy, muszą się stosować do zapisanych tam zasad. Rowerzyści powinni poruszać się po drodze dla rowerów. - Chodnik jest głównie dla pieszych. Pamiętajmy o wyraźnym sygnalizowaniu manewrów. Nie można tego robić w ostatniej chwili, tylko odpowiednio wcześnie, co pozwoli innym uczestnikom ruchu drogowego na właściwą reakcję – tłumaczy Karczewska.</p>
      <p>Dodaje, że przejeżdżanie przez przejście dla pieszych jest zabronione. Rowerzysta powinien zejść z roweru i go przeprowadzić. Wyjątkiem jest sytuacja, kiedy jedziemy drogą rowerową, a na pasach wymalowany jest przejazd rowerowy. Należy też pamiętać o odpowiednim oświetleniu roweru i noszeniu odblasków. Szczególnie w porze jesienno-zimowej, kiedy szybko zapada zmrok.</p>
      <related>
        <h4>Dowiedz się więcej...</h4>
        <a href="https://www.tvn24.pl/pomorze,42/gonil-rowerzyste-wjechal-za-nim-na-chodnik-i-z-impetem-w-niego-uderzyl,978504.html"/>
        <a href="https://tvnwarszawa.tvn24.pl/ulice,news,nastolatek-na-rowerze-potracony-na-drodze-wojewodzkiej,299306.html"/>
        <a href="https://www.tvn24.pl/katowice,51/potracil-rowerem-kobiete-na-chodniku-i-odjechal-nie-zainteresowal-sie-co-sie-stalo-szukaja-go,968385.html"/>
        <a href="https://www.tvn24.pl/pomorze,42/stala-jak-wryta-nie-reagowala-na-wolanie-lila-znalazla-rowerzyste-nieprzytomny-lezal-w-wodzie,968280.html"/>
      </related>
    </article>
  </body>
</html>