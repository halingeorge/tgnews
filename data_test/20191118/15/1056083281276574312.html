<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717835/%D9%87%D9%85%D9%BE%D8%A7%DB%8C-%D8%A7%D9%81%D8%B2%D8%A7%DB%8C%D8%B4-%D8%A7%D8%B9%D8%AA%D8%A8%D8%A7%D8%B1%D8%A7%D8%AA-%D9%82%DB%8C%D9%85%D8%AA-%D9%87%D8%A7-%D9%87%D9%85-%D8%A8%D8%A7%D9%84%D8%A7-%D9%85%DB%8C-%D8%B1%D9%88%D8%AF-%D9%88-%D9%86%D8%A8%D8%A7%DB%8C%D8%AF-%D8%AA%D9%88%D9%82%D8%B9-%DA%A9%D8%A7%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-18T15:30:03+00:00"/>
    <meta property="og:title" content="همپای افزایش اعتبارات، قیمت‌ها هم بالا می‌رود و نباید توقع کار بیشتر داشت"/>
    <meta property="og:description" content="ایسنا/کرمانشاه معاون عمرانی استانداری کرمانشاه با اشاره به افزایش سالانه اعتبارات عمرانی، گفت: هرساله این اعتبارات افزایش می‌یابد، اما باید توجه داشت که همپای آن قیمت مصالح و زیرساخت‌های مورد نیاز پروژه‌های عمرانی هم افزایش می‌یابد."/>
  </head>
  <body>
    <article>
      <h6 class="kicker">معاون عمرانی استانداری کرمانشاه:</h6>
      <h1>همپای افزایش اعتبارات، قیمت‌ها هم بالا می‌رود و نباید توقع کار بیشتر داشت</h1>
      <address><time datetime="2019-11-18T15:30:03+00:00">18 Nov 2019, 15:30</time> by <a rel="author">محبوبه علی آقایی</a></address>
      <p>ایسنا/کرمانشاه معاون عمرانی استانداری کرمانشاه با اشاره به افزایش سالانه اعتبارات عمرانی، گفت: هرساله این اعتبارات افزایش می‌یابد، اما باید توجه داشت که همپای آن قیمت مصالح و زیرساخت‌های مورد نیاز پروژه‌های عمرانی هم افزایش می‌یابد.</p>
      <p> مهرداد سالاری در جلسه  عصرامروز (27 آبان) شورای برنامه ریزی استان با اشاره به افزایش اعتبارات عمرانی پیشنهادی در لایحه بودجه سال 99، گفت: وقتی هرساله بحث افزایش اعتبارات عمرانی مطرح می‌شود، این مسئله برای مردم و حتی نمایندگان مردم در مجلس شورای اسلامی توقع ایجاد می‌کند.</p>
      <p>وی افزود: با توجه به اعلام افزایش اعتبارات عمرانی، مردم و نمایندگان توقع کار بیشتر عمرانی دارند، اما این مسئله کمتر مطرح می‌شود که در کنار افزایش اعتبارات عمرانی، قیمت مصالح و زیرساخت‌های انجام یک پروژه عمرانی هم بالا می‌رود.</p>
      <p>سالاری افزود: با توجه به این شرایط انتظار می‌رود در جلسات شورای برنامه ریزی نمایندگان بیشتر حضور داشته باشند و به مردم نیز اطلاع رسانی شود که افزایش اعتبارات کفاف افزایش قیمت تمام شده پروژه‌ها را نمی‌دهد.</p>
      <p>معاون عمرانی استانداری کرمانشاه به کاهش اعتبارات هزینه‌ای پیشنهادی در لایحه بودجه سال آینده هم اشاره کرد و افزود: یک دستگاه اجرایی تا حدی می‌تواند هزینه‌های جاری خود را کاهش دهد و اگر بیش از یک حدی شود طبیعتا از کیفیت خدمات‌رسانی آنها کاسته می‌شود.</p>
      <p>سالاری گفت: علی رغم این شرایط این انتظار از دستگاه‌های اجرایی هست که بتوانند راهکارهایی ارائه کنند که با کمترین منابع بتوان بیشترین خدمات رسانی را به مردم داشت.</p>
      <p>وی افزود: دستگاه‌های اجرایی برای استفاده بهینه از منابع باید دقت بیشتری در مبادله موافقت نامه‌ها داشته و نظارت خود را در این زمینه بیشتر کنند تا از هدررفت منابع تا حد توان پیشگیری شود.</p>
      <p>انتهای پیام</p>
    </article>
  </body>
</html>