<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/ukrayina-ne-zatsikavlena-u-mozhlivomu-rozpadi-rosiyi-pristayko/"/>
    <meta property="og:site_name" content="Прямий"/>
    <meta property="article:published_time" content="2019-11-18T15:33:00+00:00"/>
    <meta property="og:title" content="Україна не зацікавлена у можливому розпаді Росії – Пристайко"/>
    <meta property="og:description" content="Можливий розпад Росії створить ще більше проблем України, тому наша держава не зацікавлена у ньому. Такий висновок можна зробити зі слів міністра"/>
  </head>
  <body>
    <article>
      <h1>Україна не зацікавлена у можливому розпаді Росії – Пристайко</h1>
      <address>
        <time datetime="2019-11-18T15:33:00+00:00">18 Nov 2019, 15:33</time>
      </address>
      <p>
        <b>Можливий розпад Росії створить ще більше проблем України, тому наша держава не зацікавлена у ньому.</b>
      </p>
      <p>Такий висновок можна зробити зі слів міністра закордонних справ України Вадима Пристайка в інтерв'ю <a href="https://www.rbc.ua/rus/news/vadim-pristayko-normandskom-formate-igraem-1573986829.html">РБК-Україна</a>.</p>
      <p>"Ми не можемо планувати свою діяльність на основі того, що зараз розвалиться Росія. Ми ставимо перед собою більш прагматичні цілі. Ми хочемо досягти миру набагато раніше", - повідомив глава МЗС.</p>
      <p>За його словами, це проблеми Росії – як вона буде діяти, коли розвалиться.</p>
      <p>"Нам би не хотілося, щоб це сталося біля наших кордонів, щоб така велика країна розбіглася в різні боки, створюючи нам ще більше проблем. Але наш інтерес - перший, а що буде відбуватися в самій Росії - це вже потім", - уточнив Пристайко .</p>
      <p>Він додав, що санкції важливі як елемент примусу Росії до діалогу.</p>
      <p>"Я так говорю західним партнерам: наше завдання не зробити Росії максимально боляче, а забезпечити максимальний комфорт для України. Санкції нам потрібні, поки Росія не виконає все, що обіцяла", - підкреслив Пристайко.</p>
      <p>Нагадаємо, раніше <a href="https://prm.ua/v-ukrayini-ye-dvi-alternativi-minskim-domovlenostyam-pristayko/">Вадим Пристайко назвав дві альтернативи Мінським домовленостям</a>.</p>
      <related>
        <h4>Схожі новини</h4>
        <a href="https://prm.ua/morskiy-tribunal-oon-21-listopada-rozglyane-spravu-proti-rosiyi/"/>
        <a href="https://prm.ua/ukrayinski-buksiri-pribuli-v-rayon-peredachi-zahoplenih-rosiyeyu-kateriv/"/>
        <a href="https://prm.ua/sofiya-rotaru-povertayetsya-v-moskvu-na-zarobitki/"/>
      </related>
    </article>
  </body>
</html>