<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/antonello-nicosia-arrestato-per-mafia-portaborse-di-occhionero-iv-postino-dei-boss/1950641/"/>
    <meta property="og:site_name" content="IlSussidiario"/>
    <meta property="article:published_time" content="2019-11-18T15:26:55+00:00"/>
    <meta property="og:title" content="Antonello Nicosia arrestato per mafia/ Portaborse di Occhionero (Iv) postino dei boss"/>
    <meta property="og:description" content="Antonello Nicosia, il caso del portaborse di Giuseppina Occhionero (Italia Viva) arrestato per mafia riapre il dibattito sui collaboratori dei parlamentari."/>
  </head>
  <body>
    <article>
      <h1>Antonello Nicosia arrestato per mafia/ Portaborse di Occhionero (Iv) postino dei boss</h1>
      <h2>Antonello Nicosia, il caso del portaborse di Giuseppina Occhionero (Italia Viva) arrestato per mafia riapre il dibattito sui collaboratori dei parlamentari.</h2>
      <address><time datetime="2019-11-18T15:26:55+00:00">18 Nov 2019, 15:26</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p>In seguito all’<b>arresto di Antonello Nicosia</b>, portaborse della deputata di Italia Viva <b>Giuseppina Occhionero</b> <a href="https://www.ilsussidiario.net/news/antonello-nicosia-arrestato-radicale-per-mafia-audio-choc-messina-denaro-premier/1944980/"><b>accusato del reato di associazione mafiosa</b></a>, ha acceso il <b>dibattito sui collaboratori parlamentari</b>. Come evidenzia Repubblica, l’assistente dell’esponente di Iv avrebbe percepito una retribuzione da 50 euro al mese, come da regolare contratto stipulato: a confermarlo è stata la Occhionero interrogata dai magistrati. E qui scoppia il caso: in base a questo accordo, è possibile che un collaboratore circoli liberamente negli uffici del Parlamento e faccia visite nelle carceri di massima sicurezza. Quest’ultimo, il caso di Nicosia, considerato “postino” dei boss: gli incarichi ai collaboratori sono strettamente fiduciari e sono gestiti personalmente da deputati e senatori, a differenza di quanto accade per gli europarlamentari di Strasburgo. Per entrare in possesso del tesserino, è necessario depositare alla Camera un contratto annuale di qualsiasi importo, mentre al Senato c’è un limite minimo di 375 euro al mese.</p>
      <h4>ANTONELLO NICOSIA ARRESTATO, SCOPPIA IL CASO COLLABORATORI PARLAMENTARI</h4>
      <p>Una fattispecie di cui si torna a parlare dopo l’inchiesta de Le Iene datata 2007: gli inviati del programma di Italia 1 scoprirono che su 683 collaboratori parlamentari, solo 54 avevano un contratto regolare. E la situazione è rimasta immutata, sottolinea il quotidiano: al Senato nel 2018 registrati 44 contratti co.co.co, 43 consulenze con partita Iva e 11 prestazioni occasionali. <i>«Oggi esistiamo solo come tesserini da autorizzare, non abbiamo statuto professionale, né una voce di bilancio autonoma. Ma neppure un codice di condotta, ed è inaccettabile»</i>, le parole del presidente dell’associazione dei collaboratori José De Falco, ma per il momento niente da fare: le pressioni dell’associazione e di alcuni parlamentari – uno su tutti Riccardo Magi di + Europa – non hanno prodotto risultati e gli ordini del giorno sono stati sempre bocciati. Ma il caso di Antonella Nicosia potrebbe smuovere le acque, soprattutto per le possibili ripercussioni di eventuali comportamenti non consoni dei portaborse…</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/ilaria-cucchi-querela-matteo-salvini-non-puo-giocare-sul-corpo-di-stefano/1950687/"/>
        <a href="https://www.ilsussidiario.net/news/firenze-arno-sopra-livello-di-guardia-maltempo-toscana-monitorato-anche-lombrone/1950219/"/>
        <a href="https://www.ilsussidiario.net/news/ex-ilva-giudice-mittal-non-spenga-altoforni-sindacati-al-colle-governo-piano-b/1950577/"/>
        <a href="https://www.ilsussidiario.net/news/elena-korovina-arrestata-ultima-amante-di-pantani-dama-nera-nei-guai-per-molestie/1950710/"/>
        <a href="https://www.ilsussidiario.net/news/trigone-punge-12enne-in-costa-rica-paralizzato-sara-curato-allospedale-di-bologna/1950589/"/>
        <a href="https://www.ilsussidiario.net/news/ultime-notizie-oggi-ultimora-strage-in-bolivia-18-novembre/1950416/"/>
      </related>
    </article>
  </body>
</html>