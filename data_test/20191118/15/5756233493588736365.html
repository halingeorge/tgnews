<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622175/%D8%AF%D8%B1%D9%85%D8%A7%D9%86-%D8%B3%D8%B1%D8%B7%D8%A7%D9%86-%D8%AF%D9%87%D8%A7%D9%86%D9%87-%D8%B1%D8%AD%D9%85-%D8%A8%D8%A7-%D9%86%D9%88%D8%B9%DB%8C-%D8%AF%D8%A7%D8%B1%D9%88%DB%8C-%D8%B6%D8%AF%D8%A8%D8%A7%D8%B1%D8%AF%D8%A7%D8%B1%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T15:10:00+00:00"/>
    <meta property="og:title" content="درمان سرطان دهانه رحم با نوعی داروی ضدبارداری"/>
    <meta property="og:description" content="محققان در یک مطالعه به بررسی تاثیر نوعی داروی ضد بارداری در پیشگیری و درمان سرطان دهانه رحم پرداختند."/>
  </head>
  <body>
    <article>
      <h1>درمان سرطان دهانه رحم با نوعی داروی ضدبارداری</h1>
      <address>
        <time datetime="2019-11-18T15:10:00+00:00">18 Nov 2019, 15:10</time>
      </address>
      <p>
        <i>محققان در یک مطالعه به بررسی تاثیر نوعی داروی ضد بارداری در پیشگیری و درمان سرطان دهانه رحم پرداختند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سرطان دهانه رحم چهارمین سرطان شایع و همچنین چهارمین عامل اصلی مرگ بر اثر این بیماری در زنان سراسر جهان است. اکنون محققان به روش موثری برای مقابله با این سرطان دست پیدا کردند و آن تزریق نوعی داروی ضدبارداری است.</p>
      <p>در این بررسی آمده‌ است تزریق داروی مدروکسی پروژسترون استات (MPA) می‌تواند در پیشگیری از پیشرفت سرطان و از بین بردن ضایعات پیش‌سرطانی موثر باشد.</p>
      <p>تحقیقاتی که در گذشته روی موش‌ها انجام گرفته نشان داد آمپول مدروکسی پروژسترون استات سرطان دهانه رحم ناشی از ژن HPV را از بین می‌برد. اکنون محققان دانشگاه هوستون در آمریکا آزمایشاتی روی گروهی موش انجام دادند. آنان روی درمان موش‌ها با استفاده از این آمپول ضد بارداری تمرکز کردند که شرایط CIN در آن‌ها مشاهده شده‌ است. CIN مرحله پیش‌ سرطان است که رشد سلول‌های سرطانی در دهانه رحم آغاز شده‌ است.</p>
      <p>از آنجاییکه جراحی ضایعات CIN امکان‌پذیر و موثر است تحقیقات کافی در مورد جایگزین‌های دیگر جراحی انجام نگرفته‌ است. هرچند به این دلیل که موارد CIN در زنان ۲۰ تا ۴۰ ساله بیشترین میزان را دارد نیاز حداکثری به گزینه‌های درمانی جدید احساس می‌شود.</p>
      <p>به گزارش Firstpost، به گفته محققان آمپول مدروکسی پروژسترون استات نه تنها ضایعات پیش سرطان دهانه رحم را درمان می‌کند بلکه می‌تواند از نیاز به انجام شیمی درمانی نیز پیشگیری کند. در این مطالعه آمپول مدروکسی پروژسترون استات باعث می‌شود سلول‌های سرطانی خود را از بین برده یا از تکثیر بیشتر آن‌ها جلوگیری کند که در نتیجه سرطان را از بین می‌برد.</p>
    </article>
  </body>
</html>