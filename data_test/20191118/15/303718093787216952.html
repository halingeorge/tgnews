<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/sp-pleit-opnieuw-voor-skatepark-in-groningen/"/>
    <meta property="og:site_name" content="OOG"/>
    <meta property="article:published_time" content="2019-11-18T15:18:00+00:00"/>
    <meta property="og:title" content="SP pleit opnieuw voor skatepark in Groningen"/>
    <meta property="og:description" content="De Socialistische Partij pleit opnieuw voor een skatepark in de stad-Groningen. Dat zou aan de zuidkant van het hoofdstation moeten komen of op het suikerunieterrein.De SP zegt dat de animo voor s"/>
  </head>
  <body>
    <article>
      <h1>SP pleit opnieuw voor skatepark in Groningen</h1>
      <address><time datetime="2019-11-18T15:18:00+00:00">18 Nov 2019, 15:18</time> by <a rel="author">Andor Heij</a></address>
      <p>
        <b>De Socialistische Partij pleit opnieuw voor een skatepark in de stad-Groningen. Dat zou aan de zuidkant van het hoofdstation moeten komen of op het suikerunieterrein.</b>
      </p>
      <p>De SP zegt dat de animo voor skaten in de stad groot is en dat de huidige kleinere skateparkjes niet afdoende zijn. Skaters moeten uitwijken naar Emmen of Leeuwarden.</p>
      <p>“Een volwaardig skatepark is een reële, bestaande behoefte van een grote groep enthousiaste en fanatieke sporters uit onze gemeente. De kosten raken nog niet eens die van een maandje exploitatiekosten van het Forum. Het zal een enorm positieve, sportieve impuls zijn, voor de stad en omstreken”, aldus SP raadslid Lucy Wobma.</p>
      <p>De SP gaat het voorstel dinsdag indienen bij de verantwoordelijke raadscommissie van de gemeente.</p>
    </article>
  </body>
</html>