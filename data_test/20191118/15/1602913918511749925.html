<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/rusia-a-lansat-productia-sistemelor-antiaeriene-s-400-care-urmeaza-sa-fie-livrate-in-india-18592271"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T15:09:48+00:00"/>
    <meta property="og:title" content="Rusia a lansat producţia sistemelor antiaeriene S-400 care urmează să fie livrate în India"/>
    <meta property="og:description" content="Rusia a lansat producţia sistemelor antiaeriene S-400 pentru India, care urmează să fie livrate până în 2025, a informat luni directorul general al companiei Rostec, Serghei Chemezov, relatează site-ul agenţiei Tass."/>
  </head>
  <body>
    <article>
      <h1>Rusia a lansat producţia sistemelor antiaeriene S-400 care urmează să fie livrate în India</h1>
      <address><time datetime="2019-11-18T15:09:48+00:00">18 Nov 2019, 15:09</time> by <a rel="author">Teodora Marinescu, Mediafax</a></address>
      <p>Rusia a lansat producţia sistemelor antiaeriene S-400 pentru India, care urmează să fie livrate până în 2025, a informat luni directorul general al companiei Rostec, Serghei Chemezov, relatează site-ul agenţiei Tass.</p>
      <p>"Plata în avans a fost făcută deja. Nu vreau să specific exact suma, însă este o plată în avans. Am lansat producţia şi totul este în lucru, urmând să fie implementat aşa cum am stabilit. Contractul va fi îndeplinit până în 2025", a declarat Chemezov.</p>
      <p>New Delhi a anunţat că urmează să achiziţioneze sisteme S-400 tocmai în 2015.Contractul de 5,43 de miliarde de dolari pentru S-400 a fost semnat în timpul vizitei oficiale pe care preşedintele rus Vladimir Putin a efectuat-o în India anul trecut.</p>
      <p>Contractul pentru livrarea şi localizarea producţiei elicopterelor Kamov Ka-226T pentru Ministerul indian al Apărării ar putea fi semnat în următoarele şase luni, a informat directorul general al Rosoboronexport , Alexander Mikheiev.</p>
      <p>Potrivit acestuia, "producţia acestor elicoptere a început deja", iar termenii sunt formaţi pe baza procedurilor adoptate de Ministerul indian al Apărării.</p>
      <p>În 2015, Rusia şi India au semnat un acord interguvernamental pentru livrarea elicopterelor Ka-226T către India şi localizarea producţiei pe teritoriul său. Documentul include livrarea a 60 de elicoptere şi producerea a altor 140 de aeronave în India.</p>
    </article>
  </body>
</html>