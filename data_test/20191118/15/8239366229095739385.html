<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/malskyy_zustrivsya_z_predstavnykamy_organizatsii_skautstvo_yevropy_v_ukraini_331021.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T15:46:00+00:00"/>
    <meta property="og:title" content="Мальський зустрівся з представниками організації &quot;Скаутство Європи в Україні&quot;"/>
    <meta property="og:description" content="Сьогодні, 18 листопада, голова Львівської ОДА Маркіян Мальський зустрівся із представниками громадської організації ʺСкаутство Європи в Україніʺ. Про це Гал-інфо повідомили у прес-службі ЛОДА."/>
  </head>
  <body>
    <article>
      <h1>Мальський зустрівся з представниками організації "Скаутство Європи в Україні"</h1>
      <h2>Сьогодні, 18 листопада, голова Львівської ОДА Маркіян Мальський зустрівся із представниками громадської організації ʺСкаутство Європи в Україніʺ. Про це Гал-інфо повідомили у прес-службі ЛОДА.</h2>
      <address>
        <time datetime="2019-11-18T15:46:00+00:00">18 Nov 2019, 15:46</time>
      </address>
      <figure>
        <img src="https://galinfo.com.ua/media/gallery/intxt/m/a/malskyy_skautstvoeurop.jpg"/>
        <figcaption>Маркіян Мальський зустрівся з представниками організації "Скаутство Європи в Україні"</figcaption>
      </figure>
      <p>Організація налічує 22 місцевих осередки, з них 16 у Львівській області.</p>
      <p>Про діяльність організації розповів Президент Юрій Зошій, віцепрезидент Назар Яременко та керівники осередків із районів області.</p>
      <p>ʺВ Україні наша організація, як рух, є з 1998 року. Її сюди привіз один монах з монастиря Онуфрія. Три року тому наш рух зареєструвався в громадську організацію. Ми працюємо з дітьми, молоддю. Скаутство – це спосіб життя. Тому ми працюємо також із батьками, адже вважаємо, що найкращий приклад для дітей це їхні батьки. Йдемо в ногу з церквою і одним із наших гасел є ʺБог понад усеʺʺ,-  розповів Юрій Зошій.</p>
      <p>Відтак, сторони поспілкувались про реалізовані проєкти, а також плани у напрямку просвітництва, волонтерства, виховної роботи серед дітей та молоді, співпрацю Львівської ОДА і організації в межах заходів молодіжного та культурного спрямування.</p>
      <p>У свою чергу, Маркіян Мальський відзначив важливість внеску організації у патріотичне, свідоме виховання дітей та молоді та запевнив представників організації у підтримці Львівською ОДА їхньої діяльності і надалі.</p>
      <p>Адже зазначимо, що цьогоріч організація ʺСкаутство Європи в Україніʺ стала переможцем на конкурсі молодіжних проєктів та реалізувала обласний захід ʺВишкільний табір для провідників скаутів ʺУкраїна понад усе!ʺ, отримавши фінансування з обласної програми ʺМолодь Львівщиниʺ.</p>
      <p>Довідково: Скаутство Європи в Україні – це велика педагогічна організація, яка розвивається в 11 країнах Європи та налічує понад 55 000 скаутів лише серед хлопців і дівчат віком від 12 до 17 років та більш як 10 000 старших провідників, які активно та індивідуально працюють із кожним скаутом і скауткою. У світі налічують понад 25 мільйонів скаутів.</p>
      <p>Виховною роботою у ГО ʺСкаутство Європи в Україніʺ займаються 27 волонтерів, які пройшли необхідні вишколи, в тому числі 12 з них проходили навчання за кордоном.</p>
      <p>З 2016 року ГО ʺСкаутство Європи в Україніʺ провела 78 заходів всеукраїнського, обласного та місцевого рівнів.</p>
    </article>
  </body>
</html>