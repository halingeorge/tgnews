<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/acquista-un-cellulare-ma-nel-contenitore-trova-due-saponette"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-18T15:28:57+00:00"/>
    <meta property="og:title" content="Acquista un cellulare ma nel contenitore trova due saponette"/>
    <meta property="og:description" content="Denunciato per truffa un napoletano"/>
  </head>
  <body>
    <article>
      <h1>Acquista un cellulare ma nel contenitore trova due saponette</h1>
      <h2>Denunciato per truffa un napoletano</h2>
      <address>
        <time datetime="2019-11-18T15:28:57+00:00">18 Nov 2019, 15:28</time>
      </address>
      <p>I Carabinieri della stazione di Santhià hanno deferito un napoletano per truffa.</p>
      <p>La mattina scorsa si è presentato in caserma a Santhià un extracomunitario nordafricano asserendo di essere stato truffato. La vittima ha raccontato di essere stato avvicinato, mentre camminava a piedi per le vie del paese, da una persona a bordo di un’utilitaria che gli ha proposto l’acquisto di un telefono cellulare dopo averlo estratto da un borsello in pelle e mostrato.</p>
      <h3>Prezzo vantaggioso</h3>
      <p>Il prezzo era allettante poiché, nonostante fosse usato, era decisamente inferiore a quello di acquisto in un negozio, tant’è che ha accettato la proposta e gli ha consegnato una banconota da 100 euro, ricevendo in cambio il borsello. Il malfattore, quindi, ha ripreso la marcia allontanandosi velocemente.</p>
      <h3>Lo scambio</h3>
      <p>La vittima, invece, ha aperto il borsello, constatando che però all’interno non vi era un telefono di ultima generazione ma due saponette. Al pover’uomo non è rimasto altro da fare che denunciare l’accaduto, rivolgendosi ai Carabinieri di Santhià che grazie alle immagini delle telecamere del paese hanno scoperto il truffatore. Si tratta di un napoletano con diversi precedenti penali per reati contro il patrimonio, l’uomo è stato deferito per truffa.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/fermato-motociclista-senza-patente-senza-targa-forse-la-moto-rubata"/>
        <a href="https://laprovinciadibiella.it/cronaca/incidente-sulla-strada-cavaglia-scontro-fra-due-auto-delle-due-si-ribalta"/>
        <a href="https://laprovinciadibiella.it/cronaca/impressionante-boato-nella-notte-ladri-fanno-scoppiare-un-bancomat"/>
      </related>
    </article>
  </body>
</html>