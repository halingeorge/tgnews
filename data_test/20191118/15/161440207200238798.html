<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/spettacoli/2019/11/18/ariana-grande-choc-su-instagram-sono-molto-ammalata-7-954103.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T15:35:36+00:00"/>
    <meta property="og:title" content="Ariana Grande choc su Instagram: &quot;Sono molto ammalata&quot;"/>
    <meta property="og:description" content="Spettacoli - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Stop forzato</h6>
      <h1>Ariana Grande choc su Instagram: "Sono molto ammalata"</h1>
      <h2>La cantante statunitense ha dovuto cancellare i prossimi appuntamenti del tour</h2>
      <address>
        <time datetime="2019-11-18T15:35:36+00:00">18 Nov 2019, 15:35</time>
      </address>
      <p>Grande apprensione fra i fan di Ariana Grande.</p>
      <p>La giovane cantante americana è infatti stata costretta a cancellare i suoi prossimi concerti, gli ultimi del tour in programma, a causa di condizioni di salute a dir poco precarie.</p>
      <p>"Sono molto ammalata", ha spiegato Ariana Grande in una story su Instagram, aggiungendo di avere "dolori fortissimi ed enormi difficoltà a respirare durante le esibizioni".</p>
      <p>I malanni vanno avanti da circa un mese, e in particolare dall'ultimo concerto di Londra.</p>
      <p>L'artista, già provata dalle terribili vicende legate al suo concerto del 22 maggio 2017 a <a href="https://www.unionesarda.it/articolo/cronaca/2017/05/23/tragedia_al_concerto_di_ariana_grande_morti_e_feriti_all_arena_di-68-603865.html">Manchester</a>, dove a causa di un attentato hanno perso la vita 23 persone e altre 250 sono rimaste ferite, si sta d'altronde sottoponendo a un vero e proprio tour de force: lo "Sweetner World Tour" è cominciato il 18 marzo, e da allora è andato avanti con pochissime pause.</p>
      <p>A corredo del post di Ariana su Instagram, alcune foto in cui la cantante è alle prese con aerosol e una sacca di flebo di vitamine.</p>
      <figure>
        <img src="https://www.unionesarda.it/foto/previewfotoprogressivejpeg/2019/11/19/alcune_delle_immagini_postate_su_instagram_da_ariana_grande-514-318-869169.jpg"/>
        <figcaption>Alcune delle immagini postate su Instagram da Ariana Grande</figcaption>
      </figure>
      <p>"Non ho davvero idea di cosa stia accadendo al mio corpo e ho bisogno di capirlo" ha spiegato ai fan. "Vedrò i dottori di nuovo e vi farò sapere per lo spettacolo. Mi spiace davvero tanto".</p>
      <p>Per lei un messaggio d'incoraggiamento anche da Barbra Streisand, che ha voluto dispensare qualche consiglio via Twitter: "Prendi un beverone bello forte a base di vitamina C con un po' di miele di Manuka e naturalmente una bella zuppa di pollo".</p>
      <p>
        <b>IL </b>
        <b>TWEET</b>
        <b> DI </b>
        <b>BARBRA</b>
        <b>STREISAND</b>
        <b>:</b>
      </p>
      <figure>
        <iframe data-src="https://twitter.com/BarbraStreisand/status/1196140501558317058?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il post di Barbra Streisand</p>
      <p>(Unioneonline/v.l.)</p>
    </article>
  </body>
</html>