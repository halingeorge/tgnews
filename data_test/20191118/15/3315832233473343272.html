<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/b256070d5cee48b6/doi-moldoveni-au-vrut-sa-ajunga-in-marea-britanie-cu-bagajele-ticsite-cu-tigari-planurile-deconspirate.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-18T15:23:01+00:00"/>
    <meta property="og:title" content="Doi moldoveni au vrut să ajungă în Marea Britanie cu bagajele ticsite cu țigări; Planurile, deconspirate"/>
    <meta property="og:description" content="Doi conaționali au rămas fără bagaje după ce în timpul procedurii de scanare prin intermediul tehnicii cu raze X, s-a descoperit 610 pachete cu țigări diverse mărci cu timbru de acciz a Republicii Moldova. Polițiștii de frontieră în comun cu angajații Serviciului Vamal din Aeroportul Internațional Chișinău au întocmit proces-verbal de constatare și documentare pe numele a două persoane."/>
  </head>
  <body>
    <article>
      <h1>Doi moldoveni au vrut să ajungă în Marea Britanie cu bagajele ticsite cu țigări; Planurile, deconspirate</h1>
      <address><time datetime="2019-11-18T15:23:01+00:00">18 Nov 2019, 15:23</time> by <a rel="author">Jurnal.md</a></address>
      <p>
        <b>Doi conaționali au rămas fără bagaje după ce în timpul procedurii de scanare prin intermediul tehnicii cu raze X, s-a descoperit 610 pachete cu țigări diverse mărci cu timbru de acciz a Republicii Moldova. Polițiștii de frontieră în comun cu angajații Serviciului Vamal din Aeroportul Internațional Chișinău au întocmit proces-verbal de constatare și documentare pe numele a două persoane.</b>
      </p>
      <p>Ambele cazuri au fost înregistrate pe data 17 noiembrie, iar produsele de tutungerie urmau să ajungă în Marea Britanie cu rute diferite.</p>
      <p>În primul caz este documentată o locuitoare a satului Rădeni, raionul Strășeni, în vârstă de 25 de ani. Aceasta a fost „invitată” pentru efectuarea controlului suplimentar după ce s-a depistat 410 de pachete cu țigări, care erau aranjate în geantă personală.</p>
      <p>Alte patru mii de țigarete aparțineau unui conațional cu dublă cetățenie, în vârstă de 28 de ani. Acesta, originar din orașul Dubăsari s-a apropiat la linia de control pentru formalitățile de rigoare, ca ulterior să fie audiat pe marginea celor depistate.</p>
      <p>Persoanele s-au eschivat de a oferi detalii. Totuși ei vor fi sancționați conform legislației în vigoare pentru faptele lor. În prezent, toate cercetările sunt întreprinse de către angajații Serviciului Vamal.</p>
    </article>
  </body>
</html>