<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-tourism/2820600-cernigivski-arheologi-znajsli-manok-periodu-getmansini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T15:18:00+00:00"/>
    <meta property="og:title" content="Чернігівські археологи знайшли манок періоду Гетьманщини"/>
    <meta property="og:description" content="Під час розкопок біля Іллінської церкви у селищі Короп Чернігівської області археологи виявили знахідку, яку датують кінцем ХVIII ст., – вилитий із бронзи манок для заманювання птахів під час полювання."/>
  </head>
  <body>
    <article>
      <h1>Чернігівські археологи знайшли манок періоду Гетьманщини</h1>
      <h2>Під час розкопок біля Іллінської церкви у селищі Короп Чернігівської області археологи виявили знахідку, яку датують кінцем ХVIII ст., – вилитий із бронзи манок для заманювання птахів під час полювання.</h2>
      <address>
        <time datetime="2019-11-18T15:18:00+00:00">18 Nov 2019, 15:18</time>
      </address>
      <p>Про це на своїй сторінці в <a href="https://www.facebook.com/allisscorp">Facebook </a>повідомила керівник археологічної експедиції, доцент інституту історії, етнології та правознавства Національного університету "Чернігівський колегіум ім. Т.Г. Шевченка" Олена Черненко.</p>
      <p>"Знахідка, про яку я розповідаю, рідкісна штука – манок, призначений для заманювання птахів під час полювання шляхом імітації їхнього крику. З’ясували після очистки реставратором", - написала Черненко в пості з посиланням на інформацію <a href="https://koropska-gromada.gov.ua/news/1573823606/?fbclid=IwAR2L4qZiRkK229C803isQkNU3F980pOt6uUxlXcRe_2lahwcpIKZK2LbJNI">Коропської селищної ради</a> про розкопки в населеному пункті.</p>
      <blockquote>
        <b>Читайте також: </b>
        <a href="https://www.ukrinform.ua/rubric-tourism/2819281-u-mistisuputniku-lvova-pokazali-unikalni-arheologicni-znahidki.html">У місті-супутнику Львова показали унікальні археологічні знахідки</a>
      </blockquote>
      <figure>
        <img src="https://static.ukrinform.com/photos/2019_11/1574093661-530.jpg"/>
      </figure>
      <p>За словами археолога, розкопки біля пам’ятки національного значення – Іллінської церкви в Коропі – проводились у межах Мезинської археологічної експедиції. Головна мета цієї роботи – дослідження мало вивченого храму, встановлення дати початку його будівництва.</p>
      <figure>
        <img src="https://static.ukrinform.com/photos/2019_11/1574093659-342.jpg"/>
      </figure>
      <p>У розкопі біля церкви учасники експедиції знайшли також монети XVІІ століття, намистинку, кераміку. Манок у формі вершника на павичеві виявився найцікавішим артефактом і спочатку здався люлькою для куріння індивідуального виробництва.</p>
      <p>Після дослідження й реставрації манок та інші знахідки доповнять колекцію Коропського історико-археологічного музею.</p>
      <p>
        <i>Фото: koropska-gromada.gov.ua</i>
      </p>
    </article>
  </body>
</html>