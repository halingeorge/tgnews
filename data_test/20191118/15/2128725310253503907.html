<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/kayserispor/2019/11/18/emre-demire-dev-talip-resmen-aciklandi"/>
    <meta property="og:site_name" content="Aspor"/>
    <meta property="article:published_time" content="2019-11-18T15:24:14+00:00"/>
    <meta property="og:title" content="Emre Demir'e dev talip! Resmen açıklandı"/>
    <meta property="og:description" content="İstikbal Mobilya Kayserispor Teknik Direktörü Bülent Uygun, İspanya'nın La Liga ekiplerinden Sevilla'nın Emre Demir ve kaleci Silviu Lung için teklifte bulunduğunu açıkladı."/>
  </head>
  <body>
    <article>
      <h1>Emre Demir'e dev talip! Resmen açıklandı</h1>
      <address>
        <time datetime="2019-11-18T15:24:14+00:00">18 Nov 2019, 15:24</time>
      </address>
      <p>
        <b>İstikbal Mobilya Kayserispor Teknik Direktörü Bülent Uygun, <a href="https://www.aspor.com.tr/index/ispanya">İspanya</a>'nın <a href="https://www.aspor.com.tr/index/la-liga">La Liga</a> ekiplerinden Sevilla'nın <a href="https://www.aspor.com.tr/index/emre">Emre</a> Demir ve kaleci <a href="https://www.aspor.com.tr/index/silviu-lung">Silviu Lung</a> için teklifte bulunduğunu açıkladı.</b>
      </p>
      <p>Kayseri'de bir radyo yayınına telefonla bağlanan İstikbal Mobilya Kayserispor Teknik Direktörü Bülent Uygun, takımlarının birinci kalecisi <a href="https://www.aspor.com.tr/index/silviu-lung">Silviu Lung</a> ve <a href="https://www.aspor.com.tr/index/genclerbirligi">Gençlerbirliği</a> ağlarını sarsarak <a href="https://www.aspor.com.tr/index/super-lig">Süper Lig</a>'in en genç gol atan futbolcusu unvanını alan 15 yaşındaki <a href="https://www.aspor.com.tr/index/emre">Emre</a> Demir'e <a href="https://www.aspor.com.tr/index/transfer">transfer</a> teklifi geldiğini söyledi. Uygun, iki oyuncuya teklifin <a href="https://www.aspor.com.tr/index/la-liga">La Liga</a> ekibi Sevilla'dan geldiğini belirterek, "Rumen kalecimiz Silviu Lung'a Sevilla'dan gelen resmi transfer teklifi oldu. Lung'un sözleşmesi sezon sonunda sona erecek. Ocak ayında bu transfer gerçekleşir mi, bilmiyorum. Emre Demir'e de Sevilla'nın transfer teklifi oldu. Emre'ye Sevilla hafif kaçar, çünkü Emre'nin birçok dünya devi peşinde" dedi.</p>
      <p>
        <b>HAYRETTİN DEMİR: KARAR KAYSERİSPOR'UN</b>
      </p>
      <p>Emre Demir'in babası <a href="https://www.aspor.com.tr/index/hayrettin-demir">Hayrettin Demir</a> ise Sevilla iddialarını doğrulayarak, "Emre için kulübe gelen bazı teklifler olduğunu biz de duyduk. Bunların arasında Sevilla da var. Bu transferde karar verecek olan Kayserispor'dur" diye konuştu.</p>
      <figure>
        <a href="https://www.aspor.com.tr/webtv/superlig/super-ligin-en-genc-golcusu-emre-demirin-hikayesi">
          <img src="https://iaaspr.tmgrup.com.tr/843cd5/366/218/0/75/800/551?u=https://iaspr.tmgrup.com.tr/2019/11/11/super-ligin-en-genc-golcusu-emre-demirin-hikayesi-1573475862474.jpeg"/>
        </a>
      </figure>
      <p>
        <a href="https://www.aspor.com.tr/webtv/superlig/super-ligin-en-genc-golcusu-emre-demirin-hikayesi"><b>Süper Lig'in en genç golcüsü Emre Demir'in hikayesi</b>Genç yıldız adayı Emre Demir, Gençlerbirliği karşısında kaydettiği golle birlikte Süper Lig tarihinin gol atan en genç futbolcusu unvanını aldı ve adından söz ettirmeye henüz 15 yaşında başladı. 2012 yılında henüz 8 yaşındayken Mersin 1'inci Amatör Küme takımlarından Kuvayi Milliye'nin minik takımında oynayan ve dayalı döşeli evde oturma ile babasına iş garantisi karşılığında Kayserispor'a transfer olan Emre Demir, bu transferden tam 7 sene sonra ilk Süper Lig golünü sarı kırmızılı formayla attı.<i>haberin devamı</i></a>
      </p>
    </article>
  </body>
</html>