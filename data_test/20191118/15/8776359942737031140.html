<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140105-komisiya_z_pravovoi_reformi_viznachilasya_z_koncepciyu_scho_.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-18T15:02:00+00:00"/>
    <meta property="og:title" content="Комісія з правової реформи визначилася з концепцію"/>
    <meta property="og:description" content="Сьогодні, 18 жовтня, Комісія з питань правової реформи при Президентові України визначилася із Концепцію удосконалення діючого законодавства про судоустрій, статус суддів, судочинство та суміжні правові інститути."/>
  </head>
  <body>
    <article>
      <h1>Комісія з правової реформи визначилася з концепцію</h1>
      <h2>Що чекає суддів та адвокатів</h2>
      <address>
        <time datetime="2019-11-18T15:02:00+00:00">18 Nov 2019, 15:02</time>
      </address>
      <p>
        <i>
          <b>Сьогодні, 18 жовтня, Комісія з питань правової реформи при Президентові України визначилася із Концепцію удосконалення діючого законодавства про судоустрій, статус суддів, судочинство та суміжні правові інститути.</b>
        </i>
      </p>
      <p>Основні положення документа, який готувала робоча група з питань розвитку законодавства про організацію судової влади та здійснення правосуддя Комісії з питань правової реформи, виданню <a href="https://zib.com.ua/ua/../../">«Закон і Бізнес»</a> розповів член цієї комісії, адвокат <b>Олександр Дроздов</b>.</p>
      <p>За його словами, Концепція містить низку наступних блоків:</p>
      <p>1. <b>С</b><b>удоустрій та статус суддів</b><b>. </b>Цей блок<b> </b>спрямований на вдосконалення організації судової влади України, перегляд засад касаційного судочинства. Разом з тим, є низка пропозицій щодо удосконалення правового регулювання діяльності Вищої ради правосуддя та дисциплінарної відповідальності суддів.</p>
      <p>Пропонується, зокрема, удосконалити процедури кваліфікаційного оцінювання, уніфікувати процедуру заміщення вакантних посад, покращити доступність правосуддя та запровадити повноцінний суд присяжних.</p>
      <p>2. <b>С</b><b>удочинство</b>. Цей напрям розробники присвятили питанням розширення способів альтернативного (позасудового) та досудового врегулювання спору; удосконаленню механізму врегулювання спору за участю судді, введення інститут виготовлення судом неповного (скороченого) рішення; оптимізації інститут нарадчої кімнати та стадії виготовлення рішення з метою процесуальної економії та підвищення якості рішень, перегляду в процесуальних кодексах категорії справ, які розглядаються колегіально, з метою переходу на одноособовий розгляд та перегляду в процесуальних кодексах категорії справ, які розглядаються апеляційними або касаційними судами як судами першої інстанції.</p>
      <p>Окремо зупинилася на проблемах оптимізації роботи Великої Палати Верховного Суду з метою забезпечення виконання нею головної функції – розгляду міжюрисдикційних спорів та зміни підходів до законодавчого регулювання касаційного розгляду, визначення касаційної інстанції виключно як «суду права», забезпечення виконання касаційними судами головної функції - сталості та єдності судової практики, встановлення процесуальних фільтрів щодо можливості касаційного оскарження.</p>
      <p>3. <b>С</b><b>уміжні правові інститути</b>. Тут знайшли своє відображення актуальні питання досудового (позасудового) вирішення спорів, виконання судових рішень та адвокатури.</p>
      <p>Більш докладно О. Дроздов зупинився на питаннях реформування <b>адвокатури</b>. Так запропоновано внести зміни та доповнення в законодавство, що регулює  адвокатуру та адвокатську діяльність (Закон України «Про адвокатуру та адвокатську діяльність», процесуальне законодавство, інші закони), зокрема, передбачивши наступне:</p>
      <p>- усунути необґрунтовані та надмірні повноваження державних органів щодо регулювання та контролю за діяльності адвокатів;</p>
      <p>- розширити гарантії незалежності адвокатів, вдосконалити самоврядність та ефективність виконання завдань;</p>
      <p>- уточнити положення щодо видів адвокатської діяльності та прав адвоката при цьому, зокрема, розширення їх професійних та забезпечення можливостей доступу до єдиних державних реєстрів (зокрема, Єдиного державного реєстру досудових розслідувань);</p>
      <p>- конкретизувати підстави та процедури притягнення до дисциплінарної відповідальності з повним додержанням принципів і норм, викладених у Конвенції про захист прав людини та основоположних свобод (ідея запровадження відповідальності адвокатів за критику судових рішень у контексті вимог статті 10 вбачається неприпустимою), уточнити умови оскарження рішень про притягнення до дисциплінарної відповідальності, запровадити інститут спрощеного дисциплінарного провадження;</p>
      <p>- уточнити умови (вимоги щодо освіти, професійного досвіду тощо) та обмеження доступу до адвокатської діяльності, вдосконалити процедури проведення кваліфікаційного іспиту, стажування кандидатів, порядку ведення та змісту даних Єдиного реєстру адвокатів України;</p>
      <p>- удосконалити положення щодо організаційно-правових форм здійснення адвокатської діяльності;</p>
      <p>- уточнити особливості окремих видів адвокатської діяльності (організація надання безоплатної правової допомоги з урахуванням міжнародних стандартів та позиції адвокатури, законодавче закріплення гонорару успіху, представництво інтересів публічних органів тощо);</p>
      <p>- врегулювати процесуальний статус та повноваження помічників адвоката;</p>
      <p>- вдосконалити організаційні засади та гарантії діяльності органів адвокатського самоврядування, уточнити статус та повноваження Національної асоціації адвокатів України, засад фінансування діяльності органів самоврядування;</p>
      <p>- встановити на законодавчому рівні, що оновлення законодавства про адвокатуру та адвокатську діяльність здійснюється виключно профільними законами з урахуванням відповідних міжнародних стандартів та думки адвокатури.</p>
      <p>
        <a href="https://zib.com.ua/">Закон і Бізнес</a>
      </p>
      <related>
        <h4>Матеріали за темою</h4>
        <a href="https://zib.com.ua/ua/139994-chomu_ks_ne_obruntuvav_zmini_svoei_dumki_schodo_advokatskoi_.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/139995-vkks_ne_keruvatime_odna_osoba_a_za_verhovnim_sudom_pilno_spo.html"/>
        <a href="https://zib.com.ua/ua/139931-opublikovano_zakon_pro_novu_sudovu_reformu_dokument.html"/>
        <a href="https://zib.com.ua/ua/139906-prezident_pogodiv_start_novoi_sudovoi_reformi.html"/>
        <a href="https://zib.com.ua/ua/139748-zakonoproekt_1008_e_rekordsmenom_za_kilkistyu_zauvazhen_z_bo.html"/>
        <a href="https://zib.com.ua/ua/139718-na_zakonoproekt_1008__neobhidno_naklasti_veto__chlen_vkks_od.html"/>
        <a href="https://zib.com.ua/ua/139629-dlya_chleniv_vrp_vigadali_osoblivu_formulu_zvilnennya_za_ned.html"/>
        <a href="https://zib.com.ua/ua/issue/680/"/>
        <a href="https://zib.com.ua/ua/139625-velika_palata_ks_beretsya_za_advokatsku_monopoliyu.html"/>
        <a href="https://zib.com.ua/ua/139617-vr_uhvalila_sudovu_reformu_za_proektom_1008.html"/>
        <a href="https://zib.com.ua/ua/139592-sudoviy_vladi_proponuyut_dodati_politichni_cili_dlya_rivnost.html"/>
        <a href="https://zib.com.ua/ua/issue/679/"/>
        <a href="https://zib.com.ua/ua/139589-golovi_vs_proponuyut_ocholiti_vsyu_sudovu_vladu_schob_ne_dop.html"/>
        <a href="https://zib.com.ua/ua/139600-proekt_1008_nivelyue_sudovu_reformu__apu.html"/>
        <a href="https://zib.com.ua/ua/139481-vs_yak_optimizuvati_poryadok_vikonannya_nim_svoih_funkciy.html"/>
        <a href="https://zib.com.ua/ua/issue/678/"/>
        <a href="https://zib.com.ua/ua/139510-veneciyska_komisiya_ocinit_novu_sudovu_reformu_v_ukraini.html"/>
        <a href="https://zib.com.ua/ua/139376-do_chogo_mozhe_prizvesti_nashvidkuruch_zmineniy_poryadok_per.html"/>
        <a href="https://zib.com.ua/ua/issue/677/"/>
        <a href="https://zib.com.ua/ua/139454-gilki_vladi_ne_spivpracyuyut_mizh_soboyu_-_pravniki.html"/>
        <a href="https://zib.com.ua/ua/139450-viznacheno_osnovni_napryami_roboti_komisii_z_pitan_pravovoi_.html"/>
        <a href="https://zib.com.ua/ua/139433-u_proekti_1008_slid_urahuvati_praktiku_espl_-_rada_evropi.html"/>
        <a href="https://zib.com.ua/ua/139379-yak_vipraviti_naslidki_poperednoi_sudovoi_reformi_ta_zabezpe.html"/>
        <a href="https://zib.com.ua/ua/139402-proekt_1008_schodo_suddivskogo_vryaduvannya_mae_ociniti_vene.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>