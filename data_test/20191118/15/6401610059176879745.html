<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/kijk-dan-klein-meisje-huilt-omdat-kozp-bezig-is-zwarte-piet-weg-te-pesten-ik-word-daar-verdrietig-van/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-18T15:00:36+00:00"/>
    <meta property="og:title" content="Kijk dan: klein meisje huilt omdat KOZP bezig is Zwarte Piet weg te pesten: ‘Ik word daar verdrietig van!’"/>
    <meta property="og:description" content="Kijk eens, Jerry Afriyie, wat je allemaal aanricht met je onbezonnen geraaskal tegen Zwarte Piet: een beetje de harten van kleine meisjes breken. Voel je je nu beter? https://www.dagelijksestandaard.nl/wp-content/uploads/2019/11/pietmoetwegmeisjehuilt.mp4 Kick Out Zwarte Piet-opperbons Jerry Afriyie was erg blij met zichzelf na de intocht van Sinterklaas afgelopen weekend: “wat zijn we goed bezig zeg! ❤  Trots op alle mensen die zich vandaag hebben laten horen voor een kinderfeest zonder racisme en schaamte!” Ja, Jerry kon verheugd zijn. Opnieuw een nationale intocht voor het oog van de camera bijkans vernaggeld met demonstraties. Met kinderen erbij een beetje een feestje bedorven: mooi allemaal hoor. Ik zou zeggen: lang leve de regionale journalistiek. Want lokale zender NH Nieuws liet genadeloos zien wat de keerzijde is van al dat gedram van de Kick Out Zwarte Piet-stampvoeters: verdrietige kinderen. Zie hier een ontroostbaar meisje met een schattig strikje op haar hoofd: totaal in tranen, omdat ze al die lui…"/>
  </head>
  <body>
    <article>
      <h1>Kijk dan: klein meisje huilt omdat KOZP bezig is Zwarte Piet weg te pesten: ‘Ik word daar verdrietig van!’</h1>
      <address><time datetime="2019-11-18T15:00:36+00:00">18 Nov 2019, 15:00</time> by <a rel="author">Tim Engelbart</a></address>
      <p>
        <b>Kijk eens, Jerry Afriyie, wat je allemaal aanricht met je onbezonnen geraaskal tegen Zwarte Piet: een beetje de harten van kleine meisjes breken. Voel je je nu beter?</b>
      </p>
      <figure>
        <video src="https://www.dagelijksestandaard.nl/wp-content/uploads/2019/11/pietmoetwegmeisjehuilt.mp4?_=1"/>
      </figure>
      <p>Kick Out Zwarte Piet-opperbons Jerry Afriyie was <a href="https://twitter.com/TheRebelThePoet/status/1195811819132260352"><b>erg blij met zichzelf</b></a> na de intocht van Sinterklaas afgelopen weekend: “wat zijn we goed bezig zeg! ❤  Trots op alle mensen die zich vandaag hebben laten horen voor een kinderfeest zonder racisme en schaamte!” Ja, Jerry kon verheugd zijn. Opnieuw een nationale intocht voor het oog van de camera bijkans vernaggeld met demonstraties. Met kinderen erbij een beetje een feestje bedorven: mooi allemaal hoor.</p>
      <p>Ik zou zeggen: lang leve de regionale journalistiek. Want lokale zender <i>NH Nieuws</i> <a href="https://www.nhnieuws.nl/nieuws/256795/zo-verliep-de-intocht-van-sinterklaas-in-alkmaar"><b>liet genadeloos zien</b></a> wat de keerzijde is van al dat gedram van de Kick Out Zwarte Piet-stampvoeters: verdrietige kinderen. Zie hier een ontroostbaar meisje met een schattig strikje op haar hoofd: totaal in tranen, omdat ze al die lui van Jerry gemene dingen had horen zeggen over haar held. Zwarte Piet is geen racist, maar een held die kinderen – ongeacht hun huidskleur! – liefheeft en cadeautjes bezorgt.</p>
      <p>En dat verdwijnt wellicht binnenkort, dankzij al die gekke lui met verbeten gezichten en opruiende bordjes. Het arme kind had één strohalm: ze mocht haar schoentje weer gaan zetten. En een vader die haar in zijn grote sterke armen naar huis kon dragen. Een jammerlijk einde aan iets wat een feestelijke dag had moeten worden.</p>
      <p>Is dit nu waar Kick Out Zwarte Piet voor staat? Kinderen laten janken? Kom op, zeg.</p>
    </article>
  </body>
</html>