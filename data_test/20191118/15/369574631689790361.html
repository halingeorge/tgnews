<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/domaci/v-ulicich-prahy-oslavilo-vyroci-17-listopadu-200-tisic-lidi/r~2440f6e80a1611ea88f50cc47ab5f122/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-18T15:20:54+00:00"/>
    <meta property="og:title" content="Na tři akce k výročí 17. listopadu dorazilo do centra Prahy přes 200 tisíc lidí"/>
    <meta property="og:description" content="Mobilní operátor O2 zveřejnil odhad počtu návštěvníků akcí na Albertově, Národní třídě a Václavském náměstí."/>
  </head>
  <body>
    <article>
      <h1>Na tři akce k výročí 17. listopadu dorazilo do centra Prahy přes 200 tisíc lidí</h1>
      <address>
        <time datetime="2019-11-18T15:20:54+00:00">18 Nov 2019, 15:20</time>
      </address>
      <p>Operátor vypočítal celkový počet návštěvníků uvedených tří míst na 200 770 lidí. "Při měření návštěvnosti vycházíme z anonymizovaných údajů o počtu přihlášených SIM karet na vysílačích mobilního signálu v dané lokalitě - v tomto případě na Albertově, Národní třídě a Václavském náměstí. Výsledky poté přepočítáváme na celou populaci," uvedla mluvčí O2 Lucie Jungmannová.  </p>
      <p>"Při měření jsme nastavili podmínku, aby každý započítaný návštěvník strávil v měřené lokalitě minimálně třicet minut - lidé, kteří třeba jen projížděli okolo v tramvaji, započítáni nejsou," dodává Jungmannová.</p>
      <p>Na Albertov, Václavské náměstí i na Národní třídu se přišlo podle organizátorů akcí podívat nejvíce lidí v historii Festivalu svobody, který uspořádaly občanské iniciativy v Praze po republice letos pošesté. Tato místa letos nově propojil vzpomínkový průvod, kterého se zúčastnilo 11 tisíc lidí, a to jak pamětníků listopadových událostí ale i mladých lidí a rodičů s dětmi.</p>
      <p>Oproti předešlým ročníkům festivalu bylo nové například to, že na Albertově se slavilo už 16. listopadu, na koncertu s názvem Předvečer Sametu vystoupili Chinaski nebo Tomáš Klus. Koncert pro budoucnost na Václavském náměstí mohl být zase pro návštěvníky atraktivnější díky videomappingu na budově Národního muzea. Na Národní třídě museli v odpoledních hodinách organizátoři akce Korzo národní kvůli rekordní návštěvnosti z bezpečnostních důvodů dokonce několik bodů programu zkrátit či zrušit.</p>
      <p>Koncerty, diskuze či projekce se odehrály také v dalších 50 městech po celé republice.</p>
      <p>Související</p>
      <h3>Obrazem: Češi oslavili 30 let od revoluce, zapalovali svíčky a pískali na politiky</h3>
      <figure>
        <img src="https://cdn.xsd.cz/resize/345f8099523831aaa840c9c98ecd1304_resize=140,93_.jpg?hash=6cc3ade7b6986f8442ebc8ca287118c8"/>
      </figure>
      <p>50 fotografií</p>
    </article>
  </body>
</html>