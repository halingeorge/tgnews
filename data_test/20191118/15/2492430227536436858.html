<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188669/Advertentie-boek-Aboutaleb-geweigerd-op-Facebook"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-18T15:11:15+00:00"/>
    <meta property="og:title" content="Advertentie boek Aboutaleb geweigerd op Facebook"/>
    <meta property="og:description" content="Uitgeverij De Bezige Bij bracht recentelijk een boek uit over de Rotterdamse burgemeester Aboutaleb. Maar een Facebookadvertentie om het boek onder de aandacht te brengen werd door het sociale netwerk geweigerd."/>
  </head>
  <body>
    <article>
      <h1>Advertentie boek Aboutaleb geweigerd op Facebook</h1>
      <address>
        <time datetime="2019-11-18T15:11:15+00:00">18 Nov 2019, 15:11</time>
      </address>
      <h4>Uitgeverij De Bezige Bij bracht recentelijk een boek uit over de Rotterdamse burgemeester Aboutaleb. Maar een Facebookadvertentie om het boek onder de aandacht te brengen werd door het sociale netwerk geweigerd.</h4>
      <p>"De advertentie is geweigerd omdat deze over een maatschappelijke of politieke kwestie zou gaan", zegt Francien Schuursma van De Bezige Bij. "We waren erg verbaasd. We hebben eerder advertenties voor boeken op Facebook geplaatst en nooit problemen gehad."</p>
      <h3>Facebook scherpt richtlijnen aan</h3>
      <p>"Het blijkt dat Facebook de richtlijnen heeft aangescherpt", vertelt Schuursma. "Wanneer je nu een advertentie over een politieke figuur wilt plaatsen, dan moet je je net als een politieke partij apart registreren bij Facebook. Het is duidelijk dat Facebook strenger is geworden, maar ook dat de manier om verkeerde content te selecteren nog niet goed werkt. Het is opmerkelijk dat we als literaire uitgeverij worden behandeld als een politieke partij."</p>
      <related>
        <a href="http://www.rijnmond.nl/nieuws/188516/Aboutaleb-wilde-een-Nederlander-worden-daar-heeft-hij-keihard-voor-gewerkt-nieuw-boek-verklaart-de-Aboutaleb-mania"/>
      </related>
      <h3>Registeren</h3>
      <p>"Om je te laten registreren, moet je documenten aanleveren. We hebben nu contact met Facebook en zullen dat doen. Hopelijk kunnen we op korte termijn de advertentie alsnog plaatsen", zegt Schuursma.</p>
    </article>
  </body>
</html>