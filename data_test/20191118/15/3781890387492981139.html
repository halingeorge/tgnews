<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742359"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T15:10:00+00:00"/>
    <meta property="og:title" content="&quot;โอบีมิเกล&quot;แฉ&quot;อาซาร์&quot;ขี้เกียจตัวพ่อ"/>
    <meta property="og:description" content="'จอห์น โอบี มิเกล' อดีตห้องเครื่อง เชลซี แฉแหลก 'เอแดน อาซาร์' ปีกจรวด รีล มาดริด คือนักเตะสันหลังยาวตัวพ่อ แต่กลับมีพรสวรรค์สูงลิ่วเลยทีเดียว"/>
  </head>
  <body>
    <article>
      <h1>"โอบีมิเกล"แฉ"อาซาร์"ขี้เกียจตัวพ่อ</h1>
      <address>
        <time datetime="2019-11-18T15:10:00+00:00">18 Nov 2019, 15:10</time>
      </address>
      <p>
        <b>"จอห์น โอบี มิเกล" อดีตห้องเครื่อง เชลซี แฉแหลก "เอแดน อาซาร์" ปีกจรวด รีล มาดริด คือนักเตะสันหลังยาวตัวพ่อ แต่กลับมีพรสวรรค์สูงลิ่วเลยทีเดียว</b>
      </p>
      <p>จอห์น โอบี มิเกล อดีตมิดฟิลด์ตัวกลั่นของ เชลซี ทีมดังแห่งศึกพรีเมียร์ลีก อังกฤษ แฉแหลก เอแดน อาซาร์ ปีกทีมชาติเบลเยียม ของ รีล มาดริด คือนักเตะที่ขี้เกียจที่สุดเท่าที่ตัวเขาเคยร่วมงานด้วย แต่ยอมรับเจ้าตัวคือนักเตะที่มีพรสวรรค์เหลือกินเหลือใช้เลยทีเดียว<br/><br/>โอบี มิเกล ค้าแข้งกับ เชลซี นาน 11 ปี และมีโอกาสได้ลงเล่นเคียงข้าง อาซาร์ อยู่ 5 ปี โดยถึงแม้จะไม่ประทับใจกับพฤติกรรมสันหลังยาวของดาวเตะเบลเจี้ยนมากนัก แต่ห้องเครื่องอินทรีมรกตก็ซูฮกให้กับพรสวรรค์ที่รุ่นน้องนี้รายนี้มีอยู่ในตัว<br/><br/>"นักเตะที่ขี้เกียจที่สุดเท่าที่ผมเคยลงเล่นด้วยก็คือเอแดน อาซาร์ เขามีพรสวรรค์ล้นเหลือ บางทีอาจจะไม่ขนาด ลิโอเนล เมสซี แต่เขาสามารถทำทุกอย่างได้อย่างใจเมื่อมีบอลอยู่กับเท้า เขาไม่ชอบซ้อมหนัก ระหว่างที่เรากำลังซ้อมเขาจะยืนรอให้เราซ้อมเสร็จ แต่เมื่อถึงวันอาทิตย์เขากลับเอาตำแหน่งแมน ออฟ เดอะ แมตช์ไปกินได้ตลอด มันเหลือเชื่อจริง ๆ" โอบี มิเกล กล่าว.<br/><br/><b>ภาพ gettyimages</b><br/><br/><br/> </p>
    </article>
  </body>
</html>