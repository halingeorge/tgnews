<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/18/torchlight-frontiers-opoznione-gra-nie-pojawi-sie-w-tym-roku.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-18T15:52:00+00:00"/>
    <meta property="og:title" content="Torchlight Frontiers opóźnione, gra nie pojawi się w tym roku"/>
    <meta property="og:description" content="Na następcę wydanego w 2012 roku Torchlight II będziemy musieli poczekać nieco dłużej."/>
  </head>
  <body>
    <article>
      <h1>Torchlight Frontiers opóźnione, gra nie pojawi się w tym roku</h1>
      <h2>Na następcę wydanego w 2012 roku Torchlight II będziemy musieli poczekać nieco dłużej.</h2>
      <address><time datetime="2019-11-18T15:52:00+00:00">18 Nov 2019, 15:52</time> by <a rel="author">LM</a></address>
      <figure>
        <img src="https://img6.gram.pl/vhie20191118155450193zkiu.jpg"/>
      </figure>
      <p>Kiepska wiadomość dla fanów cyklu rozwijanego przez zamknięte już studio Runic Games, a teraz przez utworzone przez jego pracowników Echtra Games. Obecny na konwencie ExileCon 2019 założyciel rzeczonego studia, <b>Max Schaefer, zdradził redaktorowi serwisu PC Gamer, że wbrew wcześniejszym doniesieniom gra Torchlight Frontiers nie trafi na rynek jeszcze w tym roku</b>. Schaefer przyznał, że być może twórcy już nieco wcześniej powinni przekazać tę informację graczom, ale zwyczajnie nie wyrobią się z zamknięciem projektu w tym roku. Szef ekipy utrzymywał, że nie ma na razie nic do dodania w tej kwestii, poza faktem, że <b>wszystko idzie we właściwym kierunku, a twórcy są zadowoleni z owoców swojej pracy. Nowej daty premiery nie wskazano, ale najprawdopodobniej ta nastąpi w 2020 roku</b>.<br/><br/>Torchlight Frontiers to <b>izometryczne RPG akcji typu hack’n’slash ujęte w kreskówkowym stylu, które kontynuuje rozwiązania wprowadzone w grach Torchlight i Torchlight 2</b> jeszcze z czasów Runic Games. Tym razem jednak podstawowe mechaniki rozgrywki zostaną <b>wzbogacone o elementy zaczerpnięte z gier MMO jak wspólny świat podzielony na mniejsze segmenty</b>.</p>
      <p><b>Torchlight Frontiers</b> na <b>PC, PlayStation 4 i Xboksa One</b>.</p>
      <p>https://www.youtube.com/watch?v=5v9WNBw2JKk</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>