<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103179/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T15:54:00+00:00"/>
    <meta property="og:title" content="Працівники аеропортів Фінляндії анонсували страйк на 25 листопада"/>
    <meta property="og:description" content="Фінська національна авіакомпанія Finnair заявила, що все ще сподівається, що страйк скасують до наступного понеділка."/>
  </head>
  <body>
    <article>
      <h1>Працівники аеропортів Фінляндії анонсували страйк на 25 листопада</h1>
      <address>
        <time datetime="2019-11-18T15:54:00+00:00">18 Nov 2019, 15:54</time>
      </address>
      <p>Профспілка працівників аеропортів Фінляндії анонсувала одноденний страйк на 25 листопада, на знак солідарності з працівниками поштових служб, які страйкують вже тиждень.</p>
      <p>Про це повідомляє "Європейська правда" з посиланням на <a href="https://uk.reuters.com/">Reuters</a>.</p>
      <p>"Це вплине на наземні служби повітряного руху, тобто кейтерінг, технічні послуги, вантажі, перевірки безпеки, а отже, і на всі авіакомпанії, що здійснюють рейси до та з Фінляндії", - сказав голова Фінського авіаційного союзу Юхані Хаапасаарі.</p>
      <p>Фінська національна авіакомпанія Finnair заявила, що все ще сподівається, що страйк скасують до наступного понеділка.</p>
      <p>"Це матиме великий вплив на повітряний рух", - сказала прессекретар Finnair Йоганна Юутсінімі, додавши, що компанія все ще знаходиться в процесі оцінки впливу страйку на свою діяльність.</p>
      <p>Кілька профспілок працівників Фінляндії оголосили про різні заходи на підтримку страйку працівників поштових служб, включаючи рішення Фінського союзу мореплавців зупинити у фінських портах усі пасажирські та вантажні судна, що перебувають під прапором Фінляндії, починаючи з наступного понеділка.</p>
      <p>З минулого тижня близько 9000 співробітників поштової служби <b><a href="https://www.eurointegration.com.ua/news/2019/11/16/7103127/">оголосили двотижневий страйк</a></b> через зменшення зарплат, що призвело до того, що доставка пошта відбувається з затримкою напередодні напруженого різдвяного сезону.</p>
    </article>
  </body>
</html>