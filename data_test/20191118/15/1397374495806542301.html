<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/buvac-izvisio-za-posao-jer-je-miran-i-analitican-393098.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T15:16:00+00:00"/>
    <meta property="og:title" content="Buvač izvisio za posao jer je &quot;miran i analitičan&quot;!?"/>
    <meta property="og:description" content="Ništa od povratka na dobro poznato mesto."/>
  </head>
  <body>
    <article>
      <h1>Buvač izvisio za posao jer je "miran i analitičan"!?</h1>
      <h2>Ništa od povratka na dobro poznato mesto.</h2>
      <address><time datetime="2019-11-18T15:16:00+00:00">18 Nov 2019, 15:16</time> by <a rel="author">Beta</a></address>
      <p>Fudbalski klub Majnc angažovao je danas doskorašnjeg trenera Kelna Ahima Bajerlorcera.<br/><br/><i>"Stvari se ponekad brzo dešavaju u ovom poslu"</i>, rekao je Bajerlorcer na predstavljanju.<br/><br/>Bajerlorcer je preuzeo Majnc samo devet dana pošto je otpušten u Kelnu.<br/><br/>Majnc je 10. novembra otpustio Sandra Švarca posle poraza od Lajpciga sa 8:0 u Bundesligi.<br/><br/>Poslednja pobeda Majnca u nemačkom prvenstvu bila je 25. oktobra, upravo protiv Kelna koji je trenirao Bajerlorcer.<br/><br/>Jedan od glavnih favorita za ovaj posao bio je i dugogodišnji pomoćnik Jirgena Klopa u Majncu, Borusiji i Liverpulu Željko Buvač, ali je on na kraju otpao jer je "miran i analitičan" dok klub traži "motivatora i čoveka koji će pokrenuti ekipu na psihološkom nivou". <br/><br/>Rešenje su pronašli u Bajerlorceru.</p>
      <p>Izvor: Beta</p>
    </article>
  </body>
</html>