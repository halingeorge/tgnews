<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_slugi-narodu-pridumali-nulovij-podatok/938702"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T15:45:00+00:00"/>
    <meta property="og:title" content="&quot;Слуги народу&quot; придумали нульовий податок"/>
    <meta property="og:description" content="Від оподаткування пропонують звільнити дохід за депозитними вкладами населення. Відповідний проект змін до Податкового кодекс вніс нардеп від &quot;Слуги народу&quot; Сергій Штепа, пише &quot;Інтерфакс-Україна&quot; Пропонується встановити нульовий податок для процентів на поточний або депозитний ..."/>
  </head>
  <body>
    <article>
      <h1>"Слуги народу" придумали нульовий податок</h1>
      <address><time datetime="2019-11-18T15:45:00+00:00">18 Nov 2019, 15:45</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938702_w_300.jpg?v=0"/>
        <figcaption>Ухвалення закону стимулюватиме залучення коштів у банківську систему, кажуть автори. Фото: УНІАН</figcaption>
      </figure>
      <p>Від оподаткування пропонують звільнити дохід за депозитними вкладами населення.</p>
      <p>Відповідний проект змін до Податкового кодекс вніс нардеп від "Слуги народу" <b>Сергій Штепа</b>, пише <a href="https://ua.interfax.com.ua/">"Інтерфакс-Україна"</a></p>
      <p>Пропонується встановити нульовий податок для процентів на поточний або депозитний банківський рахунок, на вклад у кредитних спілках і процентний або дисконтний дохід за іменним ощадним (депозитним) сертифікатом.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_aki-frakciyi-golosuyut-v-unison-zi-slugoyu-narodu-cesno/938697"/>
      </related>
      <p>"Ухвалення цього закону стимулюватиме залучення коштів від фізичних осіб у банківську систему України, підвищить доступність кредитування, сприятиме розвитку економіки країни загалом", - йдеться у пояснювальній записці.</p>
      <blockquote>Оподаткування процентних доходів за депозитами ввели у 2014 році на рівні 15%. У 2015 році ставку податку на відсотки за депозитом підвищили до 20% і додатково ввели новий вид податку - військовий збір у 1,5%.<br/>У 2016 році ставку податку на відсотки за депозитом знизили до 18%.</blockquote>
    </article>
  </body>
</html>