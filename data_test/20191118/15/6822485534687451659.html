<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827113.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T15:51:00+00:00"/>
    <meta property="og:title" content="در جلسه سران قوا درباره قیمت بنزین چه گذشت؟"/>
    <meta property="og:description" content="فارس نوشت: «درباره جلسه سران قوا در موضوع بنزین چند پرسش مطرح شده است که خبرنگار ما پاسخ این پرسش ها را از منابع مطلع و ارزیابی متن مصوبه بدست آورده است."/>
  </head>
  <body>
    <article>
      <h1>در جلسه سران قوا درباره قیمت بنزین چه گذشت؟</h1>
      <address>
        <time datetime="2019-11-18T15:51:00+00:00">18 Nov 2019, 15:51</time>
      </address>
      <p>درباره جلسه سران قوا در موضوع بنزین از سوی برخی مردم چند پرسش مطرح شده است که با پیگیری‌ها پاسخ این پرسش‌ها از منابع مطلع و ارزیابی متن مصوبه به دست آورده شده است.</p>
      <p>فارس نوشت: «درباره جلسه سران قوا در موضوع بنزین چند پرسش مطرح شده است که خبرنگار ما پاسخ این پرسش ها را از منابع مطلع و ارزیابی متن مصوبه بدست آورده است.</p>
      <p>سوالات ازین دست است: در جلسه تصمیم‌گیری درباره بنزین دقیقا چه گذشت؟ این تصمیم چه زمانی اتخاذ شد؟ درباره کدام بخش‌ها سران سه قوه تصمیم‌گیری کردند و درباره کدام بخش‌ها اختیار تصمیم‌گیری را به دولت واگذار کردند؟</p>
      <p>پیگیری‌ها نشان می‌دهد تصمیم‌گیری درباره تغییر قیمت بنزین در اواخر شهریورماه یعنی تقریبا سه ماه قبل، در نشست شورای هماهنگی سران قوا انجام شده است.</p>
      <p>در این نشست پیشنهاد دولت درباره میزان سهمیه، قیمت بنزین سهمیه‌ای و قیمت بنزین آزاد مطرح شده و بعد از ارزیابی به تصویب می‌رسد و به درخواست رئیس‌جمهور ، سران قوامصوبه و جمع بندی جلسه را درباره 60 لیتر سهمیه، قیمت 1500 تومانی بنزین سهمیه‌ای و قیمت 3 هزار تومانی بنزین آزاد امضا می‌کنند.</p>
      <p>همچنین نحوه اجرای این تصمیم اعم از زمانبندی اجرا، شیوه اجرا، میزان و نحوه بازتوزیع منابع حاصل از افزایش قیمت بنزین، تعداد خانوارهایی که شامل بازتوزیع یارانه بنزین می‌شوند و دیگر موارد در اختیار دولت گذاشته شد تا دولت درباره آن تصمیم بگیرد.</p>
      <p>همچنین درباره شیوه پرداخت این کمک معیشتی، مشمولان آن، میزان این کمک و امثال آن نیز به دولت اختیار کامل برای تصمیم‌گیری داده شده است.»</p>
    </article>
  </body>
</html>