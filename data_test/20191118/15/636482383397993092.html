<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/prima-ipoteza-a-autoritatilor-in-cazul-mortilor-de-la-timisoara-cu-ce-s-a-imprastiat-de-fapt-in-bloc-20095348"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T15:21:36+00:00"/>
    <meta property="og:title" content="Prima ipoteză a autorităților în cazul morților de la Timișoara. Cu ce s-a împrăştiat de fapt în bloc"/>
    <meta property="og:description" content="Subprefectul de Timiș, Daniel Cristian Franțescu, spune că autoritățile nu au deocamdată concluzii referitoare la ceea ce s-a întâmplat în blocul din care"/>
  </head>
  <body>
    <article>
      <h1>Prima ipoteză a autorităților în cazul morților de la Timișoara. Cu ce s-a împrăştiat de fapt în bloc</h1>
      <address><time datetime="2019-11-18T15:21:36+00:00">18 Nov 2019, 15:21</time> by <a rel="author">Loredana T.</a></address>
      <p>Subprefectul de Timiș, Daniel Cristian Franțescu, spune că autoritățile nu au deocamdată concluzii referitoare la ceea ce s-a întâmplat în blocul din care 2 copii și o femeie au murit, dar datele preliminare arată că s-a împrăștiat cu pesticid.</p>
      <p>„<i><b>Nu știm deocamdată ce s-a întâmplat, încercăm să aflăm cât de repede. Datele preliminare arată că s-a împrăștiat cu pesticid</b></i>”, a declarat, pentru Mediafax, subprefectul de Timiș, Daniel Cristian Franțescu.</p>
      <p>La rândul lor, reprezentanții DSP Timiș au declarat că dezinsecția a fost făcută la etajul al 4-lea al blocului. Potrivit acestora, administratorul bocului și cel al firmei care a făcut dezinsecția urmează să fie audiați.</p>
      <p>„<i><b>Până acum știm că la etajul 4 s-a făcut o dezinsecție. Administratorului i s-au cerut contractele, date despre substanța folosită, etc. 45 de persoane vor dormi la Liceul Silvic, după ce își fac analizele</b></i>”, au spus reprezentanții DSP Timiș.</p>
      <p>Aceștia au prelevat mai multe probe din bloc, primele rezultate urmând să fie date publicității în 24 de ore.</p>
      <p>Un copil de 3 ani, un bebeluş de 9 zile şi mama acestuia au murit, după ce în blocul în care locuiau s-a făcut o dezinsecţie. Inițial, victimele au chemat Ambulanța, deoarece prezentau tulburări digestive, dar au refuzat să fie duse la spital. Ambulanța a sesizat apoi autoritățile pentru că a fost chemată de mai multe ori la aceeași adresă. Purtătorul de cuvânt al Spitalul de copii „Louis Țurcanu”, Mihai Gafencu, declara pentru MEDIAFAX că la spital sunt alți 3 copii cu simptomele unei intoxicații.</p>
      <p>Blocul a fost evacuat în totalitate.</p>
    </article>
  </body>
</html>