<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1997296/%E2%80%8Belektrikle-%C3%A7al%C4%B1%C5%9Fan-yeni-nesil-u%C3%A7ak"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-18T15:00:00+00:00"/>
    <meta property="og:title" content="​Elektrikle çalışan yeni nesil uçak"/>
    <meta property="og:description" content="NASA, geçtiğimiz aylarda teslim aldığı yeni elektrikli uçağını test etmeye başladı. 2020’de ilk uçuşunu gerçekleştirecek olan X-57 adlı uçak tamamen elektrikle çalışıyor olup yeşil havacılığın gerçeğe dönüştürülmesine yönelik atılan bir adım olma öze"/>
  </head>
  <body>
    <article>
      <h1>​Elektrikle çalışan yeni nesil uçak</h1>
      <address>
        <time datetime="2019-11-18T15:00:00+00:00">18 Nov 2019, 15:00</time>
      </address>
      <p>NASA, geçtiğimiz aylarda teslim aldığı yeni elektrikli uçağını test etmeye başladı. 2020’de ilk uçuşunu gerçekleştirecek olan X-57 adlı uçak tamamen elektrikle çalışıyor olup yeşil havacılığın gerçeğe dönüştürülmesine yönelik atılan bir adım olma özelliği de taşıyor.<br/><br/><b>Elektriksel tasarımlar</b><br/><br/>Havacılık sektörünün sera gazı emisyonları içerisinde payı yüzde 2,4 iken bu oranın içinde bulunduğumuz yüzyılın sonuna kadar üçe katlanabileceği belirtiliyor. Bu yıl küresel ısınma ile sıcaklıkların 1,5 dereceye sabitlenmesinin 2030 yılına kadar emisyonları yarıya indirebileceği öngörülüyor.<br/><br/>Uçak yolculuğundan kaynaklanan emisyonları azaltmak için oldukça az seçenek mevcut. Ünlü çevre aktivisti Greta Thunberg, sera gazı emisyonlarına dikkat çekmek amacı ile bu yaz gaz emisyonu olmayan bir tekneyle Atlantik Okyanusu’nu geçmişti.<br/><br/>Alanında uzman mühendisler, karbon ürünleri ile hava yollarını temizlemenin yollarını bulmaya çalışırken elektrikli araçlar hedeflere ulaşmak için umut verici bir yol olarak görülüyor. University College London’da enerji ve ulaştırma profesörü olan Andreas Schafer yaptığı açıklamada bu konunun havacılık müheTndisliğini en fazla meşgul eden meselelerden biri olduğunu söyledi.<br/><br/>Elektrik ile çalışan sistem, geleneksel motorlara göre daha verimli. Yeni uçak tasarımlarına kapı açabilecek olan bu özelliğin havacılık sektöründeki sera gazı emisyonlarını da ortadan kaldırabileceği belirtiliyor. Diğer yandan elektrikli güç sistemi mekanik anlamda daha  az karmaşık bir yapıya sahip olduğundan işletme maliyetlerini de düşürmesi bekleniyor. Bu sebeple bazı havayolları şirketlerinin elektrikli uçaklara rağbet ettiği kaydediliyor.</p>
    </article>
  </body>
</html>