<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/18/ukrayina-ta-lytva-obgovoryly-pivnichnyj-potik-2-goncharuk/"/>
    <meta property="og:site_name" content="Рубрика"/>
    <meta property="article:published_time" content="2019-11-18T15:45:54+00:00"/>
    <meta property="og:title" content="Україна та Литва обговорили &quot;Північний Потік-2&quot;, - Гончарук"/>
    <meta property="og:description" content="Прем’єр-міністр України Олексій Гончарук зустрівся з головою Сеймаса Литовської Республіки Вікторасом Пранцкетісом. Про це він написав у Facebook. “Говорили під час зустрічі про питання енергетичної безпеки та Північного Потоку-2. Наголошую, Північний Потік-2 — це політичний, а не бізнес-проєкт. І дуже важливо зупинити його руйнівний вплив, адже йдеться про безпеку всієї Європи. Питання енергетичної безпеки повинно […]"/>
  </head>
  <body>
    <article>
      <h1>Україна та Литва обговорили "Північний Потік-2", - Гончарук</h1>
      <address><time datetime="2019-11-18T15:45:54+00:00">18 Nov 2019, 15:45</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/1-60-860x580.jpg"/>
      </figure>
      <p>
        <b>
          <b>Прем’єр-міністр України Олексій Гончарук зустрівся з головою Сеймаса Литовської Республіки Вікторасом Пранцкетісом.</b>
        </b>
      </p>
      <p>Про це він написав у <a href="https://www.facebook.com/PMHoncharuk/photos/a.122337865812800/151548166225103/?type=3&amp;__xts__%5B0%5D=68.ARB3QW5svmNEY4AEcgyaVL7zPAdiJnF41lS_wCc0TTluRFxAnWdbE0b5JxbQKwTJlJ4CqBtcZv_L5Dfd9htbMOI5_0sf4yBjN1HNuK47TN9SiGBE3R1HrjT9ifMpH1h1_nVuMlSUn-dhSZTkCeMq7RaAvQIYpEipF1l9vv0lSu2T8PO8oMgQBrvhmWhUVW2fp89uTs_TSEgInILWYegvByY-Hw0dQW20xOpAMgMvH6LlH9q8dTT5n_DORmpV5fa-I52yddYR2t_NK6-b-ji9s21VZGWOUtAyjkx81g5h-CuImjie48TaPLCu8g77LhaOC3jR4F3LM36bXhH1uvTn-IQ&amp;__tn__=-R">Facebook.</a></p>
      <p>“Говорили під час зустрічі про питання енергетичної безпеки та Північного Потоку-2. Наголошую, Північний Потік-2 — це політичний, а не бізнес-проєкт. І дуже важливо зупинити його руйнівний вплив, адже йдеться про безпеку всієї Європи. Питання енергетичної безпеки повинно обговорюватися на найвищому рівні в ЄС, зокрема й тому, що Північний Потік-2 монополізує енергетичний ринок та неминуче призведе, серед іншого, до погіршення якості послуг для усіх споживачів”, – пише він.</p>
      <p>Також він зазначив, що Україна дуже цінує підтримку Литви.</p>
      <p>“Для України важливо мати сильних партнерів та відчувати їхню підтримку всередині ЄС. Вдячні литовським колегам за підтримку України в рамках ПАРЄ, зокрема, під час голосування делегатів Литви “проти” повернення Росії повноважень у Парламентській Асамблеї”, – каже Гончарук.</p>
    </article>
  </body>
</html>