<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/18/opasno-mrysen-vyzduh-v-sofiia-visoki-niva-na-azoten-dioksid.430019"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T15:19:00+00:00"/>
    <meta property="og:title" content="Опасно мръсен въздух в София - високи нива на азотен диоксид"/>
    <meta property="og:description" content="Основната причина са автомобилите в столицата | Dnes.bg"/>
  </head>
  <body>
    <article>
      <h1>Опасно мръсен въздух в София - високи нива на азотен диоксид</h1>
      <h2>Основната причина са автомобилите в столицата</h2>
      <address><time datetime="2019-11-18T15:19:00+00:00">18 Nov 2019, 15:19</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Нови тревожни данни за мръсен въздух в столицата. Последните измервания на AirBg.info през октомври на нивата на азотен диоксид показват значително повишаване на нивата му.</p>
      <p>Оказва се, че автомобилите са причина за завишените нива на азотния диоксид във въздуха. На 30 места до момента е направено мащабното проучване. Притеснителен е фактът, че всички измерени точки, с изключение на една, светят в червено.</p>
      <p>"Трябва да разберем още по-добре местата на замърсяване и техните източници. Да видим доколко отоплението е проблем и откъде трябва да започнем в тази сфера. Стигаме до извода, че автомобилният трафик е проблем.</p>
      <p>Слагаме тръбички на места, където има по-голямо струпване на хора", каза Стефан Димитров от AirBg.info пред камерата на <a href="https://www.bgonair.bg/"><b>Bulgaria ON AIR.</b></a></p>
      <p>Той подчерта, че трябва да се предпазваме, като избягваме места с голямо струпване на автомобили и хора. По думите му трябва да планираме деня си съобразно това.</p>
      <p>"Трябва да се замислим дали имаме нужда от толкова автомобили и да се возим самостоятелно в тях", отбеляза още Димитров.</p>
    </article>
  </body>
</html>