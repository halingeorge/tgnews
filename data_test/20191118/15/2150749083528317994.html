<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/mayzhe-7-milyoniv-ukrayintsiv-mozhut-zahvoriti-na-grip-ta-grvi-tsogo-roku/"/>
    <meta property="og:site_name" content="Прямий"/>
    <meta property="article:published_time" content="2019-11-18T15:26:00+00:00"/>
    <meta property="og:title" content="Майже 7 мільйонів українців можуть захворіти на грип та ГРВІ цього року"/>
    <meta property="og:description" content="Протягом сезону на грип та ГРВІ 2019/2020 перехворіє від 4,8 млн до 6,7 млн людей. Про це інформує Центр громадського здоров'я про МОЗ у Facebook."/>
  </head>
  <body>
    <article>
      <h1>Майже 7 мільйонів українців можуть захворіти на грип та ГРВІ цього року</h1>
      <address>
        <time datetime="2019-11-18T15:26:00+00:00">18 Nov 2019, 15:26</time>
      </address>
      <p>
        <b>Протягом сезону на грип та ГРВІ 2019/2020 перехворіє від 4,8 млн до 6,7 млн людей.</b>
      </p>
      <p>Про це інформує Центр громадського здоров'я про МОЗ у <a href="https://www.facebook.com/phc.org.ua/posts/1578081075649948">Facebook</a>.</p>
      <p>"Протягом сезону на грип та ГРВІ 2019/2020 перехворіє від 4,8 млн до 6,7 млн людей відповідно до останніх даних. Важливо пам'ятати, що: грип — це високозаразне вірусне захворювання з можливістю тяжких ускладнень та ризиком смерті. Грип має симптоми, подібні до ознак ГРВІ, але набагато небезпечніший", - заявили у відомстві.</p>
      <p>Зазначається, що епідемічний поріг для нового сезону становитиме 476,7 на 100 000 населення.</p>
      <p>Очікуються дві хвилі підйому захворюваності: у грудні та наприкінці січня — на початку лютого, з можливим піком на 4-му тижні 2020 року.</p>
      <p>У відомстві нагадують, що найкраща профілактика грипу — це щорічна вакцинація, яка зменшує ризик захворіти на грип та серйозних ускладнень, госпіталізації та смерті. Вакцина захищає від усіх актуальних штамів грипу, є безпечною і ефективною.</p>
      <p>Нагадаємо, колишній міністр закордонних справ Павло Клімкін заявив, що <a href="https://prm.ua/rosiyski-troli-poshiryuyut-mifi-shhodo-vaktsinatsiyi-klimkin/">міфи про небезпечність вакцинацій поширювали російські блогери</a>.</p>
      <p>Раніше в.о. міністра охорони здоров’я Уляна Супрун повідомила, <a href="https://prm.ua/vid-pochatku-spalahu-koru-pomerli-30-lyudey-vid-vaktsini-za-ves-period-nezalezhnosti-nul-suprun/">що жодних даних про те, що хтось помер від вакцини немає, натомість від кору уже померло 30 людей.</a></p>
      <related>
        <h4>Схожі новини</h4>
        <a href="https://prm.ua/dike-pole-i-gutsulka-ksenya-u-finlyandiyi-proyde-festival-ukrayinskogo-kino/"/>
        <a href="https://prm.ua/slidom-za-kndr-pakistan-viprobuvav-raketu-zdatnu-nesti-yaderniy-boyezaryad/"/>
        <a href="https://prm.ua/vi-osnova-profesiynoyi-armiyi-poroshenko-privitav-ukrayinskih-serzhantiv/"/>
      </related>
    </article>
  </body>
</html>