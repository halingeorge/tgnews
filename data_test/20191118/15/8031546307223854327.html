<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109074-Stolichna-obshtina-postavya-oshte-kameri-v-parkove%252C-gradinki-i-riskovi-zoni"/>
    <meta property="og:site_name" content="Канал 3"/>
    <meta property="article:published_time" content="2019-11-18T15:22:00+00:00"/>
    <meta property="og:title" content="Столична община поставя още камери в паркове, градинки и рискови зони"/>
    <meta property="og:description" content="С приоритет са детски градини и училища заради сигурността на децата"/>
  </head>
  <body>
    <article>
      <h1>Столична община поставя още камери в паркове, градинки и рискови зони</h1>
      <h2>С приоритет са детски градини и училища заради сигурността на децата</h2>
      <address>
        <time datetime="2019-11-18T15:22:00+00:00">18 Nov 2019, 15:22</time>
      </address>
      <p><b>Още камери като част от видеосистемата за наблюдение на Столична община ще бъдат поставени в в София. <br/></b> </p>
      <p>С приоритет са детски градини и училища заради сигурността на децата. Това заяви кметът на София Йорданка Фандъкова пред журналисти. От Московска 33 е пусната поръчка за още 1000 камери. <b>"Категорично видеонаблюдението e ефективно. разширяваме системата и направихме връзка със СДВР"</b>, каза Йорданка Фандъкова при проверката на довършването на новата сграда на 64 училище "Цар Симеон Велики" в кв. Симеоново, район Витоша.</p>
      <p> <br/> </p>
      <p>Тя уточни, че при желание на гражданите също ще се поставят камери и ще се включват в системата. Хората да посочат кои зони са рискови. "Ето тук в училище има видеонаблюдение, изградено от Столична община. то обхваща района на училището. Заедно с това пък директорът и учителите са си направили вътрешна система за видеонаблюдение. <i><b>Първо това е превенция между посегателства и престъпления и пази децата в двора и района на училището. Второ, ако има престъпление помага на полицията и със сигурност помага да се намали престъпността. </b></i>Това е важна политика, която ние ще продължим и следващата година. И следващия проект за бюджета също ще заложим средства за разширяване на системата на видеонаблюдение в училища, детски градини, паркове и  градски пространства. <i><b>Също така имаме предвид и рискови зони, за които гражданите желаят да има видеонаблюдение. </b></i>Знаете, че тази година в кварталите "Миленков" и "Абдовица", по желание на инициативните комитети, изградихме система за видеонаблюдение и за мен е то е ефективно", коментира Фандъкова.</p>
      <p> <br/> </p>
      <related>
        <h4>Още по темата</h4>
        <a href="http://kanal3.bg/news/bulgaria/society/109058-Yordanka-Fandakova-iska-vav-vsyako-uchilishte-da-ima-fizkulturen-salon"/>
        <a href="http://kanal3.bg/news/bulgaria/mestni-izbori-2019/107960-Yordanka-Fandakova%253A-Sofiya-nyama-vreme-za-eksperimenti%252C-tryabva-rabota-%2528SNIMKI-I-VIDEO%2529"/>
      </related>
    </article>
  </body>
</html>