<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109078-Spipaha-balgarskite-Boni-i-Klayd-v-Garciya"/>
    <meta property="og:site_name" content="Канал 3"/>
    <meta property="article:published_time" content="2019-11-18T15:56:00+00:00"/>
    <meta property="og:title" content="Спипаха българските Бони и Клайд в Гърция"/>
    <meta property="og:description" content="44-годишната българка е арестувана и предадена на прокуратурата в Катерини, издирва се мъж на 50 години"/>
  </head>
  <body>
    <article>
      <h1>Спипаха българските Бони и Клайд в Гърция</h1>
      <h2>44-годишната българка е арестувана и предадена на прокуратурата в Катерини, издирва се мъж на 50 години</h2>
      <address>
        <time datetime="2019-11-18T15:56:00+00:00">18 Nov 2019, 15:56</time>
      </address>
      <p><b>Двама българи, мъж и жена, са били преследвани няколко часа от гръцката полиция.<br/></b> </p>
      <p>Полицаи ги засекли да обират камион до Катерини, подали сигнал за арест, но българите се качили в личната си кола, направили опит да прегазят полицаите и с много висока скорост се насочили към границата. Те изоставили колата до граничния пункт "Промахон" и направили опит да напуснат Гърция.</p>
      <p> <br/><i><b>44-годишната българка е арестувана и предадена на прокуратурата в Катерини, издирва се мъж на 50 години</b></i>, предаде БНР.<br/> <br/><i><b>По време на разследване е доказано, че за една година те са извършили поне 13 обира на коли и са откраднали над 18 хиляди евро и ценни предмети.<br/></b></i> <br/> </p>
      <p>Арестуваната българка признала пред полицията, че заедно с 50-годишния ѝ приятел обирали коли от паркинги в близост до Лариса и Катерини. <i><b>Използвали заглушител за алармите на автомобили. Идвали често в Гърция, всеки път с различни коли, за да се предпазят от разпознаване от охранителни камери.</b></i></p>
      <p> </p>
      <related>
        <h4>Още по темата</h4>
        <a href="http://kanal3.bg/news/bulgaria/crime/106309-Hvanaha-novite-Boni-i-Klayd---Mima-i-Benddzaman-za-iznudvane-s-machete-v-Ispaniya"/>
      </related>
    </article>
  </body>
</html>