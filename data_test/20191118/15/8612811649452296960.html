<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/sports/cricket/news/syed-mushtaq-ali-trophy--haryana-beat-meghalaya-by-99-runs-262546"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-18T15:46:29+00:00"/>
    <meta property="og:title" content="सैयद मुश्ताक अली ट्रॉफी : हर्षल पटेल के हरफनमौला खेल की बदौलत हरियाणा ने मेघालय को हराया"/>
    <meta property="og:description" content="मुंबई : हर्षल पटेल के हरफनमौला खेल की अगुआई में हरियाणा ने सैयद मुश्ताक अली टी20 ट्रॉफी के मैच में मेघालय को 99 रनों से हरा दिया। बांद्रा कुर्ला कॉम्पलेक्स में खेले गए मैच में हरियाणा ने पहले बल्लेबाजी करते हुए 20 ओवरों में छह विकेट के नुकसान पर 202 रन बनाए थे। इसके जवाब में मेघालय तीन गेंद पहले 103 रनों पर ढेर हो गई। हर्षल ने बल्ले से 40 गेंदों पर पांच चौकों और सात छक्कों की मदद से 82 रनों का योगदान दिया वहीं गेंद से चार ओवर फेंके और 22 रन देकर तीन विकेट चटकाए।"/>
  </head>
  <body>
    <article>
      <h1>सैयद मुश्ताक अली ट्रॉफी : हर्षल पटेल के हरफनमौला खेल की बदौलत हरियाणा ने मेघालय को हराया</h1>
      <address><time datetime="2019-11-18T15:46:29+00:00">18 Nov 2019, 15:46</time> by <a rel="author">Rkumar</a></address>
      <p>मुंबई : हर्षल पटेल के हरफनमौला खेल की अगुआई में हरियाणा ने सैयद मुश्ताक अली टी20 ट्रॉफी के मैच में मेघालय को 99 रनों से हरा दिया। बांद्रा कुर्ला कॉम्पलेक्स में खेले गए मैच में हरियाणा ने पहले बल्लेबाजी करते हुए 20 ओवरों में छह विकेट के नुकसान पर 202 रन बनाए थे। इसके जवाब में मेघालय तीन गेंद पहले 103 रनों पर ढेर हो गई। हर्षल ने बल्ले से 40 गेंदों पर पांच चौकों और सात छक्कों की मदद से 82 रनों का योगदान दिया वहीं गेंद से चार ओवर फेंके और 22 रन देकर तीन विकेट चटकाए।</p>
      <p>READ NEWS : <a href="https://www.dainiksaveratimes.com/sports/cricket/news/tim-paine-slams-ben-stokes-on-david-warners-comment-262531">पेन ने स्टोक्स को लताड़ा, कहा- वार्नर का नाम इस्तेमाल</a>...<br/><br/>हर्षल के अलावा निचले क्रम में राहुल तेवतिया ने 16 गेंदों पर 36 और कप्तान अमित मिश्र ने 10 गेंदों पर 14 रनों का योगदान दिया। मेघालय की तरफ से रवि तेजा और संजय यादव ने 21-21 रन बनाए। अभय नेगी ने टीम के लिए सबसे ज्यादा 25 रन बनाए। हर्षल के अलावा हरियाणा के लिए तेवतिया ने दो विकेट लिए। युजवेंद्र चहल और अमित को एक-एक सफलता हाथ लगी।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Syed Mushtaq Ali Trophy : Haryana beat Meghalaya by 99 runs</p>
    </article>
  </body>
</html>