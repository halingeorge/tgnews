<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158777_1.html"/>
    <meta property="og:site_name" content="Novsport"/>
    <meta property="article:published_time" content="2019-11-18T15:27:00+00:00"/>
    <meta property="og:title" content="Любо Ганев: Близо 3 милиона лева съм намерил за федерацията"/>
    <meta property="og:description" content="&quot;Волейболните хора трябва да си оправим нашата колибка&quot;"/>
  </head>
  <body>
    <article>
      <h1>Любо Ганев: Близо 3 милиона лева съм намерил за федерацията</h1>
      <address><time datetime="2019-11-18T15:27:00+00:00">18 Nov 2019, 15:27</time> by <a rel="author">Пламен Димитров</a></address>
      <p>Волейболната федерация е работеща. Има пари. Там знаят дали съществуват мъртви клубове. Трябва да има мандатност, обяви легендата Любо Ганев.<br/> <br/>"Смятам, че ще бъда изключен от Управителния съвет. Това ми го казват хора. Хора от УС отиват и разказват по клубове, че съм  бил крадец, че съм бил мошеник, че съм си правил реклама на гърба на федерацията", разкри той в предаването "12+3" по БНР.<br/> <br/>Гигантът е сигурен, че ще бъде освободен на събранието на 20 декември. <br/> </p>
      <p>"Моята задача беше да намирам партньори и пари за федерацията като вицепрезидент по маркетинга и рекламата. Близо 3 милиона лева съм намерил за федерацията в последните 6-7-8 години. Проблемите могат да бъдет загладени и решени, ако хората имат желание. Не е работа на държавата да се меси, но тя може да прави каквото си иска. Държавата дава прекалено много за волейбола. Волейболните хора трябва да си оправим нашата колибка", допълни Любо Ганев. </p>
    </article>
  </body>
</html>