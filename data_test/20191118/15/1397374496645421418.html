<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/tenis/novak-juce-stigao-u-madrid-danas-saopstio-sjajne-vesti-393101.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T15:43:00+00:00"/>
    <meta property="og:title" content="Novak juče stigao u Madrid, danas saopštio sjajne vesti!"/>
    <meta property="og:description" content="Srbija spremna za početak Dejvis Kupa."/>
  </head>
  <body>
    <article>
      <h1>Novak juče stigao u Madrid, danas saopštio sjajne vesti!</h1>
      <h2>Srbija spremna za početak Dejvis Kupa.</h2>
      <address><time datetime="2019-11-18T15:43:00+00:00">18 Nov 2019, 15:43</time> by <a rel="author">Ivan Cvetković</a></address>
      <p>Najbolji srpski teniser Novak Đoković saopštio je da je u stanju da pomogne svojoj reprezentaciji na finalnom turniru Dejvis Kupa. <br/><br/>On je u nedelju doputovao u Madrid gde se priključio ostatku reprezentacije Srbije.<br/><br/><i>"Nisam imao nikakvih problema. Sve je u redu. Biću spreman za svoj prvi meč. Biti deo reprezentacije je nešto što sam uvek cenio i u čemu sam uživao. Nisam igrao nekoliko godina, nedostajao mi je taj osećaj da igram sa prijateljima i momcima koji uvek kreiraju sjajnu atmosferu. Nadam se da ćemo zajedno ostati do kraja turnira",</i> kazao je Novak u razgovoru sa novinarima.<br/><br/>Srbija svoj prvi meč na turniru igra u sredu protiv Japana.<br/><i><br/>"U ovom takmičenju je svaki poen bitan. Mečevi će se igrati na tri terena i mnogo toga će se dešavati istovremeno. Svi će biti pod pritiskom"</i>, smatra Novak.<br/><br/>Đokoviću je Madrid ove sezone ostao u lepom sećanju, pošto je osvojio masters u prestonici Španije.<br/><br/><i>"Ove godine imao sam odlično iskustvo sa Mastersa u Madridu koji sam osvojio. Volim da igram ovde, dopadaju mi se uslovi. Trenirao sam dobro"</i>, rekao je drugi teniser sveta.</p>
      <figure>
        <iframe data-src="https://twitter.com/DjokerNole/status/1196348829177655297?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/tenis/atp-novak-bez-trona-na-kraju-godine-petorica-srba-u-top-100-393072.html"/>
        <a href="https://www.sportske.net/vest/tenis/to-smo-cekali-stize-nole-392998.html"/>
        <a href="https://www.sportske.net/vest/tenis/novak-ce-posle-eliminacije-u-londonu-imati-vise-vremena-da-se-posveti-reprezentaciji-392852.html"/>
        <a href="https://www.sportske.net/vest/tenis/novak-razocaran-ali-zna-sta-dalje-392797.html"/>
        <a href="https://www.sportske.net/vest/tenis/kakva-lekcija-federer-poslao-novaka-kuci-392785.html"/>
      </related>
    </article>
  </body>
</html>