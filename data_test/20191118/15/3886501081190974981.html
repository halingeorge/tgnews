<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119483-poverenica-dodelila-gdisnj-ngrd-prva-novinaru-iz-prijepolja?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-18T15:55:05+00:00"/>
    <meta property="og:title" content="Poverenica dodelila gоdišnjе nаgrаdе, prva novinaru iz Prijepolja"/>
    <meta property="og:description" content="Novinar Televizije &quot;Forum&quot; iz Prijepolja, Aleksandar Minić dobio je danas za izveštaj o problemima samohranih roditelja prvu nagradu za reportažu o toleranciji koju mu je u Beogradu uručila poverenica Srbije za zaštitu ravnopravnosti, Brankica Janković.Povodom Medjunarodnog dana tolerancije, gоdišnjе mеdiјskе nаgrаdе Pоvеrеnikа dobili su i novinarke Jovana Netković i Milica Batričević, dopisnik televizije Prva iz Leskovca Bratislav Ilić i novinarka Radio-televizije Srbije Biljana Jovičić.Nagradjeni su i novinarka portala &quot;Espreso&quot; Suzana Trajković za priču o deskriminaciji jedne 83-godišnje žene, novinarka lista &quot;Danas&quot; Jelena Diković za tekst o transrodnoj ženi koja je pobegla iz Boesne i Hercegovine u Srbiju, novinar Vugla Aljoša Mudri za tekst o biseksualnoj orijentaciji, kao i novinarka agencije Fonet Bojana Milovanović za tekst &quot;Borba bez stida&quot; o životu dece i ljudi sa mentalnim oboljenjima, objavljen u &quot;Novom magazinu&quot;.Nagrade za &quot;Opštine ili grad jednakih mogućnosti&quot;, za doprinos razvoju ravnopravnosti…"/>
  </head>
  <body>
    <article>
      <h1>Poverenica dodelila gоdišnjе nаgrаdе, prva novinaru iz Prijepolja</h1>
      <address>
        <time datetime="2019-11-18T15:55:05+00:00">18 Nov 2019, 15:55</time>
      </address>
      <slideshow>
        <figure>
          <img src="https://static.beta.rs/thumbs/Beta-je5thoca25.556x371.jpg"/>
        </figure>
        <figure>
          <img src="https://static.beta.rs/thumbs/Beta-yqwony6t3w.556x371.jpg"/>
        </figure>
        <figure>
          <img src="https://static.beta.rs/thumbs/Beta-raxpy93r5f.556x371.jpg"/>
        </figure>
        <figure>
          <img src="https://static.beta.rs/thumbs/Beta-r2d1idj8f4.556x371.jpg"/>
        </figure>
        <figure>
          <img src="https://static.beta.rs/thumbs/Beta-xxgcpzow11.556x371.jpg"/>
        </figure>
        <figure>
          <img src="https://static.beta.rs/thumbs/Beta-pl4qxvqcb0.556x371.jpg"/>
        </figure>
        <figure>
          <img src="https://static.beta.rs/thumbs/Beta-tlb8es33y0.556x371.jpg"/>
        </figure>
      </slideshow>
      <p><b>Novinar Televizije "Forum" iz Prijepolja, Aleksandar Minić dobio je danas za izveštaj o problemima samohranih roditelja prvu nagradu za reportažu o toleranciji koju mu je u Beogradu uručila poverenica Srbije za zaštitu ravnopravnosti, Brankica Janković.</b><br/><br/>Povodom Medjunarodnog dana tolerancije, gоdišnjе mеdiјskе nаgrаdе Pоvеrеnikа dobili su i novinarke Jovana Netković i Milica Batričević, dopisnik televizije Prva iz Leskovca Bratislav Ilić i novinarka Radio-televizije Srbije Biljana Jovičić.<br/><br/>Nagradjeni su i novinarka portala "Espreso" Suzana Trajković za priču o deskriminaciji jedne 83-godišnje žene, novinarka lista "Danas" Jelena Diković za tekst o transrodnoj ženi koja je pobegla iz Boesne i Hercegovine u Srbiju, novinar Vugla Aljoša Mudri za tekst o biseksualnoj orijentaciji, kao i novinarka agencije Fonet Bojana Milovanović za tekst "Borba bez stida" o životu dece i ljudi sa mentalnim oboljenjima, objavljen u "Novom magazinu".<br/><br/>Nagrade za "Opštine ili grad jednakih mogućnosti", za doprinos razvoju ravnopravnosti, uručene su opštinama Medvedja, Priboj i Arandjelovac.<br/><br/>Poverenica Janković je na skupu u "Klubu poslanika" kazala da je Srbija napredovala od "potpuno nejasnog pojma diskriminacije" do njegovog sadašnjeg "skoro opšteg prihvatanja".<br/><br/>Ona je istakla da se napredak vidi po broju žena zaposlenim u javnom sektoru koje nisu bile primorane da odu u penziju, po zaposlenima koji su vraćeni na posao, a bili su diskriminisani zbog godina, vidi se i po zapošljavanju Roma, kao i po tome što su javni objekti pristupačniji gradjanima sa invaliditetom, starijima i deci.<br/><br/>Veliki uspeh, rekla je Jaković, jeste što očevi mogu biti pratioci deci u dečijim bolnicama, a do skoro su to mogle samo majke ili rodjake-žene.<br/><br/>Janković je naglasila da je uspeh svaki slučaj diskriminacije rešen pred poverenikom za zaštitu ravnopravnosti, kao i "svaka dobijena parnica, svako postupanje po preporuci", a uspeh je i to što je finansijska pomoć za vantelesnu oplodnju dostupnija nego pre.</p>
    </article>
  </body>
</html>