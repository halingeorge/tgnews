<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/goriska/hisa-franko-se-za-tri-tedne-seli-v-madrid"/>
    <meta property="og:site_name" content="Primorske novice"/>
    <meta property="article:published_time" content="2019-11-18T15:22:17+00:00"/>
    <meta property="og:title" content="Hiša Franko se za tri tedne seli v Madrid"/>
    <meta property="og:description" content="Jutri bo ekipa Hiše Franko začela prav posebno zgodbo v NH hotelu Eurobuilding v Madridu."/>
  </head>
  <body>
    <article>
      <h1>Hiša Franko se za tri tedne seli v Madrid</h1>
      <address><time datetime="2019-11-18T15:22:17+00:00">18 Nov 2019, 15:22</time> by <a rel="author">Sašo Dravinec</a></address>
      <p>
        <b>Jutri bo ekipa Hiše Franko začela prav posebno zgodbo v NH hotelu Eurobuilding v Madridu.</b>
      </p>
      <figure>
        <img src="https://static.primorske.si/foto/highres/politika/720216_266-hisafranko-madrid.jpg"/>
        <figcaption>Valter Kramar je danes nadziral zadnje priprave za otvoritev Hiše Franko v Madridu. Foto: Manca Istinič</figcaption>
      </figure>
      <p><b>MADRID</b> &gt; #InResidence je projekt tamkajšnje svetovalne agencije Mateo&amp;Co, v katerem ponujajo gostujočo visoko kuhinjo v španski prestolnici. Lani je gostoval <b>Mauro Colagreco</b> iz Mirazurja na Azurni obali, ki so ga letos imenovali za najboljšega kuharja na lestvici World 50 Best Restaurants, letos pa so povabili ekipo Hiše Franko na čelu z <b>Ano Roš</b> in <b>Valterjem Kramarjem</b>.</p>
      <p>“Menu bo domala enak kot doma. Vse smo vzeli s seboj, zaradi svežine se bomo odrekli le postrvim. Točili bomo izključno slovenska vina, le za aperitiv bo andaluzijski šeri,” je povedala Ana Roš, ki je danes zaklenila vrata v Starem selu in odšla za ekipo, ki je že nekaj dni v Madridu. “28 nas bo tri tedne tam, z nami bo tudi naš kuža,” je še dodala.</p>
      <p>Prostor v hotelu so španski arhitekti uredili v duhu Hiše Franko, Ana Roš pa pričakuje velik odmev v Španiji in povečan obisk španskih gostov v Sloveniji v prihodnjih mesecih. Doma bodo goste spet sprejeli 4. decembra. Še to: večerja v Madridu s priporočeno vinsko spremljavo bo stala 275 evrov.</p>
    </article>
  </body>
</html>