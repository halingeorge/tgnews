<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/sports/volei/1560672/ofi-volley-league-me-ton-kosmo-sto-pleuro-tou-gia-tin-istoriki-proti-niki/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-18T15:54:00+00:00"/>
    <meta property="og:title" content="ΟΦΗ VOLLEY LEAGUE: Με τον κόσμο στο πλευρό του για την ιστορική πρώτη νίκη"/>
    <meta property="og:description" content="Η ομάδα του Δημήτρη Ζλατιλίδη υποδέχεται στις 19:00 στο ΒΑΚ τον Παμβοχαϊκό…"/>
  </head>
  <body>
    <article>
      <h1>ΟΦΗ VOLLEY LEAGUE: Με τον κόσμο στο πλευρό του για την ιστορική πρώτη νίκη</h1>
      <address><time datetime="2019-11-18T15:54:00+00:00">18 Nov 2019, 15:54</time> by <a rel="author">Πετρούτσου Μαρία</a></address>
      <p>
        <b>Η ομάδα του Δημήτρη Ζλατιλίδη υποδέχεται στις 19:00 στο ΒΑΚ τον Παμβοχαϊκό…</b>
      </p>
      <p>Ο ΟΦΗ αναζητά την πρώτη του νίκη στην κατηγορία παρουσία των φιλάθλων του, σήμερα στις 19:00 (ΕΡΤ) στο κλειστό γυμναστήριο του Βαρδινογιάννειου Αθλητικού Κέντρου. Η ομάδα του Δημήτρη Ζλατιλίδη έδειξε ότι μπορεί να είναι ιδιαίτερα ανταγωνιστική στο φετινό πρωτάθλημα και καλείται σήμερα κόντρα σε έναν αντίπαλο στα μέτρα της, να κάνει την υπέρβαση και να φτάσει στην πρώτη, ιστορική νίκη στην <a href="http://www.volleyleague.gr/index.php/component/k2/item/8150/o-f-i-g-a-s-pamvoxaikos-3i-agonistiki-18-11-19-00-ert">Volley League</a>.</p>
      <p>Στον ΟΦΗ περιμένουν οι φίλαθλοι της ομάδας να δημιουργήσουν μία ζεστή ατμόσφαιρα, όπως έκαναν και κόντρα στον Παναθηναϊκό, ενισχύοντας της προσπάθεια τους.</p>
      <p>Ο Παμβοχαϊκός ταξίδεψε αεροπορικών το πρωί για το Ηράκλειο χωρίς τον Παναγιώτη Παπαδόπουλο ο οποίος θα μείνει εκτός αγώνων για ένα μήνα μετά το κάταγμα στον παράμεσο που έπαθε στον αγώνα με τον ΠΑΟΚ. Βασικός ακραίος θα είναι ο Φρίξος Κωτσάκης</p>
      <p>Ο προπονητής του Παμβοχαϊκού Νίκος Νεόφυτος είπε: «Έχω πει πως θα πέσουμε μέχρι τελευταίου. Είναι μεγάλη απουσία του Παπαδόπουλου αλλά ο Κωτσάκης έχει δείξει πως είναι πολύ ικανός. Η ομάδα θα καλύψει τα προβλήματα και θα πάμε για τη νίκη. Ο ΟΦΗ έχει τον ενθουσιασμό του πρωτάρη, έχει καλούς αθλητές Έλληνες και ξένους και είναι δυνατή έδρα. Αν παίξουμε όπως με τον ΠΑΟΚ θα είμαι ευχαριστημένος».</p>
      <p>Διαιτητές του αγώνα είναι οι: Κουτσούλας, Αγγελίδης, Παρατηρητής: Ράπτης, Επόπτες: Κανδηλιεράκης, Κόκκας, Γραμματεία: Εμμανοηλίδη.</p>
      <p><b>Tα αποτελέσματα της 3ης αγωνιστικής του πρωταθλήματος Volley League 2019-20:</b><br/>Μ.Γ.Σ.Εθνικός Αλεξανδρούπολης - Παναθηναϊκός Α.Ο. 0-3<br/>Π.Α.Ο.Κ. - Α.Σ.Ελπίδα Αμπελοκήπων 3-1</p>
      <p>Α.Ο.Φοίνικας Σύρου - Ολυμπιακός Σ.Φ.Π. 0-3<br/>Ηρακλής Πετοσφαίριση 2015 - Α.Ο.Π.Κηφισιάς 3-0</p>
      <p><b>Δευτέρα 18 Νοεμβρίου 2019</b><br/>Γυμναστήριο Βαρδινογιάνειο Α.Κ. Ηράκλειο 19.00 (ΕΡΤ): Ο.Φ.Η. - Γ.Α.Σ.Παμβοχαϊκός<br/>Διαιτητές: Κουτσούλας, Αγγελίδης, Παρατηρητής: Ράπτης, Επόπτες: Κανδηλιεράκης, Κόκκας, Γραμματεία: Εμμανουηλίδη.</p>
      <p><b>H Bαθμολογία</b><br/>1. Ηρακλής 9<br/>2. Ολυμπιακός 9<br/>3. Φοίνικας Σύρου 6<br/>4.Παναθηναικός 6<br/>5. ΠΑΟΚ 6<br/>6. Κηφισιά 3<br/>7. Παμβοχαικός 2*<br/>8. Ελπίδα 1<br/>9.ΟΦΗ 0 *<br/>10. Εθνικός Αλεξανδρούπολης 0</p>
      <p>*Ο ΟΦΗ και Παμβοχαικός με ένα παιχνίδι λιγότερο.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/sports/volei/1560612/deipno-ston-ofi-prin-to-auriano-paihnidi-me-ton-pamvohaiko/"/>
        <a href="https://www.neakriti.gr/article/sport/sports/volei/1559721/kerkida-athliton-apo-olokliri-tin-kriti-sto-volei-tou-ofi/"/>
        <a href="https://www.neakriti.gr/article/sport/sports/volei/1559651/to-kleisto-tou-vak-egine-palataki/"/>
      </related>
    </article>
  </body>
</html>