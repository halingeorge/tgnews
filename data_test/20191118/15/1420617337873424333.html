<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/roma-visite-dermatologiche-gratuite-al-policlinico-gemelli-per-chi-soffre-di-dermatite-atopica.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-18T15:12:14+00:00"/>
    <meta property="og:title" content="Roma, visite dermatologiche gratuite al Policlinico Gemelli per chi soffre di dermatite atopica"/>
    <meta property="og:description" content="La Campagna nazionale di sensibilizzazione sulla dermatite atopica dell’adulto, “Dalla parte della tua pelle” che prevede visite dermatologiche gratuite su prenotazione per chi soffre di questa patologia, fa tappa al Policlinico Universitario A. Gemelli IRCCS sabato 23 novembre. La Campagna, promossa dalla “Società Italiana di Dermatologia medica, chirurgica, estetica e delle Malattie Sessualmente Trasmesse” (SIDeMaST), […]"/>
  </head>
  <body>
    <article>
      <h1>Roma, visite dermatologiche gratuite al Policlinico Gemelli per chi soffre di dermatite atopica</h1>
      <h2>ROMA: VISITE DERMATOLOGICHE GRATUITE PER LA DERMATITE ATOPICA - POLICLINICO GEMELLI - SABATO 23 NOVEMBRE</h2>
      <address><time datetime="2019-11-18T15:12:14+00:00">18 Nov 2019, 15:12</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2018/12/gemelli.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>La Campagna nazionale di sensibilizzazione sulla dermatite atopica dell’adulto, <b>“Dalla parte della tua pelle”</b> che prevede visite dermatologiche gratuite su prenotazione per chi soffre di questa patologia, fa tappa al <b>Policlinico Universitario</b> <b>A. Gemelli IRCCS</b> sabato 23 novembre.</p>
      <p>La Campagna, promossa dalla “Società Italiana di Dermatologia medica, chirurgica, estetica e delle Malattie Sessualmente Trasmesse” (SIDeMaST), prevede consulti gratuiti su prenotazione in trenta centri ospedaliero-universitari in cui gli specialisti dermatologici saranno a disposizione per aiutare gli adulti che soffrono di dermatite atopica per intraprendere il percorso di cura più adatto alle singole esigenze dei pazienti.</p>
      <p>Sabato 23 novembre presso gli ambulatori della UOC di Dermatologia della Fondazione Policlinico Universitario Agostino Gemelli IRCCS (9° piano Ala C) diretta dalla Professoressa Ketty Peris, ordinario di Dermatologia all’Università Cattolica, campus di Roma, chi soffre di <b>dermatite atopica</b> potrà prenotare una visita di controllo dermatologico gratuito telefonando ai numeri<b> 345 7686815 – 340 4279447 dal lunedì al venerdì dalle ore 9,00 alle ore 15,00.</b></p>
      <p>La Campagna “<b>Dalla Parte della tua pelle</b>” è promossa da SIDeMaST con il Patrocinio di ADOI (Associazione<br/>Dermatologi Venereologi Ospedalieri Italiani e della Sanità Pubblica) e di ANDEA (Associazione Nazionale<br/>Dermatite Atopica) e realizzata grazie al contributo incondizionato di Sanofi Genzyme. </p>
      <p>Per ulteriori informazioni:<a href="http://www.dallapartedellatuapelle.it/"> www.dallapartedellatuapelle.it</a></p>
      <h3>LA DERMATITE ATOPICA</h3>
      <p>La<b> dermatite atopica</b> è una malattia infiammatoria cronica ad interesse sistemico non contagiosa che colpisce tra il 10 e il 20% in età pediatrica e circa il 5% in età adulta.</p>
      <p>La dermatite atopica è caratterizzata da un prurito intenso e costante, forte secchezza della cute, comparsa di rossore diffuso e vescicole su diverse aree del corpo che possono variare a seconda dell’età del paziente. La patologia in età adulta colpisce principalmente le mani e i piedi, le pieghe dei gomiti e delle ginocchia, i polsi e le caviglie, il collo, il viso e il torace. Il decorso è cronico recidivante, si alternano periodi di remissione parziale a periodi di peggioramento.</p>
      <p>Campagna promossa da: Con il Patrocinio di:<br/>E’ una malattia sistemica, complessa e multifattoriale scatenata, oltre che dalla predisposizione genetica, da fattori ambientali come l’inquinamento, l’esposizione ad allergeni alimentari, irritanti e allergeni da contatto.</p>
      <p>L’impatto sulla qualità della vita dei pazienti è significativo: l’aspetto della cute arrossata e desquamante può infatti interferire con le relazioni sociali e il prurito forte e incessante può causare difficoltà di concentrazione, perdita di sonno, stanchezza. La dermatite atopica si associa spesso ad altre manifestazioni come asma, rino-congiuntivite allergica, rinosinusite con polipi nasali e allergie alimentari.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/roma-visite-dermatologiche-gratuite-al-policlinico-gemelli-per-chi-soffre-di-dermatite-atopica.html"/>
        <a href="https://www.ilcorrieredellacitta.com/news/monterotondo-drogato-aveva-forzato-il-posto-di-blocco-causando-un-grave-incidente-ma-era-tornato-libero.html"/>
        <a href="https://www.ilcorrieredellacitta.com/news/centocelle-incontro-a-sorpresa-tra-il-premier-conte-e-i-proprietari-dei-locali-incendiati.html"/>
        <a href="https://www.ilcorrieredellacitta.com/ambiente/velletri-consiglio-straordinario-no-unanime-alla-discarica-ecoparco-i-proprietari-del-terreno-non-sapevano-nulla-del-progetto.html"/>
        <a href="https://www.ilcorrieredellacitta.com/news/maltempo-pomezia-la-decisione-sulle-scuole-per-la-giornata-di-domani.html"/>
        <a href="https://www.ilcorrieredellacitta.com/news/roma-auto-investe-un-uomo-mentre-fa-jogging-il-guidatore-aveva-la-patente-scaduta-da-6-anni.html"/>
      </related>
    </article>
  </body>
</html>