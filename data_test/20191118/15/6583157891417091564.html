<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/skorodowana-rura-przyczyna-wycieku-gazu-sytuacja-jest-juz-opanowana-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-18T15:03:00+00:00"/>
    <meta property="og:title" content="Skorodowana rura przyczyną wycieku gazu. Sytuacja jest już opanowana (zdjęcia)"/>
    <meta property="og:description" content="Kilkadziesiąt minut trwały działania strażaków w jednej z podlubelskich miejscowości, gdzie po południu doszło do rozszczelnienia gazociągu. Obecnie trwa jego naprawa."/>
  </head>
  <body>
    <article>
      <h1>Skorodowana rura przyczyną wycieku gazu. Sytuacja jest już opanowana (zdjęcia)</h1>
      <address>
        <time datetime="2019-11-18T15:03:00+00:00">18 Nov 2019, 15:03</time>
      </address>
      <p>
        <b>Kilkadziesiąt minut trwały działania strażaków w jednej z podlubelskich miejscowości, gdzie po południu doszło do rozszczelnienia gazociągu. Obecnie trwa jego naprawa.</b>
      </p>
      <p>W poniedziałek około godziny 13:30 na terenie jednej z posesji w miejscowości Rudnik w gminie Wólka zaczął ulatniać się gaz. Natychmiast powiadomione zostały służby ratunkowe. Na miejscu interweniowały cztery zastępy strażaków ze specjalistycznej grupy ratownictwa chemicznego i ekologicznego Komendy Miejskiej Państwowej Straży Pożarnej w Lublinie oraz pogotowie gazowe.</p>
      <p>Jak nam wyjaśniał kpt. Andrzej Szacoń z KM PSP w Lublinie, strazacy po przybyciu na miejsce ustalili miejsce wycieku a następnie jego przyczynę. Okazała się nią skorodowana rura doprowadzająca gaz do budynku.</p>
      <p>Strażacy dokonali wstępnego uszczelnienia rury oraz zabezpieczyli teren. Następnie pracownicy pogotowia gazowego odłączyli dopływ gazu i zajmują się obecnie naprawą gazociągu. Działania straży pożarnej już się zakończyły.</p>
      <figure>
        <img src="https://www.lublin112.pl/wp-content/uploads/2019/11/160-3-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/161-6-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/163-7-1280x960.jpg"/>
      </figure>
      <p>(fot. nadesłane – Adrian)</p>
    </article>
  </body>
</html>