<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/samsung-galaxy-one-z-zakrzywionym-z-kazdej-strony-ekranem/"/>
    <meta property="og:site_name" content="CHIP"/>
    <meta property="article:published_time" content="2019-11-18T15:28:57+00:00"/>
    <meta property="og:title" content="Samsung Galaxy One z zakrzywionym z każdej strony ekranem"/>
    <meta property="og:description" content="14 marca Samsung wypełnił wniosek patentowy dotyczący smartfonu z mocno zakrzywionymi krawędziami. Niedawno otrzymał on akceptacje urzędu ochrony własności intelektualnej. Bardzo możliwe, że będzie to Galaxy One, czyli model, który według jednej teorii zastąpi dotychczasowe produkty z serii Galaxy i Note. 14 marca Samsung wypełnił wniosek patentowy dotyczący smartfonu z mocno zakrzywionymi krawędziami. Niedawno otrzymał on akceptacje urzędu ochrony własności intelektualnej. Bardzo możliwe, że będzie to Galaxy One, czyli model, który według jednej teorii zastąpi dotychczasowe produkty z serii Galaxy i Note. Poza elastycznymi wyświetlaczami, które są teraz na topie, producenci eksperymentują nadal z bardziej tradycyjnymi formami. Samsung Display, który w swojej historii jako jeden z pierwszych producentów postawił na zakrzywione krawędzie, ma w zanadrzu następny śmiały projekt. Jak poinformowała redakcja serwisu Letsgodigital koreańska firma otrzymała patent na mobilne urządzenie elektroniczne z wyświetlaczem,…"/>
  </head>
  <body>
    <article>
      <h1>Samsung Galaxy One z zakrzywionym z każdej strony ekranem</h1>
      <address><time datetime="2019-11-18T15:28:57+00:00">18 Nov 2019, 15:28</time> by <a rel="author">Sylwia Zimowska</a></address>
      <p>
        <b>14 marca Samsung wypełnił wniosek patentowy dotyczący smartfonu z mocno zakrzywionymi krawędziami. Niedawno otrzymał on akceptacje urzędu ochrony własności intelektualnej. Bardzo możliwe, że będzie to Galaxy One, czyli model, który według jednej teorii zastąpi dotychczasowe produkty z serii Galaxy i Note.</b>
      </p>
      <p>Poza elastycznymi wyświetlaczami, które są teraz na topie, producenci eksperymentują nadal z bardziej tradycyjnymi formami. Samsung Display, który w swojej historii jako jeden z pierwszych producentów postawił na zakrzywione krawędzie, ma w zanadrzu następny śmiały projekt. Jak poinformowała redakcja serwisu Letsgodigital koreańska firma otrzymała patent na mobilne urządzenie elektroniczne z wyświetlaczem, który zachodziłby bardzo mocno na wszystkie boki. <b>W efekcie projekt przewiduje całkowicie bezramkowy smartfon o mocno obłych brzegach. Według niektórych tak może właśnie wyglądać Galaxy One.</b></p>
      <figure>
        <img src="https://www.chip.pl/uploads/2019/11/jmsWDBtnGjL6hu4EKpnBFPDCGdECegh8.jpg"/>
        <figcaption>Wniosek patentowy Samsunga (fot. <a href="https://nl.letsgodigital.org/smartphones/samsung-galaxy-one-telefoon/?fbclid=IwAR1QN_nMKgLrTKH3Fvy6q8r65vrv2pqB1Rp4hBaZivg-m8LgvcRyF8od1uY">letsgodigital.org</a>)</figcaption>
      </figure>
      <p>Z rysunków technicznych wynika, że boki urządzenia byłyby na tyle grube, że zmieszczą się na nich ikonki – mogą to być skróty do ulubionych aplikacji czy sterowania multimediami. Na schemacie nie widać niestety żadnych portów – ani audio, ani do ładowania. Producent musiałby tu zastosować wyłącznie ładowanie bezprzewodowe. Ponieważ brakuje też notcha i mechanizmu wysuwania, prawdopodobnie aparat przedni oraz głośnik trafią pod ekran.</p>
      <p>Ponieważ konstrukcja jest zupełnie inna niż to co znamy z serii Galaxy i Note, spekuluje się, że może to być jeden z przedstawicieli nowej serii, która położyłaby kres poprzednim. Galaxy One, według sugestii chociażby Evana Blassa, branżowego blogera, miałby być pierwszym modelem, który zastąpi Galaxy S11 i Galaxy Note 11. Ostatnie przecieki sugerują też, że nowy flagowiec Samsunga, otrzyma kamerę o rozdzielczości 108 MP. Podobną matrycę otrzymał ostatnio Xiaomi Mi Note 10 Pro. Użytkownik Samsunga mógłby kręcić nawet filmy w rozdzielczości 8K. Dla fanów mobilnej fotografii nastają najwyraźniej złote czasy. | CHIP</p>
      <p>
        <a href="https://www.chip.pl/2019/10/galaxy-s11-ze-spektrometrem-policzy-kalorie-w-produktach/">
          <b>WARTO PRZECZYTAĆ: </b>
        </a>
      </p>
      <p>0 +1 +3</p>
      <related>
        <a href="https://www.chip.pl/2019/10/galaxy-s11-ze-spektrometrem-policzy-kalorie-w-produktach"/>
      </related>
    </article>
  </body>
</html>