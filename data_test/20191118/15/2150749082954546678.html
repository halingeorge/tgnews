<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/ukrayinskih-politv-yazniv-dudku-i-bessarabova-etapuvali-v-okupovaniy-simferopol/"/>
    <meta property="og:site_name" content="Прямий"/>
    <meta property="article:published_time" content="2019-11-18T15:53:00+00:00"/>
    <meta property="og:title" content="Українських політв'язнів Дудку і Бессарабова етапували в окупований Сімферополь"/>
    <meta property="og:description" content="Фігуранти &quot;справи українських диверсантів&quot; Володимир Дудка та Олексій Бессарабов знаходяться у СІЗО в окупованому Сімферополі. Про це повідомив у Facebook"/>
  </head>
  <body>
    <article>
      <h1>Українських політв'язнів Дудку і Бессарабова етапували в окупований Сімферополь</h1>
      <address>
        <time datetime="2019-11-18T15:53:00+00:00">18 Nov 2019, 15:53</time>
      </address>
      <p>
        <b>Фігуранти "справи українських диверсантів" Володимир Дудка та Олексій Бессарабов знаходяться у СІЗО в окупованому Сімферополі.</b>
      </p>
      <p>Про це повідомив у <a href="https://www.facebook.com/tarasibragimov/posts/1244727095727503?__tn__=H-R">Facebook</a> журналіст Тарас Ібрагімов.</p>
      <p>За його словами, засуджених Дудку і Бессарабова перевезли з Москви, де розглядалася апеляція на вирок.</p>
      <p>"Володимир Дудка та Олексій Бессарабов, засуджені у справі диверсантів знову в СІЗО Сімферополя. Днями їх привезли етапом з Москви, де апеляція засилила вирок [14 років кожному] назад у Крим", - написав Ібрагімов.</p>
      <p>Ібрагімов додав, що політв'язням сьогодні передали продукти. Також очікується, що сьогодні-завтра буде побачення з рідними.</p>
      <p>"Касаційну скаргу адвокати готують. З СІЗО Сімферополя Володимира і Олексія через якийсь час розподілять у колонії для відбування покарання", - написав Ібрагімов.</p>
      <p>Нагадаємо, <a href="https://prm.ua/sud-rf-zalishiv-bez-zmin-viroki-ukrayinskih-diversantiv-dudki-i-besarabova/">Верховний Суд РФ над українськими громадянами Володимиром Дудкою та Олексієм Бессарабовим залишив без змін вирок так званого Верховного Суду Криму - 14 років колонії за нібито підготовку диверсій.</a></p>
      <p>Раніше повідомлялося, що <a href="https://prm.ua/spravu-ukrayinskih-diversantiv-dudki-i-bessarabova-napravili-na-apelyatsiyu-do-rf/">справу "українських диверсантів" Дудки і Бессарабова направили на апеляцію до РФ.</a></p>
      <p>Нагадаємо, <a href="https://prm.ua/okupanti-dali-krimskim-diversantam-po-14-rokiv-v-yaznitsi/">так званий Севастопольський міський суд у тимчасово окупованому Росією Криму засудив українців Володимира Дудку та Олексія Бессарабова за "підготовку диверсій" до 14 років колонії суворого режиму кожному.</a></p>
      <related>
        <h4>Схожі новини</h4>
        <a href="https://prm.ua/v-okupovanomu-krimu-sud-zalishiv-pid-areshtom-shistoh-figurantiv-spravi-hizb-ut-tahrir/"/>
        <a href="https://prm.ua/u-rosiyi-initsiyuvali-kriminalnu-spravu-proti-vidomoyi-krimnashistki-cherez-slova-pro-okupovaniy-krim/"/>
        <a href="https://prm.ua/u-zelenskogo-viznachilis-z-planom-deokupatsiyi-krimu-tri-pershih-kroki/"/>
      </related>
    </article>
  </body>
</html>