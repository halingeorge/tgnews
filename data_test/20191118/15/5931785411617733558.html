<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/18/crveno-beli-ocekuju-pocetak-nove-serije-pobeda/"/>
    <meta property="og:site_name" content="Sportska centrala"/>
    <meta property="article:published_time" content="2019-11-18T15:27:35+00:00"/>
    <meta property="og:title" content="Crveno-beli očekuju početak nove serije pobeda"/>
    <meta property="og:description" content="Niz pobeda Crvene zvezde na domaćoj sceni prekinut je u Ivanjici, pred prvenstvenu pauzu, a u crveno-belom taboru očekuju da duel sa Mačvom u Kupu Srbije, koji se igra u sredu od 18 časova, bude početak nove serije pobeda. – U Zvezdi su ciljevi uvek najviši, ove sezone ćemo težiti da osvojimo duplu krunu tako […]"/>
  </head>
  <body>
    <article>
      <h1>Crveno-beli očekuju početak nove serije pobeda</h1>
      <address><time datetime="2019-11-18T15:27:35+00:00">18 Nov 2019, 15:27</time> by <a rel="author">Darko</a></address>
      <p>Niz pobeda Crvene zvezde na domaćoj sceni prekinut je u Ivanjici, pred prvenstvenu pauzu, a u crveno-belom taboru očekuju da duel sa Mačvom u Kupu Srbije, koji se igra u sredu od 18 časova, bude početak nove serije pobeda.</p>
      <p><b>– U Zvezdi su ciljevi uvek najviši, ove sezone ćemo težiti da osvojimo duplu krunu tako da smo maksimlano koncentrisani na duel sa Mačvom koja je ostala naš dužnik u Kupu Srbije. Igramo na našem stadionu, očekujem da ćemo uz pomoć navijača, koje ovom prilikom pozivam da nas podrže u što većem broju kako bismo ostvarili novu pobedu i bar što se tiče kupa uspešno završiti jesenji deo. Svesni smo da je kup specifično takmičenje, da su u 90 minuta svakakva iznenadjenja moguća. Znamo kvalitet rivala jer smo igrali nedavno sa njima u šampionatu tako da se temeljno pripremamo za meč – </b>rekao je golman crveno-belih Zoran Popović.</p>
      <p>I odmah naglašava da su svi svesni težine i izazova u narednom periodu.</p>
      <p>
        <b>– Normalno je da se razmišlja i o Radničkom, Bajernu i svemu što nam predstoji, ali baš zbog toga koncentracija je samo na Mačvi. Znamo koliko je opasno da se “preskaču protivnici” i baš zbog toga ulazimo punom snagom u kup utakmici kako bismo pobedom otvorili, svi očekujemo, dobru seriju u finišu polusezone i podigli nivo samopouzdanja i atmosfere.</b>
      </p>
      <p>Popović koristi svaku priliku koju mu pruža Vladan Milojević, uspešno je odmenio Milana Borjana na pet utakmica, četiri u prvenstvu i u prvom kolu Kupa protiv Trepče i u 450 minuta primio je samo dva gola, protiv Rada i TSC a ostvario stopostotan učinak.</p>
      <p><b>– Zvezda mora da ima tri kvalitetna golmana i naš posao je da uvek budemo spremni da odradimo naš posao maksimalno kvalitetno. Ko god bude izmedju stativa uvren sam da će uspešno odraditi posao –</b> ističe 31-godišnji čuvar mreže Crvene zvezde.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/17/problemi-za-milojevica-jedan-igrac-sigurno-propusta-bajern-dvojica-pod-znakom-pitanja/"/>
        <a href="https://www.sportskacentrala.com/2019/11/16/jovicic-vraticu-se-jaci-nego-ikad/"/>
        <a href="https://www.sportskacentrala.com/2019/11/15/kako-odoleti-betis-poslao-ozbiljnu-ponudu-zvezdi-za-mladog-vezistu/"/>
        <a href="https://www.sportskacentrala.com/2019/11/15/marin-republika-srpska-je-crveno-bela/"/>
        <a href="https://www.sportskacentrala.com/2019/11/15/poznat-termin-meca-crvena-zvezda-macva/"/>
        <a href="https://www.sportskacentrala.com/2019/11/15/borjanu-opcija-i-mls-liga/"/>
        <a href="https://www.sportskacentrala.com/2019/11/14/zvezdi-milionska-kazna-partizan-i-vojvodina-placaju-zbog-vredjanja-kokeze/"/>
        <a href="https://www.sportskacentrala.com/2019/11/14/zvezda-zeli-da-se-rastereti-strancima-boaci-prvi-na-spisku-za-depart/"/>
        <a href="https://www.sportskacentrala.com/2019/11/13/vazan-potpis-u-zvezdi/"/>
      </related>
    </article>
  </body>
</html>