<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3377930/iyi-partiden-chpli-belediyelere-kimisi-eyalet-baskani-kimisi"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T15:39:00+00:00"/>
    <meta property="og:title" content="İYİ Parti'den CHP'li belediyelere: &quot;Kimisi eyalet başkanı kimisi...&quot;"/>
    <meta property="og:description" content="İYİ Parti Grup Başkanvekili ve İzmir Milletvekili Müsavat Dervişoğlu, seçimlerde ittifak kapsamında destekledikleri CHP'li belediye başkanlarına tepki gösterdi. &quot;Onlar bizim belediye başkanlarımız gibi kendilerini ilgilendiren konularda konuşsunlar. Kimisi eyalet başkanı gibi konuşuyor, kimisi cumhurbaşkanı gibi konuşuyor&quot; diyen Dervişoğlu, &quot;Bunlar söylemlerine çeki düzen versinler, kendilerini uyarıyorum; demokrasi açısından önemli bir kilit taşı olma özelliği taşıyan Kıbrıs la ilgili laf dile düştüğü gibi sarf edilmez. Biz belediye başkalarımızdan hizmet bekliyoruz&quot; ifadelerini kullandı."/>
  </head>
  <body>
    <article>
      <h1>İYİ Parti'den CHP'li belediyelere: "Kimisi eyalet başkanı kimisi..."</h1>
      <h2>İYİ Parti Grup Başkanvekili ve İzmir Milletvekili Müsavat Dervişoğlu, seçimlerde destekledikleri CHP'li belediyelere tepki göstererek "Kimisi eyalet başkanı, kimisi cumhurbaşkanı gibi konuşuyor" dedi.</h2>
      <address>
        <time datetime="2019-11-18T15:39:00+00:00">18 Nov 2019, 15:39</time>
      </address>
      <p>İYİ Parti Grup Başkanvekili ve İzmir Milletvekili Müsavat Dervişoğlu, seçimlerde ittifak kapsamında destekledikleri CHP'li belediye başkanlarına tepki gösterdi. "Onlar bizim belediye başkanlarımız gibi kendilerini ilgilendiren konularda konuşsunlar. Kimisi eyalet başkanı gibi konuşuyor, kimisi cumhurbaşkanı gibi konuşuyor" diyen Dervişoğlu, "Bunlar söylemlerine çeki düzen versinler, kendilerini uyarıyorum; demokrasi açısından önemli bir kilit taşı olma özelliği taşıyan Kıbrıs la ilgili laf dile düştüğü gibi sarf edilmez. Biz belediye başkalarımızdan hizmet bekliyoruz" ifadelerini kullandı.</p>
      <p>Dervişoğlu'nun konuşmasının devamında dile getirdiği, "Bunlar söylemlerine çeki düzen versinler, kendilerini uyarıyorum; demokrasi açısından önemli bir kilit taşı olma özelliği taşıyan Kıbrıs la ilgili laf dile düştüğü gibi sarf edilmez" sözleri İzmir Büyükşehir Belediye Başkanı Tunç Soyer'i akıllara getirdi.</p>
      <p>Soyer, "Kıbrıs’ı Kıbrıslılara bırakırsak, en doğrusu bu olacak. Ancak hiç bırakmıyoruz. Herkes Ada’nın bir tarafından çekiştiriyor. Ben bunu doğru bulmuyorum. Kıbrıs’ın jeopolitik önemini falan bir kenara koyup, adayı Kıbrıslılara bırakmak lazım. Kaderlerini kendileri belirlemeli. Ben iki halkın barış içinde yaşamalarından, birlikte karar üretmesinden yanayım. Herkes çok fazla müdahil oluyor, sadece Türkiye değil. Filler tepişir, çimenler ezilir. Onlar tepişiyor. Olan Kıbrıslılara oluyor" sözlerini kaydetmişti.</p>
      <h3>"KİMİSİ EYALET BAŞKANI, KİMİSİ CUMHURBAŞKANI GİBİ KONUŞUYOR"</h3>
      <p>İYİ Parti Grup Başkanvekili ve İzmir Milletvekili Müsavat Dervişoğlu, seçimlerde destekledikleri CHP'li belediyeler ile ilgili olarak yaptığı eleştiri şu şekilde:</p>
      <p>"Seçilmiş belediye başkanlarını kutluyor, ama buradan bir uyarıda bulunmaktan kendimi alıkoyamıyorum. Onlar bizim belediye başkanlarımız gibi kendilerini ilgilendiren konularda konuşsunlar. Kimisi eyalet başkanı gibi konuşuyor, kimisi cumhurbaşkanı gibi konuşuyor. Bu konuştukları da zaten iktidar partisi tarafından radarla takip ediliyor, ifadeleri millet ittifakın ruhuna zarar veriyor. Bunlar söylemlerine çeki düzen versinler, kendilerini uyarıyorum; demokrasi açısından önemli bir kilit taşı olma özelliği taşıyan Kıbrıs la ilgili laf dile düştüğü gibi sarf edilmez. Biz belediye başkalarımızdan hizmet bekliyoruz.</p>
      <p>Biz, belediye başkanlarımızdan hizmet ve istihdam istiyoruz. 24 saat yaşanabilir şehir istiyoruz. Tarımın canlandırılması için hamleler istiyoruz. Biz büyükşehir belediye başkanımızdan körfezi, fuarı geri istiyoruz. İzmir’i sağlık tarım ve eğitim kenti olarak görmek istiyoruz. Kendi görev alanında bir takım sorumlulukları yerine getirmesini istiyor, İyi Parti olarak da üzerimize düşeni yapacağımızı taahhüt ediyoruz. Ama yanlış laf, icraat ve uygulamalar söz konusu olursa başka partilere olan opsiyonumuzu onlara tanımayız, dillerine düşükleri gibi konuşurlarsa, dilime düştüğü gibi konuşurum"</p>
    </article>
  </body>
</html>