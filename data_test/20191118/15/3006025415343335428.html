<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/sivagi_18.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-18T15:27:00+00:00"/>
    <meta property="og:title" content="கோத்தாவிற்கு 100 நாள்:சிவாஜியின் புதிய வெடி!"/>
    <meta property="og:description" content="ஜனாதிபதியாக பதவி ஏற்றுள்ள கோத்தபாயவுக்கு தமிழர் இனப் பிரச்சனைக்கு தீர்வுக்கான நூறு நாட்கள் அவகாசம் வழங்குவதாக எம்.கே.சிவாஜிலிங்கம் தெர..."/>
  </head>
  <body>
    <article>
      <h1>கோத்தாவிற்கு 100 நாள்:சிவாஜியின் புதிய வெடி!</h1>
      <address><time datetime="2019-11-18T15:27:00+00:00">18 Nov 2019, 15:27</time> by <a rel="author">டாம்போ</a></address>
      <figure>
        <img src="https://1.bp.blogspot.com/-CLKJDgRSrE0/XdK4XjdDS7I/AAAAAAAAMlE/xkMz2meEAjQZyTFuVltNOv1fhja0YAX6gCNcBGAsYHQ/s1600/sivagilingam.jpg"/>
      </figure>
      <p>ஜனாதிபதியாக பதவி ஏற்றுள்ள கோத்தபாயவுக்கு தமிழர் இனப் பிரச்சனைக்கு தீர்வுக்கான நூறு நாட்கள் அவகாசம் வழங்குவதாக எம்.கே.சிவாஜிலிங்கம் தெரிவித்துள்ளார்.</p>
      <p>யாழ்ப்பாணம் இன்று திங்கட்கிழமை நடைபெற்ற ஊடகவியாளர் சந்திப்பில் கருத்து வெளியிட்ட அவர் 100 ஆவது நாள் முடிவதற்குள் தமிழர் இனப் பிரச்சனைக்கு தீர்வுக்கான உறுதியான நடவடிக்கையை எடுக்க வேண்டும்.</p>
      <p>அதனை எடுக்க தவறினால் சர்வதேச ரீதியாக ஐநாவின் உதவியுடன் வடக்கு கிழக்கு பிராந்திய பகுதியில் பொதுசன வாக்கெடுப்பு நடத்துமாறு நாம் பகிரங்கமாக கோருவோம் எனவும் தெரிவித்தார்.</p>
      <p>தமிழ் மக்கள் மீது இனப்படுகொலைகளில் ஈடுபட்ட போர்க் குற்றத்தில் ஈடுபட்ட ஓர் போர் குற்றவாளியால் இனப் பிரச்சனைக்கு சரியான தீர்வு நீதி கிடைக்கும் வரை எம்மால் வாழ்த்துக்கூற முடியாது.</p>
      <p>முன்னாள் பாதுகாப்பு செயலாளரின் வெற்றிக்காக வாழ்த்துகளை கூறும் மன நிலையில் தமிழ் மக்கள் இல்லை. நானும் அந்த மன நிலையில் இல்லை.</p>
      <p>ஓர் ஜனநாயக நாட்டிலே நாட்டின் ஜனாதிபதி ஆனதும் முதல் நூறு நாட்கள் வழங்கப்படும்.அந்த நாட்காளில் அவருக்கு எதிரான பாரதூரமான போராட்டங்களோ, கருத்துக்களோ, விமர்சனங்களோ முன்வைக்கப்படுவதில்லை.</p>
      <p>ஆகவே தற்போது ஜனாதிபதியாக பதவி ஏற்றுள்ள கோத்தபாயவுக்கும் 100 நாட்கள் நாம் வழங்குகின்றோம்.</p>
      <p>நூறாவது நாள் முடிவதற்குள் தமிழர் இனப் பிரச்சனைக்கு தீர்வுக்கானஉறுதியான நடவடிக்கையை எடுக்க வேண்டும்.</p>
      <p>அதனை எடுக்க தவறினால் சர்வதேச ரீதியாக ஐநாவின் உதவியுடன் வடக்கு கிழக்குபிராந்திய பகுதியில் பொதுசன வாக்கெடுப்பு நடத்துமாறு நாம் பகிரங்கமாக கோரிஇலங்கையிலும் சர்வதேச ரீதியாகவும் அழுத்தங்களை கோருவோம்.எந்த தடை வந்தாலும்சந்திக்க தயார்.</p>
      <p>ஆகக் குறைந்தது இணைப்பாட்சி, சமஸ்டியை கொண்டதான தீர்வையாவது ஐக்கிய இலங்கைக்குள் வழங்க முன்வரவேண்டும்.</p>
      <p>பௌத்த மதம் ஆழமாக வேர் ஊன்றிய இடத்தில் வைத்து புதிய ஜனாதிபதி தனது பதவியை ஏற்றுள்ளார்.</p>
      <p>அனுராதபுரத்தில் துட்டகைமுனு நினைவு சின்னத்துக்கு முன்பாக பதவி ஏற்றுள்ளார். இதன் ஊடாக நவீன துட்டகைமுனுவாக மாறப் போகின்றாரா? அல்லது வாக்களித்தாலும் வாக்களிக்காது விட்டாலும் அனைத்து மக்களுக்கும் ஜனாதிபதியாக இருக்கப் போகின்றாரா? என்பதை பொறுத்திருந்தே பார்க்க வேண்டுமெனவும் கே.சிவாஜிலிங்கம் தெரிவித்துள்ளார்.</p>
    </article>
  </body>
</html>