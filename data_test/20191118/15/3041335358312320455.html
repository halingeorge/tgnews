<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/sports/analamvanei-tis-akadimies-tis-aek-o-tsanas/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T15:26:48+00:00"/>
    <meta property="og:title" content="Αναλαμβάνει τις ακαδημίες της ΑΕΚ ο Τσάνας"/>
    <meta property="og:description" content="Νέα σελίδα για τμήματα υποδομής της Ένωσης."/>
  </head>
  <body>
    <article>
      <h6 class="kicker">Αποχώρησε από την Εθνική</h6>
      <h1>Αναλαμβάνει τις ακαδημίες της ΑΕΚ ο Τσάνας</h1>
      <h2>Νέα σελίδα για τμήματα υποδομής της Ένωσης.</h2>
      <address><time datetime="2019-11-18T15:26:48+00:00">18 Nov 2019, 15:26</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο Κώστας Τσάνας αναμένεται να είναι ο νέος επικεφαλής των Ακαδημιών της ΑΕΚ. Ο Έλληνας τεχνικός αποχωρεί από την Εθνική Ελλάδος αφού η ΕΠΟ δεν ανανέωσε το συμβόλαιό του και η ΑΕΚ του δίνει τα… κλειδιά των Ακαδημιών της. Ο κ. Τσάνας έχει έρθει σε καταρχήν συμφωνία με την διοίκηση της Ένωσης για συνεργασία από τη νέα χρονιά (Ιανουάριος 2020).</p>
      <p>Από τη στιγμή που ο Νίκος Κωστένογλου ανέλαβε τη θέση του προπονητή της ΑΕΚ δημιουργήθηκε κενό στην ηγεσία των τμημάτων υποδομής με την Ένωση να εξετάζει όλο αυτό το διάστημα τις πιθανές λύσεις. Τελικώς κατέληξε σε εκείνη του Κώστα Τσάνα, που θα πιάσει σύντομα δουλειά, με στόχο να εξελίξει τις Ακαδημίες της ΑΕΚ και να κάνουν ένα βήμα μπροστά.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <p>Η προπονητική καριέρα του Κώστα Τσάνα άρχισε το 2001 στις ακαδημίες του Αθηναϊκού. Το 2005 ανέλαβε την 1η ομάδα του Αθηναϊκού και το 2006 ηγήθηκε του Ηλυσιακού.</p>
      <p>Την περίοδο 2008-2009 εργάστηκε στην προπονητική ομάδα της ΑΕΚ, ως scouter.</p>
      <p>To 2009 κάθισε στον πάγκο της Εθνικής Νέων, ως βοηθός του Γιώργου Γεωργιάδη, ενώ το 2010 συνέχισε ως συνεργάτης του κ. Γεωργιάδη στην Εθνική Ελπίδων.</p>
      <p>Τον Οκτώβριο του 2011 ανάλαβε προπονητής της Εθνικής Νέων, την οποία οδήγησε στη 2η θέση του Ευρωπαϊκού Πρωταθλήματος 2012.</p>
      <p>Από τον Αύγουστο του 2012 έως τον Αύγουστο του 2015 ήταν προπονητής της Εθνικής Ελπίδων.</p>
      <p>Ο Τσάνας είχε, επίσης, την ευθύνη της Εθνικής Ομάδας κάτω των 20 στην πρώτη της συμμετοχή σε Παγκόσμιο Κύπελλο Νέων (Τουρκία, 21/6-13/7/2013). Η Εθνική Κ-20 πέρασε στους «16» της διοργάνωσης και κατετάγη 15η στον κόσμο.</p>
      <p>
        <a href="https://www.tanea.gr/2019/11/17/greece/epeteios-polytexneiou-oi-sygklonistikes-martyries-ton-protagoniston-sto-one-channel/">Eπέτειος Πολυτεχνείου – Οι συγκλονιστικές μαρτυρίες των πρωταγωνιστών στο One Channel</a>
      </p>
    </article>
  </body>
</html>