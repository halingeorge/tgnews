<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/superleague/story/655101/aek-vrike-ton-antikatastati-toy-kostenogloy-stis-akadimies"/>
    <meta property="og:site_name" content="OnSports"/>
    <meta property="article:published_time" content="2019-11-18T15:34:02+00:00"/>
    <meta property="og:title" content="ΑΕΚ: Φαβορί ο Τσάνας για τις Ακαδημίες"/>
    <meta property="og:description" content="Η ΑΕΚ στοχεύει στον Κώστα Τσάνα για τις Ακαδημίες της."/>
  </head>
  <body>
    <article>
      <h1>ΑΕΚ: Φαβορί ο Τσάνας για τις Ακαδημίες</h1>
      <address><time datetime="2019-11-18T15:34:02+00:00">18 Nov 2019, 15:34</time> by <a rel="author">Onsports Team</a></address>
      <p>Η ΑΕΚ στοχεύει στον Κώστα Τσάνα για τις Ακαδημίες της.</p>
      <p>Το κενό στη διεύθυνση των Ακαδημιών θέλει να καλύψει η ΑΕΚ. Μετά από τη μονιμοποίηση του Νίκου Κωστένογλου στην τεχνική ηγεσία της πρώτης ομάδας, προέκυψε κενό στο πόστο ων ακαδημιών. Η Ένωση έψαξε το τελευταίο διάστημα και κατέληξε στον «εκλεκτό», ο οποίος έχει εμπειρία από ακαδημίες σε εθνικό επίπεδο.</p>
      <p>Ο λόγος για τον Κώστα Τσάνα, ο οποίος είναι το φαβορί για να αποτελέσει τον νέο διευθυντή των Ακαδημιών της ΑΕΚ, αλλά δεσμεύεται με εργασιακή σχέση με την ΕΠΟ μέχρι το τέλος του 2019. Επαφές έχουν γίνει ανάμεσα στις πλευρές, ωστόσο, για την ώρα δεν είναι κάτι οριστικό.</p>
      <p>Ο 52χρονος έπαιξε ποδόσφαιρο σε Λεβαδειακό, Καλαμάτα, Αθηναϊκό και Εθνικό. Στη συνέχεια ξεκίνησε την προπονητική του καριέρα το 2001 στις ακαδημίες του Αθηναϊκού, ενώ ο 2005 εργάστηκε ως πρώτος τεχνικός στους «λόρδους», αλλά και τον Ηλυσιακό. Την περίοδο 2008-2009 εργάστηκε στην προπονητική ομάδα της ΑΕΚ, ως scouter.</p>
      <p>Tο 2009 κάθισε στον πάγκο της Εθνικής Νέων, ως βοηθός του Γιώργου Γεωργιάδη, ενώ το 2010 συνέχισε ως συνεργάτης του κ. Γεωργιάδη στην Εθνική Ελπίδων. Τον Οκτώβριο του 2011 ανάλαβε προπονητής της Εθνικής Νέων, την οποία οδήγησε στη 2η θέση του Ευρωπαϊκού Πρωταθλήματος 2012. Από τον Αύγουστο του 2012 έως τον Αύγουστο του 2015 ήταν προπονητής της Εθνικής Ελπίδων.</p>
      <p>Ο Τσάνας είχε, επίσης, την ευθύνη της Εθνικής Ομάδας κάτω των 20 στην πρώτη της συμμετοχή σε Παγκόσμιο Κύπελλο Νέων (Τουρκία, 21/6-13/7/2013). Η Εθνική Κ-20 πέρασε στους «16» της διοργάνωσης και κατετάγη 15η στον κόσμο.</p>
      <figure>
        <img src="https://i.onsmd.gr/media/com_news/galleries/2019/11/18/48809/photos/full/1757730.jpg"/>
      </figure>
    </article>
  </body>
</html>