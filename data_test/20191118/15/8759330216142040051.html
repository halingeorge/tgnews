<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904232/van-anderlecht-naar-kv-oostende-plots-sprak-van-holsbeeck-met-mijn-makelaar-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T15:40:00+00:00"/>
    <meta property="og:title" content="Van Anderlecht naar KV Oostende: &quot;Plots sprak Van Holsbeeck met mijn makelaar&quot;"/>
    <meta property="og:description" content="Fernando Canesin trok in het seizoen 2013-2014 van RSC Anderlecht. Van een titelkandidaat naar een promovendus. Een grote shock voor Canesin, die aanvankelijk niet naar de Kustploeg wile trekken."/>
  </head>
  <body>
    <article>
      <h1>Van Anderlecht naar KV Oostende: "Plots sprak Van Holsbeeck met mijn makelaar"</h1>
      <address>
        <time datetime="2019-11-18T15:40:00+00:00">18 Nov 2019, 15:40</time>
      </address>
      <p>
        <b>Fernando Canesin trok in het seizoen 2013-2014 van RSC Anderlecht. Van een titelkandidaat naar een promovendus. Een grote shock voor Canesin, die aanvankelijk niet naar de Kustploeg wile trekken.</b>
      </p>
      <p>"Die zomer dacht ik er niet aan om Anderlecht te verlaten", onthult Canesin in <i>Sport/Voetbalmagazin</i>. "Ik had nog gesprekken met andere clubs, maar John van Den Brom eiste dat ik zou blijven", aldus Canesin.</p>
      <p>Toch vertrok de Braziliaan bij de Brusselaars. "Vanuit het niets, toen de transfermarkt net ging sluiten, vertelde Herman Van Holsbeeck aan mijn makelaar dat ik moest vertrekken. Als ik was gebleven, zou ik amper speeltijd krijgen. Ik trok dan uiteindelijk naar KV Oostende omdat Fred Vanderbiest enorm van mij hield", onthult Canesin.</p>
      <p><b>Definitieve transfer<br/></b>Het ging toen om een uitleenbeurt, dat uiteindelijk werd omgezet in een definitieve transfer. "Ik voelde me goed bij Oostende. Vanderbiest deed er alles aan om me te overtuigen om te blijven. Marc Coucke bood me ook een goed langdurig contract aan, dus ik moest niet lang twijfelen", aldus Canesin.</p>
      <p>Nochtans dacht niet iedereen uit zijn entourage dat dat een goede keuze was. "Mijn moeder probeerde me nog te overhalen om terug te keren naar Anderlecht. Maar ik vergat niet was ik daar het seizoen voordien beleefde, toen ik enkel maar bij de Beloften speelde. Ik weet niet eens of Van den Brom naar onze wedstrijden ging kijken."</p>
      <p>"Het seizoen voordien had ik nog plezier met AriÃ«l Jacobs. Ik speelde veel en we werden kampioen. Maar met Van den Brom ... Hij sprak niet eens met me. Ik wilde dat niet opnieuw beleven."</p>
    </article>
  </body>
</html>