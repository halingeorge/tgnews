<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/riv-diretta-argentina-uruguay-streaming-video-e-tv-risultato-live/1949461/"/>
    <meta property="og:site_name" content="IlSussidiario"/>
    <meta property="article:published_time" content="2019-11-18T15:42:34+00:00"/>
    <meta property="og:title" content="DIRETTA ARGENTINA URUGUAY/ Video streaming tv: alle radici della rivalità"/>
    <meta property="og:description" content="Diretta Argentina Uruguay. Streaming video e tv, risultato live del match amichevole in programma presso il New Bloomfield Stadium di Tel Aviv, in Israele."/>
  </head>
  <body>
    <article>
      <h1>DIRETTA ARGENTINA URUGUAY/ Video streaming tv: alle radici della rivalità</h1>
      <h2>Diretta Argentina Uruguay. Streaming video e tv, risultato live del match amichevole in programma presso il New Bloomfield Stadium di Tel Aviv, in Israele.</h2>
      <address><time datetime="2019-11-18T15:42:34+00:00">18 Nov 2019, 15:42</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <p>Verso la diretta di <b>Argentina Uruguay</b>, dobbiamo ricordare che questa sfida ha scritto la storia fin dagli inizi. Molti sapranno che proprio le due Nazionali sudamericane giocarono la finale del primo Mondiale nel 1930, con la vittoria dell’Uruguay per 4-2 davanti al pubblico amico di Montevideo. Quello che forse è meno noto è che in quell’anno le sfide tra Argentina e Uruguay erano già un grande classico, basterebbe forse dire che il derby del Rio de la Plata a quella data era già stato molte volte decisivo in Coppa America: per ben sette volte le due squadre avevano occupato le prime due posizioni, con l’Uruguay primo in ben sei tornei (1916, 1917, 1920, 1923, 1924 e 1926) e un solo trionfo per l’Argentina (1927) – l’Albiceleste ne aveva vinte tre, ma nelle altre due occasioni con il Brasile secondo. Come se non bastasse, l’Uruguay aveva vinto le ultime due edizioni del torneo di calcio delle Olimpiadi a Parigi 1924 e poi ad Amsterdam 1928, nella seconda occasione battendo in finale proprio i cugini dell’Argentina. Se anche ci fermassimo a 89 anni fa, ce ne sarebbe a sufficienza per una storia leggendaria… (Aggiornamento di Mauro Mantegazza)</p>
      <h4>STREAMING VIDEO E TV: COME VEDERE LA PARTITA</h4>
      <p><b>Argentina Uruguay </b>non sarà trasmessa in <b>diretta tv</b> sui canali del digitale terrestre o del satellite in chiaro o a pagamento, né in <b>diretta streaming video</b> via internet: aggiornamenti in tempo reale si potranno reperire dunque in particolare sui siti Internet oppure sui profili social delle due Federazioni.</p>
      <h4>ORARIO E PRESENTAZIONE</h4>
      <p><b>Argentina Uruguay</b>, in <b>diretta</b> dal New Bloomfield Stadium di Tel Aviv, in Israele, stasera lunedì 18 novembre alle <b>ore 20.15</b>, sarà una sfida amichevole che negli ultimi giorni ha attirato molto l’attenzione degli appassionati. I recenti raid a Gaza, con <a href="https://www.ilsussidiario.net/news/gaza-ucciso-un-comandante-della-jihad-islamica-decine-di-razzi-verso-israele/1948219/">lancio di missili che ha interessato anche Tel Aviv</a>, hanno messo in forse la disputa del match <b>Argentina Uruguay</b>, anche se le autorità locale stanno facendo di tutto per confermare lo spettacolo di due Nazionali che portano 4 titoli mondiali di fronte al pubblico israeliano. L’Argentina del CT Scaloni è ripartita con un nuovo ciclo e sta puntando molto sui giovani, per cui per l’occasione potrebbe rinunciare a Messi, che pure è l’attrazione più attesa a Tel Aviv e <a href="https://www.ilsussidiario.net/news/diretta-brasile-argentina-streaming-video-tv-amichevole-di-lusso-a-riyadh/1948262/">ha deciso l’altra amichevole di lusso con il Brasile</a>. Per l’Uruguay solito spirito combattivo, potrebbe esserci spazio per uno spezzone di partita per Cavani, appena tornato nel Paris Saint Germain dopo l’infortunio.</p>
      <h4>PROBABILI FORMAZIONI ARGENTINA URUGUAY</h4>
      <p>Andiamo adesso a scoprire insieme quali sono le probabili formazioni che scenderanno in campo in <b>Argentina Uruguay</b>, lunedì 18 novembre alle ore 20.15 presso il New Bloomfield Stadium di Tel Aviv, in Israele, sfida amichevole tra le due storiche Nazionali sudamericane. Argentina del CT Scaloni schierata in campo con un 4-4-2: Marchesin, Foyth, Pezzella, Kannemann, Acuna, Gonzalez, Paredes, De Paul, Ocampos, Alario, Lautaro Martinez. Risponderà l’Uruguay del CT Tabarez con un 4-1-4-1: Campana, Coates, Gimenez, Godin, Laxalt, Valverde, Rodriguez, Vecino, Bentancur, Lozano, Gomez.</p>
      <p> </p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/probabili-formazioni-italia-armenia-quote-immobile-centravanti-titolare/1950082/"/>
        <a href="https://www.ilsussidiario.net/news/diretta-italia-canada-fognini-auger-aliassime-streaming-video-tv-coppa-davis/1950545/"/>
        <a href="https://www.ilsussidiario.net/news/risultati-qualificazioni-europei-2020-diretta-gol-live-score-lunedi-18-novembre/1949470/"/>
        <a href="https://www.ilsussidiario.net/news/diretta-spagna-romania-streaming-video-si-chiude-al-wanda-metropolitano-europei/1949467/"/>
        <a href="https://www.ilsussidiario.net/news/diretta-liechtenstein-bosnia-streaming-video-tv-ospiti-favoriti-europei/1949465/"/>
        <a href="https://www.ilsussidiario.net/news/diretta-grecia-finlandia-streaming-video-tv-sara-festa-per-i-finnici-europei/1949463/"/>
      </related>
    </article>
  </body>
</html>