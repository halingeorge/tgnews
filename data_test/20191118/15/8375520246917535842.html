<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/kiyanin-iz-lipovim-posvidchennyam-sbu-vimagav-u-biznesmeniv-groshi-640747.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T15:43:37+00:00"/>
    <meta property="og:title" content="Киянин із «липовим» посвідченням СБУ вимагав у бізнесменів гроші"/>
    <meta property="og:description" content="Правоохоронці затримали зловмисника в Чернігові"/>
  </head>
  <body>
    <article>
      <h1>Киянин із «липовим» посвідченням СБУ вимагав у бізнесменів гроші</h1>
      <address>
        <time datetime="2019-11-18T15:43:37+00:00">18 Nov 2019, 15:43</time>
      </address>
      <h4>Правоохоронці затримали зловмисника в Чернігові</h4>
      <p>На Чернігівщині Служба безпеки України затримала киянина, який використовував підроблене посвідчення співробітника Служби безпеки України для збору коштів нібито для учасників бойових дій.</p>
      <p>Про це <a href="https://ssu.gov.ua/ua/news/1/category/21/view/6721#.FLiT4xi4.dpbs">повідомляє</a> пресцентр СБУ.</p>
      <p>Оперативники встановили, що мешканець Києва використовував документ, схожий на службове посвідчення СБУ, при контактах з комерсантами, зокрема, на Чернігівщині. Він просив бізнесменів надати кошти начебто на потреби учасників бойових дій, у тому числі з правоохоронних органів. За попередньою інформацією слідства, суми «пожертв» сягали 100 тисяч гривень. Крім того, він пропонував нібито сприяння у вирішенні питань із перевезенням товарів через митний кордон.</p>
      <p>Правоохоронці затримали зловмисника під час його перебування у Чернігові. У чоловіка було вилучено документ з ознаками підробки та вогнепальну зброю, схожу на автомат Калашникова російського виробництва.</p>
      <p>1 з 3<br/><a href="https://glavcom.ua/kyiv/news/kiyanin-iz-lipovim-posvidchennyam-sbu-vimagav-u-biznesmeniv-groshi-640747.html#">на весь екран згорнути</a></p>
      <figure>
        <img src="https://glavcom.ua/img/gallery/6407/47/672607_big.jpg"/>
      </figure>
      <figure>
        <img src="https://glavcom.ua/img/gallery/6407/47/672608_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Наразі розпочато кримінальне провадження за ст. 358 (підроблення документів, печаток, штампів та бланків) та ч. 1 ст. 263 (незаконне поводження зі зброєю, бойовими припасами або вибуховими речовинами) Кримінального кодексу України. Триває досудове розслідування. Операція проводилась співробітниками Управління СБУ в Чернігівській області спільно з представниками внутрішньої безпеки СБУ та працівниками Національної поліції під процесуальним керівництвом прокуратури.</p>
      <related>
        <a href="https://glavcom.ua/kyiv/news/shahraji-zavolodili-neruhomistyu-vtb-banku-na-96-mln-grn-640739.html"/>
        <a href="https://glavcom.ua/kyiv/news/pid-kijevom-policiya-vikrila-aferista-zabudovnika-640676.html"/>
        <a href="https://glavcom.ua/country/criminal/chinovniki-harkivskoji-meriji-privlasnili-ponad-pyat-milyoniv-vidilenih-na-remont-dorig-sbu--640677.html"/>
      </related>
    </article>
  </body>
</html>