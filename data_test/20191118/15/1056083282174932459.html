<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717829/%D8%AF%DB%8C%DA%AF%D8%B1-%D9%85%D8%AF%D8%A7%D8%B1%D8%A7-%D9%86%D9%85%DB%8C-%DA%A9%D9%86%DB%8C%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-18T15:17:21+00:00"/>
    <meta property="og:title" content="دیگر مدارا نمی‌کنیم"/>
    <meta property="og:description" content="ایسنا/البرز دادستان عمومی و انقلاب مرکز استان البرز گفت: کسانی که اخلال عمده در امنیت ایجاد کنند اگر به قصد براندازی نظام و یا تخریب اموال عمومی و خصوصی باشد قانون گذار ممکن است آن را محارب یا مفسد فی الارض تلقی کند."/>
  </head>
  <body>
    <article>
      <h6 class="kicker">دادستان کرج:</h6>
      <h1>دیگر مدارا نمی‌کنیم</h1>
      <address><time datetime="2019-11-18T15:17:21+00:00">18 Nov 2019, 15:17</time> by <a rel="author">وحید صالحی</a></address>
      <p>ایسنا/البرز دادستان عمومی و انقلاب مرکز استان البرز گفت: کسانی که اخلال عمده در امنیت ایجاد کنند اگر به قصد براندازی نظام و یا تخریب اموال عمومی و خصوصی باشد قانون گذار ممکن است آن را محارب یا مفسد فی الارض تلقی کند.</p>
      <p>حاجی رضا شاکرمی در جمع خبرنگاران با اشاره به ناآرامی‌های اخیر در استان البرز، گفت: ما تا دیروز یکشنبه ۲۶ آبان سعی می‌کردیم نیروی انتظامی مقداری آرام‌تر برخورد کند ولی با توجه به از بین رفتن اموال خصوصی و عمومی، تصمیم شورای تأمین استان بر این شد که از امروز حضور نیروها در سطح استان حتما موثر و کارآمد باشد و برخوردها قاطع شود .</p>
      <p>به گزارش ایسنا، شاکرمی افزود: کسانی که اخلال عمده در امنیت ایجاد کنند اگر به قصد براندازی نظام و یا تخریب اموال عمومی و خصوصی باشد قانون گذار ممکن است آن را محارب یا مفسد فی الارض تلقی کند.</p>
      <p>دادستان عمومی و انقلاب مرکز استان البرز با بیان اینکه اعتراض حق مردم است اعلام کرد: روز اول که مردم برای اعتراض حضور پیدا کردند کسی برخورد نکرد، پلیس در کنار مردم بود  اما روزهای بعد بحث اعتراض به قیمت بنزین نبود و بحث تخریب بود.</p>
      <p>انتهای پیام</p>
    </article>
  </body>
</html>