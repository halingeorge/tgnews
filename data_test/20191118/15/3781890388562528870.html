<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/royalnews/742360"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T15:35:00+00:00"/>
    <meta property="og:title" content="กรมสมเด็จพระเทพฯ หลอดพระโลหิตตีบ เสด็จฯไปประทับรพ.จุฬาลงกรณ์"/>
    <meta property="og:description" content="สำนักพระราชวังออกแถลงการณ์ฯ กรมสมเด็จพระเทพฯ เสด็จฯ ไปประทับ ณ โรงพยาบาลจุฬาลงกรณ์ สภากาชาดไทย เพื่อให้คณะแพทย์ถวายการรักษาอาการหลอดพระโลหิตตีบ"/>
  </head>
  <body>
    <article>
      <h1>กรมสมเด็จพระเทพฯ หลอดพระโลหิตตีบ เสด็จฯไปประทับรพ.จุฬาลงกรณ์</h1>
      <address>
        <time datetime="2019-11-18T15:35:00+00:00">18 Nov 2019, 15:35</time>
      </address>
      <figure>
        <img src="https://www.dailynews.co.th/admin/upload/20191118/news_nNQuRiWrAa232650_533.jpg?v=20191121221"/>
      </figure>
      <p>
        <b>สำนักพระราชวังออกแถลงการณ์ฯ กรมสมเด็จพระเทพฯ เสด็จฯ ไปประทับ ณ โรงพยาบาลจุฬาลงกรณ์ สภากาชาดไทย เพื่อให้คณะแพทย์ถวายการรักษาอาการหลอดพระโลหิตตีบ</b>
      </p>
      <p>เมื่อเวลา 22.35 น. วันที่ 18 พ.ย. สำนักพระราชวังออกแถลงการณ์ เรื่อง สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จฯ ไปประทับ ณ โรงพยาบาลจุฬาลงกรณ์ สภากาชาดไทย ความว่า คณะแพทย์ผู้ถวายการรักษา สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ได้รายงานว่า สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ทรงมีพระอาการแน่นพระอุระ (อก) และพระหทัย (หัวใจ) เต้นเร็ว คณะแพทย์จึงได้กราบบังคมทูลเชิญเสด็จพระราชดำเนินไปประทับ ณ โรงพยายาบาลจุฬาลงกรณ์สภากาชาดไทย เมื่อวันจันทร์ที่ 18 พ.ย.62 เพื่อถวายการตรวจพระหทัยอย่างละเอียด ผลการฉีดสีของหลอดพระโลหิตที่ไปเลี้ยงพระหทัยพบว่า มีการตีบของหลอดพระโลหิต 1 เส้น แต่ไม่จำเป็นต้องถวายการรักษาด้วยการทำบอลลูนหรือการใส่ขดลวด คณะแพทย์จึงได้ขอพระราชทานปรับพระโอสถ และขอพระราชทานให้ประทับพัก ณ โรงพยาบาลจุฬาลงกรณ์ สภากาชาดไทย เพื่อติดตามผลการตรวจรักษา รวมทั้งขอพระราชทานให้ทรงงดพระราชกรณียกิจสักระยะหนึ่ง จึงประกาศมาให้ทราบโดยทั่วกัน สำนักพระราชวัง 18 พ.ย.62</p>
    </article>
  </body>
</html>