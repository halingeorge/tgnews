<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_rosiya-gotova-na-tranzit-gazu-ukrayinoyu-2020go-ale-ye-ale/938689"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T15:24:00+00:00"/>
    <meta property="og:title" content="Росія готова на транзит газу Україною 2020-го. Але є але"/>
    <meta property="og:description" content="Росія готова продовжити старий чи укласти новий контракт на транзит газу територією України на один рік з урахуванням прогнозного попиту європейських покупців на газ у 2020-му. Відповідний лист Газпром за підписом голови правління Олексія Міллера направив на адресу Нафтогазу, передає ..."/>
  </head>
  <body>
    <article>
      <h1>Росія готова на транзит газу Україною 2020-го. Але є але</h1>
      <address><time datetime="2019-11-18T15:24:00+00:00">18 Nov 2019, 15:24</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938689_w_300.jpg?v=0"/>
        <figcaption>Росія готова продовжити старий чи підписати новий контракт на транзит газу, якщо Україна відмовиться від виграшу в Стокгольмському арбітражі. Фото: Економічна правда</figcaption>
      </figure>
      <p>Росія готова продовжити старий чи укласти новий контракт на транзит газу територією України на один рік з урахуванням прогнозного попиту європейських покупців на газ у 2020-му.</p>
      <p>Відповідний лист Газпром за підписом голови правління<b> Олексія Міллера</b> направив на адресу Нафтогазу, передає "<a href="https://interfax.com.ua/">Інтерфакс</a>".</p>
      <p>У листі йдеться, що контракт продовжать, або підпишуть новий, якщо обидві сторони відмовляться від взаємних претензій у міжнародному арбітражі і припинять усі судові розгляди.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_gaz-zi-znizhkami-u-naftogazi-poyasnili-chim-manipulyuye-putin/938341"/>
      </related>
      <p>Газпром хоче, щоб скасували рішення Антимонопольного комітету України про накладення на російську компанію штрафу за порушення економічної конкуренції.</p>
      <p>Російська компанія готова продавати газ Україні напряму. Чекає відповіді української сторони про готовність купувати ресурс.</p>
      <blockquote>Контракт на транзит російського газу газотранспортною системою України завершується 31 грудня 2019-го. 28 жовтня у Брюселлі провели черговий раунд газових переговорів між Україною, Росією та ЄС. Віце-президент Єврокомісії Марош Шефчович зазначив, що не вдалося домовитись щодо тривалості контракту, обсягів і тарифів. За його словами, параметри, які він представив, прийнятні для українських партнерів, але росіяни на них не погоджувалися. До цього 19 вересня у Брюсселі Росія вперше погодилася на укладання угоди про транзит за європейськими правилами.</blockquote>
    </article>
  </body>
</html>