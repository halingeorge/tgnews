<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/sassari-provincia/2019/11/18/valledoria-a-scuola-la-caldaia-e-fuori-uso-bimbi-in-aula-col-capp-136-954105.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T15:52:06+00:00"/>
    <meta property="og:title" content="Valledoria,a scuola la caldaia è fuori uso: bimbi in aula col cappotto"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">disagi</h6>
      <h1>Valledoria,a scuola la caldaia è fuori uso: bimbi in aula col cappotto</h1>
      <h2>Pezzo ordinato, tarda ad arrivare, fanno sapere dal comune. Ma le mamme non ci stanno: "Si poteva agire prima, la caldaia è rotta da marzo"</h2>
      <address><time datetime="2019-11-18T15:52:06+00:00">18 Nov 2019, 15:52</time> by <a rel="author" href="https://www.unionesarda.it/autore/argentino_tellini/10528" target="_blank">Argentino Tellini</a></address>
      <p>La caldaia della scuola primaria è rotta e centinaia di bambini di Valledoria da giorni assistono alle lezioni in cappotto, visti il freddo e il maltempo degli ultimi giorni.</p>
      <p>Una situazione di grande disagio e soprattutto di pericolo per la salute dei bambini che sta allarmando tutti: insegnanti e genitori. Quest'ultimi, esasperati, si sono recati stamattina in comune a protestare.</p>
      <p>Dall'ufficio tecnico hanno fatto sapere che il pezzo della caldaia è stato ordinato, ma che sta tardando ad arrivare. "La caldaia era fuori servizio da marzo scorso - afferma una rappresentante dei genitori ,T.M , casalinga di 48 anni - Quindi c'era tutto il tempo per aggiustarla. Dal comune è iniziata una gara per rimpallarsi le responsabilità. Nel frattempo i nostri bambini rimangono al freddo".</p>
    </article>
  </body>
</html>