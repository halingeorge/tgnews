<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_bogdan-rozcharuvavsya-u-frakciyi-sluga-narodu/938694"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T15:30:00+00:00"/>
    <meta property="og:title" content="Богдан розчарувався у фракції &quot;Слуга народу&quot;"/>
    <meta property="og:description" content="Вдень 15 листопада голова Офісу президента Андрій Богдан і його заступники Кирило Тимошенко і Юрій Костюк зібрали близько 20 іноземних та українських журналістів на зустріч в форматі off the record. Це не перша така зустріч Богдана з журналістами, попередня відбулася 24 жовтня. І тоді, і 15 ..."/>
  </head>
  <body>
    <article>
      <h1>Богдан розчарувався у фракції "Слуга народу"</h1>
      <address><time datetime="2019-11-18T15:30:00+00:00">18 Nov 2019, 15:30</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938694_w_300.jpg?v=0"/>
      </figure>
      <p>Вдень 15 листопада голова Офісу президента Андрій Богдан і його заступники Кирило Тимошенко і Юрій Костюк зібрали близько 20 іноземних та українських журналістів на зустріч в форматі off the record. Це не перша така зустріч Богдана з журналістами, попередня відбулася 24 жовтня. І тоді, і 15 листопада глава ОП пояснював свою позицію з ключових політичних тем: роботі парламенту і Кабміну, переговорам з Росією, розведення військ. Обидва рази Богдан був емоційний, матюкався, і на останній зустрічі його навіть попросили вибирати слова.</p>
      <p>Про це пише <a href="https://thebabel.net/texts/38270-glava-ofisa-prezidenta-andrey-bogdan-sobral-zhurnalistov-na-zakrytuyu-vstrechu-on-mnogo-zhalovalsya-i-materilsya-vot-ego-glavnye-tezisy">theБабель</a>, посилаючись на екс-радника міністра охорони здоров'я Дмитра Раімова і три незалежних один від одного джерела.</p>
      <p>Якщо коротко, Богдан незадоволений роботою Ради і Кабміну і не знає, як переконати Захід, що влада і олігарх Ігор Коломойський - це не одне і те ж.</p>
      <p>Богдан вважає, що Міжнародному валютному фонду більше нічого вимагати від України - депутати виконали головні вимоги, прийнявши в першому читанні закон про продаж сільгоспземель і повернувши кримінальну відповідальність за незаконне збагачення. Тепер МВФ хоче знати, наскільки близький до влади олігарх Ігор Коломойський. Переконати іноземних партнерів, що він веде свою гру, команді президента складно.</p>
      <p>Є дискусія з МВФ про долю глави правління Райффайзен Банку Аваль Олексія Писарука. Його підозрюють в тому, що на посаді першого заступника голови Нацбанку він брав участь у розкраданні стабілізаційного кредиту НБУ. Богдан переконує, що Національне антикорупційне бюро, яке займається цією справою, - незалежний орган, і розслідування ведеться неупереджено.</p>
      <p>Вважає, що прем'єр-міністр Олексій Гончарук працює повільно і не завжди продуктивно. Через це з ним постійно доводиться сперечатися.</p>
      <p>Каже, що з голови СБУ Івана Баканова такий же силовик, як з самого Богдана. Через це між ними є розбіжності.</p>
      <p>З призначенням глави Київської міської державної адміністрації влада не поспішає, тому що "не впевнена в персоналіях". На питання, чому не влаштовує кандидатура нардепа від "Слуги народу" Олександра Ткаченка і коли буде призначення, по суті чиновник не відповів.</p>
      <p>Вважає, що мета мітингів "Національного корпусу" Андрія Білецького проти розведення військ і продажу землі - зайняти електоральну нішу "Європейської солідарності" Петра Порошенка. Сам Білецький таким чином хоче стати головним опонентом президента Зеленського.</p>
      <p>Богдан розчарувався у фракції "Слуга народу". Вважає, що у багатьох депутатів через стрімкий кар'єрний ріст почалася "зоряна хвороба". Повторив тезу зі свого інтерв'ю "ВВС-Україна" про те, що у фракції є "психічно хворі люди". Дострокові парламентські вибори вважає малоймовірними, але "будемо дивитися".</p>
      <p>Зустрічався з бізнесменом Рінатом Ахметовим і нардепом фракції "Опозиційна платформа - За життя" Сергієм Льовочкіним з приводу деяких голосувань у парламенті.</p>
      <p>Лідер фракції "Батьківщина" Юлія Тимошенко просила призначити її людей на деякі посади.</p>
    </article>
  </body>
</html>