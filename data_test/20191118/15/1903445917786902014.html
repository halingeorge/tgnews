<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53181/nincs-tobb-akadozo-atvezeto-a-call-of-duty-modern-warfare-ben"/>
    <meta property="og:site_name" content="PlayDome"/>
    <meta property="article:published_time" content="2019-11-18T15:05:00+00:00"/>
    <meta property="og:title" content="Nincs több akadozó átvezető a Call of Duty: Modern Warfare-ben"/>
    <meta property="og:description" content="A hétvégén érkezett legutóbbi frissítés végre megoldotta az egyszemélyes kampány egyik legbosszantóbb hibáját."/>
  </head>
  <body>
    <article>
      <h1>Nincs több akadozó átvezető a Call of Duty: Modern Warfare-ben</h1>
      <h2>A hétvégén érkezett legutóbbi frissítés végre megoldotta az egyszemélyes kampány egyik legbosszantóbb hibáját.</h2>
      <address><time datetime="2019-11-18T15:05:00+00:00">18 Nov 2019, 15:05</time> by <a rel="author">GeryG</a></address>
      <p>A <b>Call of Duty: Modern Warfare</b> sokak szerint a sorozat legjobb epizódjai közé tartozik, de legalábbis az utóbbi évek terméséből toronymagasan kiemelkedik. Az <i>Infinity Ward</i> azonban messze nem végzett tökéletes munkát, bőven maradtak hibák is a játékban.</p>
      <related>
        <h4>Cikkajánló</h4>
        <a href="https://www.playdome.hu/cikk/53057/call-of-duty-modern-warfare-teszt-na-igy-kell-ezt-csinalni"/>
      </related>
      <p>Az egyszemélyes kampány hangulatát például egy nagyon bosszantó jelenség rombolta – mostanáig. Rengeteg játékos számolt be róla a premiert követő hetekben, hogy az átvezető videók rendszeresen akadoznak, ez pedig sokaknál a hang és a kép elcsúszását is eredményezte. Nos, a hétvégén érkezett legutóbbi frissítés éppen ezt a problémát hivatott orvosolni, és az első élménybeszámolók alapján sikerrel is járt.</p>
      <p>Ezzel együtt még bőven van min dolgoznia a fejlesztőknek, akik ennek megfelelően szinte minden hétre dobnak egy újabb frissítést, amelyekkel már némi új tartalom is került a játékba. ■</p>
      <p>
        <b>További hírekért és cikkekért ugorj a játék adatlapjára:</b>
        <br/>
        <a href="https://www.playdome.hu/jatek/7270/call-of-duty-modern-warfare">Call of Duty: Modern Warfare</a>
      </p>
    </article>
  </body>
</html>