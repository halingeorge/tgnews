<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/kak-nishtozhna-taksa-e-provalila-transfer-na-aguero-v-chelsi-godina-predi-da-podpishe-sys-siti-1407351.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-18T15:15:00+00:00"/>
    <meta property="og:title" content="Как нищожна такса е провалила трансфер на Агуеро в Челси година преди да подпише със Сити?"/>
    <meta property="og:description" content="Представянето на Серхио Агуеро в последните 8 години с екипа на Манчестър Сити го класира сред най-добрите нападатели, играли във Висшата лига След присъединяването си към гражданите от Атлетико Мадрид за 38 млн"/>
  </head>
  <body>
    <article>
      <h1>Как нищожна такса е провалила трансфер на Агуеро в Челси година преди да подпише със Сити?</h1>
      <address><time datetime="2019-11-18T15:15:00+00:00">18 Nov 2019, 15:15</time> by <a rel="author">Sportlive.bg</a></address>
      <p>Представянето на Серхио Агуеро в последните 8 години с екипа на <a href="https://www.sportlive.bg/tags/2043"><b>Манчестър Сити </b></a>го класира сред най-добрите нападатели, играли във Висшата лига. След присъединяването си към "гражданите" от Атлетико Мадрид за 38 млн. паунда през 2011 година, Агуеро има 244 гола в 353 двубоя във всички надпревари и 71 асистенции.</p>
      <p>Скорошно разкритие обаче показва, че всички тези постижения можеше да запише не със Сити, а с <a href="https://www.sportlive.bg/tags/3850"><b>Челси</b></a>, ако Роман Абрамович не се бе поколебал заради трансферната сума. редица английски клубове имаха интерес към нападателя преди той да се присъедини към отбора на Роберто Манчини преди 8 години.</p>
      <p>Според The Athletic Челси е бил фавори за привличането му още през 2010 година, 12 месеца преди да отиде в Манчестър. Тогава лондончани отправили предложение от 30 млн. паунда, което било под искана сума от "дюшекчиите". Абрамович обаче бил силно огорчен от поисканата такса в размер на 5 млн. паунда от агента на играча Бруни Сатин и категорично отказал да даде повече пари.</p>
      <p>Също така се твърди, че тогава Джон Тери също е смятал, че други играчи е по-добре да се привлекат, вместо Агуеро, но се допълва, че бившият капитан на лондончани не е влияел по никаква начин на трансферната политика. Така, Агуеро се озова в Манчестър Сити, а всичко останало е история... </p>
      <figure>
        <img src="https://i.actualno.com/actualno_2013/upload/2019/01/26/0185910001548522401_big.jpg"/>
      </figure>
      <p>Аржентинецът има 4 трофея от <a href="https://www.sportlive.bg/worldfootball/england"><b>Висшата лига</b></a>, 4 пъти е вдигал Купата на Лигата и веднъж ФА Къп, като продължава да има ключова роля в състава. Междувременно Челси тогава избра счупи трансферния си рекорд и срещу 50 млн. паунда подписа с Фернандо Торес, който се представяше невероятно с екипа на Ливърпул преди това. Нападателят обаче не успя да достигне същото ниво в Челси, като и редица контузии му попречиха за това.</p>
      <p>
        <i>
          <b>Наскоро Агуеро имаше пререкания с Гуардиола и то в двубой от шампионата - <a href="https://www.sportlive.bg/worldfootball/england/Arteta-prekrati-zdrav-spor-mezhdu-Aguero-i-Guardiola-(VIDEO)-786012.html">ето видео от случката</a>.</b>
        </i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/germany/Manchestyr-Siti-obmislqt-Kingsli-Koman-za-zamestnik-na-Leroj-Sane-1407019.html"/>
        <a href="https://www.sportlive.bg/worldfootball/england/Manchestyr-Siti-se-nasochi-kym-zashtitno-duo-na-Lestyr-1406558.html"/>
        <a href="https://www.sportlive.bg/worldfootball/england/Bernardo-Silva-otnese-nakazanie-za-rasizym-(SNIMKA)-1405945.html"/>
        <a href="https://www.sportlive.bg/worldfootball/germany/Senzaciq-ot-Germaniq-Guardiola-se-zavryshta-v-Bajern--1405795.html"/>
        <a href="https://www.sportlive.bg/worldfootball/england/Aguero-Golemiqt-mach-e-sreshtu-Yunajted-a-ne-sreshtu-Livyrpul-1402939.html"/>
      </related>
    </article>
  </body>
</html>