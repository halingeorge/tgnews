<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/trump-jag-overvager-att-vittna-i-riksrattsprocessen/"/>
    <meta property="og:site_name" content="DN.SE"/>
    <meta property="article:published_time" content="2019-11-18T15:12:38+00:00"/>
    <meta property="og:title" content="Trump: Jag överväger att vittna i riksrättsprocessen"/>
    <meta property="og:description" content="President Donald Trump säger att han överväger att vittna i riksrättsutredningen.  ”Jag gillar idén och kommer, i syfte att få kongressen fokuserad"/>
  </head>
  <body>
    <article>
      <h1>Trump: Jag överväger att vittna i riksrättsprocessen</h1>
      <address><time datetime="2019-11-18T15:12:38+00:00">18 Nov 2019, 15:12</time> by <a rel="author" href="https://www.dn.se/av/alexandra-carlsson-tenitskaja/" target="_blank">Alexandra Carlsson Tenitskaja</a></address>
      <p>
        <b>President Donald Trump säger att han överväger att vittna i riksrättsutredningen. <br/>”Jag gillar idén och kommer, i syfte att få kongressen fokuserad igen, starkt att överväga det”, skriver han på Twitter. </b>
      </p>
      <p>Vita huset har tidigare meddelat att de inte på något sätt tänker delta i utredningen som kan leda fram till att USA:s president ställs inför riksrätt. </p>
      <p>I söndags <a href="https://www.businessinsider.com/nancy-pelosi-invites-trump-to-testify-in-impeachment-inquiry-2019-11?r=US&amp;IR=T">bjöd husets ordförande,</a> demokraten Nancy Pelosi, in Trump till representanthuset för att vittna. </p>
      <p>”Presidenten kan komma till kommittén och tala. Säga hela sanningen om det är vad han vill. Han har alla möjligheter att presentera sin tes”. </p>
      <figure>
        <img src="https://cached-images.bonnier.news/cms30/UploadedImages/2019/11/18/ae9177e9-897a-47ed-b83b-096b7b086bbe/bigOriginal.jpg?interpolation=lanczos-none&amp;downsize=1010:*&amp;output-quality=80&amp;output-format=auto"/>
        <figcaption>Demokraten Nancy Pelosi.<cite>Foto: Chip Somodevilla/AFP</cite></figcaption>
      </figure>
      <p><b>Nu svarar Trump via Twitter att han överväger</b> att ställa upp. Twitterinlägget inleds med en attack på Pelosi: ”Hon är förstelnad av sin radikala vänster och vet att hon snart kommer att vara borta”. </p>
      <p>Sen skriver presidenten: </p>
      <p>”Även om jag inte gjort något fel så gillar jag inte ge någon trovärdighet till den här bluffprocessen. Jag gillar idén (om att vittna, reds.anm.) och kommer, i syfte att åter få kongressen fokuserad, starkt att överväga det”. </p>
      <figure>
        <iframe data-src="https://twitter.com/realDonaldTrump/status/1196425928768929792?ref_src=twsrc%5Etfw%7Ctwcamp%5Etweetembed%7Ctwterm%5E1196425928768929792&amp;ref_url=https%3A%2F%2Fwww.expressen.se%2Fnyheter%2Ftrump-jag-overvager-att-vittna-i-riksrattsprocessen%2F" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Läs mer: <a href="https://www.dn.se/nyheter/varlden/nya-vittnesuppgifter-om-ukrainasamtal-besvarande-for-trump/">Nya vittnesuppgifter om Ukrainasamtal besvärande för Trump</a></p>
    </article>
  </body>
</html>