<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-transilvania/cj-bihor-investeste-73-3-mil-lei-in-reabilitarea-si-modernizare-a-24-km-de-drum-judetean-18592404"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T15:34:58+00:00"/>
    <meta property="og:title" content="CJ Bihor investeşte 73,3 mil. lei în reabilitarea şi modernizare a 24 km de drum judeţean"/>
    <meta property="og:description" content="Consiliul Judeţean Bihor a demarat un proiect de investiţii de peste 73,3 mil. lei (15,4 mil. euro), finanţat din fonduri proprii, pentru reabilitarea şi modernizare a aproximativ 24 km de drum judeţean, pe tronsonul Salonta-Tinca. Termenul maxim de realizare a lucrărilor este de 42 luni calendaristice de la emiterea ordinului de începere a lucrărilor."/>
  </head>
  <body>
    <article>
      <h1>CJ Bihor investeşte 73,3 mil. lei în reabilitarea şi modernizare a 24 km de drum judeţean</h1>
      <address><time datetime="2019-11-18T15:34:58+00:00">18 Nov 2019, 15:34</time> by <a rel="author" href="https://www.zf.ro/autor/laurentiu-cotu" target="_blank">Laurentiu Cotu</a></address>
      <p>Consiliul Judeţean Bihor a demarat un proiect de investiţii de peste 73,3 mil. lei (15,4 mil. euro), finanţat din fonduri proprii, pentru reabilitarea şi modernizare a aproximativ 24 km de drum judeţean, pe tronsonul Salonta-Tinca. Termenul maxim de realizare a lucrărilor este de 42 luni calendaristice de la emiterea ordinului de începere a lucrărilor.</p>
      <p>’’În data de 2 septembrie 2019, Consiliul Judeţean Bihor a publicat anunţul de participare pentru obiectivul de investiţie ’’Reabilitare şi modernizare DJ 795 Salonta-Tinca: Proiectare plus Execuţie”. Până la termenul limită de 10.10.2019 au fost depuse 8 oferte. Grupate în asocieri sau în ofertanţi individuali (cu subcontractanţi şi/sau terţi susţinători), 50 de companii s-au arătat interesate de investiţia care presupune reabilitarea şi modernizarea DJ795 Salonta-Tinca, pe o lungime de 23,32 km. În prezent suntem în evaluarea documentelor de clarificare şi a propunerilor tehnice’’, se arată în comunicatul de presă al CJ Bihor.</p>
    </article>
  </body>
</html>