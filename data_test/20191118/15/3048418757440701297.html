<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/18/cel-geeist-voor-gesjoemel-met-kwitanties-in-moskeeen/"/>
    <meta property="og:site_name" content="ThePostOnline"/>
    <meta property="article:published_time" content="2019-11-18T15:40:00+00:00"/>
    <meta property="og:title" content="Cel geëist voor gesjoemel met kwitanties in moskeeën"/>
    <meta property="og:description" content="Kopers van kwitanties trokken in belastingaangifte het bedrag af als gift aan goed doel"/>
  </head>
  <body>
    <article>
      <h1>Cel geëist voor gesjoemel met kwitanties in moskeeën</h1>
      <h2>Kopers van kwitanties trokken in belastingaangifte het bedrag af als gift aan goed doel</h2>
      <address><time datetime="2019-11-18T15:40:00+00:00">18 Nov 2019, 15:40</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Het Openbaar Ministerie heeft maandag bij de rechtbank in Rotterdam tegen twee mannen celstraffen geëist voor de verkoop van valse kwitanties met daarop giften aan goede doelen. Kopers van de kwitanties trokken in hun belastingaangifte het bedrag van de kwitantie af als gift. Daardoor ontvingen zij meer belasting terug dan waar zij recht op hadden.</p>
      <p>De verdachten maakten volgens het OM valse kwitanties op van donaties aan islamitische stichtingen in Amsterdam, Almelo en Dordrecht. Een van de verdachten zou op bijeenkomsten in moskeeën en stichtingen mensen hebben uitgelegd dat zij kwitanties van hun belasting konden aftrekken en hen hebben wijsgemaakt dat dat posten waren waar zij recht op hadden. De donaties zijn vermoedelijk nooit gedaan, of voor een veel lager bedrag dan op de kwitanties stond.</p>
      <p>Het verdachte tweetal heeft met de eigen belastingaangiften ook gesjoemeld, vermoedt het OM. Het totale nadeel voor de schatkist is becijferd op bijna een ton.</p>
      <p>Tegen één verdachte eiste het OM een jaar cel, waarvan twee maanden voorwaardelijk. Zijn compagnon hoorde acht maanden cel eisen, waarvan vier maanden voorwaardelijk.</p>
      <p>De rechtbank doet uitspraak op 2 december.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>