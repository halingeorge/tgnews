<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827120.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T15:11:00+00:00"/>
    <meta property="og:title" content="عاملان اصلی اغتشاشات غرب استان تهران شناسایی شدند‌"/>
    <meta property="og:description" content="سرهنگ مهدی سرپناه در گفت‌وگو با تسنیم در بهارستان، با اشاره به وضعیت مطلوب امروز شهرستان‌های غرب استان اظهار داشت: کسانی که به دنبال آشوب و آسیب زدن به اماکن عمومی هستند با آن‌ها با شدیدترین وضع ممکن برخورد خواهیم کرد که در حال حاضر همه چیز تحت کنترل است."/>
  </head>
  <body>
    <article>
      <h1>عاملان اصلی اغتشاشات غرب استان تهران شناسایی شدند‌</h1>
      <address>
        <time datetime="2019-11-18T15:11:00+00:00">18 Nov 2019, 15:11</time>
      </address>
      <p>معاون اجتماعی فرماندهی انتظامی غرب استان تهران با اشاره به وضعیت مطلوب امروز شهرستان‌های غرب استان گفت: تعدادی از اغتشاشگران شناسایی و تعدادی نیز دستگیر و تحویل مراجع قضایی شدند.</p>
      <p>سرهنگ مهدی سرپناه در گفت‌وگو با تسنیم در بهارستان، با اشاره به وضعیت مطلوب امروز شهرستان‌های غرب استان اظهار داشت: کسانی که به دنبال آشوب و آسیب زدن به اماکن عمومی هستند با آن‌ها با شدیدترین وضع ممکن برخورد خواهیم کرد که در حال حاضر همه چیز تحت کنترل است.</p>
      <p>وی تصریح کرد: تأمین امنیت مردم خط قرمز پلیس است که با اراذل و اوباش و اغتشاشگران و برهم‌زنندگان نظم عمومی جامعه برخورد قاطع می‌کنیم.</p>
      <p>معاون اجتماعی فرماندهی انتظامی غرب استان تهران با اشاره به جراحت جزئی برخی از مأموران پلیس بیان کرد: تعدادی از اغتشاشگران شناسایی و تعدادی دستگیر و تحویل مراجع قضایی شده‌اند که با شناسایی عاملان اصلی اغتشاشات به زودی سایر افراد مرتبط با آن‌ها نیز دستگیر خواهند شد.</p>
      <p>سرپناه در پایان خاطرنشان کرد: مردم گول سرکردگان و خارج‌نشینان و خائنان به انقلاب اسلامی را هرگز نمی‌خورند و به قانون و هنجارهای جامعه پایبند هستند و افرادی که گول تظاهر و ریاکاری دشمنان را خورده‌اند توبه کرده و از صف نظام اسلامی دور نشوند.</p>
    </article>
  </body>
</html>