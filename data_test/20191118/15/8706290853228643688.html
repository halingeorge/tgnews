<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/685104/ti-anaferei-se-anakoinosi-i-anexartiti-kinisi-ethnikis-asfalistik"/>
    <meta property="og:site_name" content="enikos.gr"/>
    <meta property="article:published_time" content="2019-11-18T15:15:00+00:00"/>
    <meta property="og:title" content="Τι αναφέρει σε ανακοίνωση η &quot;Ανεξάρτητη Κίνηση Εθνικής Ασφαλιστικής&quot; - Τα 7 ερωτήματα"/>
    <meta property="og:description" content="&quot;Η παράταξή μας έχει αναφερθεί στο παρελθόν και έχει καταγγείλει τις πρακτικές της διοίκησης της ΕΤΕ τόσο για τον αφελληνισμό της εταιρείας μας..."/>
  </head>
  <body>
    <article>
      <h1>Τι αναφέρει σε ανακοίνωση η "Ανεξάρτητη Κίνηση Εθνικής Ασφαλιστικής" - Τα 7 ερωτήματα</h1>
      <address>
        <time datetime="2019-11-18T15:15:00+00:00">18 Nov 2019, 15:15</time>
      </address>
      <p>"Η παράταξή μας έχει αναφερθεί στο παρελθόν και έχει καταγγείλει τις πρακτικές της διοίκησης της ΕΤΕ τόσο για τον αφελληνισμό της εταιρείας μας, όσο και γενικότερα του ομίλου μας", αναφέρει, μεταξύ άλλων σε ανακοίνωσή της η "Ανεξάρτητη Κίνηση Εθνικής Ασφαλιστικής", θέτοντας σειρά ερωτημάτων στη διοίκηση της τράπεζας.</p>
      <p>
        <b>Αναλυτικά η ανακοίνωση έχει ως εξής:</b>
      </p>
      <p>Δεν κοιμόμαστε ποτέ !!!!</p>
      <p>Συνάδελφοι,</p>
      <p>Είναι για γέλια, για κλάματα, ή καλώς καμωμένα, θα μπορούσε να αναρωτηθεί κάποιος για τα όσα κατά καιρούς συμβαίνουν στην εθνική τράπεζα;</p>
      <p>Η παράταξή μας έχει αναφερθεί στο παρελθόν και έχει καταγγείλει τις πρακτικές της διοίκησης της ΕΤΕ τόσο για τον αφελληνισμό της εταιρείας μας, όσο και γενικότερα του ομίλου μας.</p>
      <p>Πιο συγκεκριμένα, πληροφορηθήκαμε ότι η Εθνική έχει συνάψει σύμβαση και δίνει για δύο χρόνια 52 εκατ. ευρώ σε τρείς εταιρείες συμβούλων, την Oliver Wyman, V+O και Egon Zehnder με στόχο την μελέτη για την περικοπή του λειτουργικού της κόστους.</p>
      <p>Σχετικά δε με την Oliver Wyman, φέρεται με βάση την σύμβαση, να παίρνει 300.000 ευρώ την εβδομάδα.</p>
      <p>Αρχικά δεν είμαστε αντίθετοι στην όποια περικοπή κόστους γίνεται με γνώμονα τα συμφέροντα των εργαζομένων και του ομίλου, οφείλουμε όμως να θέσουμε τα παρακάτω ερωτήματα, εάν και εφόσον ισχύουν τα παραπάνω:</p>
      <p>1.Ειναι ή όχι αστρονομικά τα πιο πάνω ποσά και μάλιστα σε περιόδους κρίσης τόσο για την χώρα όσο και για το τραπεζικό μας σύστημα;</p>
      <p>2.Με ποια κριτήρια επελέγησαν οι πιο πάνω εταιρείες; Με προκήρυξη; Με απευθείας ανάθεση; Ήταν οι πλέον ανταγωνιστικές;</p>
      <p>3.Ήταν απαραίτητο για την μελέτη της μείωσης του λειτουργικού κόστους της τράπεζας να πληρώσει η Εθνική τρείς εταιρείες ; Δεν αρκούσε η μία εταιρεία;</p>
      <p>4. Μήπως είναι μεγάλο το χρονικό διάστημα των δυο ετών για την ολοκλήρωση της εν λόγω μελέτης, όταν μάλιστα συμμετέχουν τρείς υποτίθεται εξειδικευμένες εταιρείες; Υπάρχουν άραγε κάποια αντικειμενικά κριτήρια που να προσδιορίζουν τα χρονικά περιθώρια για την ολοκλήρωση της μελέτης; Η μήπως τελικά δεν θα είναι επαρκή τα δύο χρόνια και δοθεί παράταση στις εταιρείες για να ολοκληρώσουν το έργο τους; Σε αυτή την περίπτωση θα υπάρξει κάποιο ‘’πέναλτι’’ σε βάρος των εταιρειών; Οι χρηματικές απολαβές των τριών θα παραμείνουν στα 52 εκατ. ; ή θα αυξηθούν και πόσο;</p>
      <p>5.Διαθέτει η ΕΤΕ υπηρεσίες που θα μπορούσαν να κάνουν μία ανάλογη μελέτη χωρίς να επιβαρυνθεί ο όμιλος τέτοιο υπέρογκο ποσό;</p>
      <p>6.Συμφωνούν με τα πιο πάνω το ΤΧΣ; η Επιτροπή κεφαλαιαγοράς; η Τράπεζα της Ελλάδος; ο κύριος Ντράγκι; η κυρία Λαγκαρντ ; Αλλά και κάθε αρμόδιος φορέας που οφείλει να έχει λόγο σε τέτοιου είδους φαινόμενα;</p>
      <p>7.Μπορούν οι εν λόγω συμβάσεις να δοθούν στην δημοσιότητα, προκειμένου ο Ελληνικός λαός να ενημερωθεί εάν καλώς ξοδεύονται εκατομμύρια ευρώ, από την στιγμή που έχει πληρώσει με το αίμα του τόσες ανακεφαλαιοποιήσεις ;</p>
      <p><i>Κύριοι της διοίκησης της Εθνικής τράπεζας και της Εθνικής Ασφαλιστικής</i>, δεν είναι δυνατόν από την μία μεριά να είστε ‘’κουβαρντάδες ‘’με διάφορες εταιρείες και από την άλλη να μην υπογράφετε την ΣΣΕ &amp; ΕΚΕ παρουσιαζόμενοι ως ο΄΄ Σκρούτζ ‘’ απέναντι στους εργαζόμενους.</p>
      <p>Είναι επίσης δυνατόν να εμμένετε στο ξεπούλημα, του μεγαλύτερου και πλέον κερδοφόρου περιουσιακού στοιχείου του ομίλου, που ακούει περήφανα στο όνομα «ΕΘΝΙΚΗ Η ΠΡΩΤΗ ΑΣΦΑΛΙΣΤΙΚΗ», προκειμένου να κλείσετε τρύπες που άλλοι δημιούργησαν στο παρελθόν ή πιθανόν να δημιουργούνται ακόμα και σήμερα;</p>
      <p>Αναφερόμαστε σε κακούς χειρισμούς διοικήσεων και όχι μόνον, που αναδείξαμε σε προηγούμενες ανακοινώσεις μας και σε ανάλογες ερωτήσεις που κατατέθηκαν στο Ελληνικό Κοινοβούλιο. Τώρα το πόσο κακοί χειρισμοί έγιναν και πόσο βλαπτικοί υπήρξαν για τα συμφέροντα του ομίλου, ας αφήσουμε να τους αναδείξει το απώτερο μέλλον.</p>
      <p>Καλούμε αμφότερες τις διοικήσεις να σταματήσουν άμεσα το ξεπούλημα της εταιρείας μας και να υπογράψουν την ΣΣΕ &amp; ΕΚΕ .</p>
      <p>Ζητάμε από τη κυβέρνηση να παρέμβει εδώ και τώρα, στην επίλυση των προβλημάτων μας, διότι τυχόν νέες κολοτούμπες, αδράνεια και ακραίες φιλελεύθερες πολιτικές, θα την στείλουν και πάλι εκεί που ήτανε πριν από λίγους μήνες.</p>
      <p>Η</p>
      <p>Σ.Ε.</p>
      <p>Υ/Γ</p>
      <ul>
        <li>Σχετικά με την μηνυτήρια αναφορά που κατέθεσε ο σύλλογος των εργαζομένων της εταιρείας μας, για τα τεκταινόμενα τα τελευταία χρόνια στον όμιλο της Εθνικής τράπεζας, περιμένουμε το συντομότερο , να παρέμβει η Δικαιοσύνη και να ρίξει άπλετο φως σε όλα !!!!!</li>
      </ul>
      <p>Συνεχίζεται ………</p>
      <related>
        <h4>σχετικά άρθρα</h4>
        <a href="http://www.enikos.gr/economy/685050/oi-dikaiouchoi-kai-ta-posa-ton-epistrofon-stis-epikourikes-syntax%0A%20%20%20%20%0A"/>
        <a href="http://www.enikos.gr/economy/684834/teleftaia-efkairia-gia-ta-plasmatika-eti%0A%20%20%20%20%0A"/>
        <a href="http://www.enikos.gr/economy/685018/allazoun-ola-stis-misthoseis-airbnb%0A%20%20%20%20%0A"/>
        <a href="http://www.enikos.gr/economy/685013/ta-tessera-kleidia-gia-chamilotera-pleonasmata%0A%20%20%20%20%0A"/>
        <a href="http://www.enikos.gr/economy/685012/afxiseis-eos-75-se-100000-syntaxiouchous%0A%20%20%20%20%0A"/>
        <a href="http://www.enikos.gr/economy/684894/pos-kai-pote-meionetai-i-prokatavoli-forou%0A%20%20%20%20%0A"/>
        <a href="http://www.enikos.gr/economy/684914/sta-cheria-ton-etaireion-diacheirisis-kokkina-daneia-60-dis-evro%0A%20%20%20%20%0A"/>
        <a href="http://www.enikos.gr/economy/684820/triplasiastikan-oi-idiotes-pou-agorazoun-kokkina-akinita-photo%0A%20%20%20%20%0A"/>
        <a href="http://www.enikos.gr/economy/684819/aftes-einai-oi-nees-eisfores-gia-tous-eleftherous-epangelmaties%0A%20%20%20%20%0A"/>
      </related>
    </article>
  </body>
</html>