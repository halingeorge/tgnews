<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/iohannis-intrebat-ce-se-va-intampla-daca-vine-dancila-la-dezbatere-nu-va-fi-primita.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-18T15:44:20+00:00"/>
    <meta property="og:title" content="Iohannis, întrebat ce se va întâmpla dacă vine Dăncilă la dezbatere: Nu va fi primită"/>
    <meta property="og:description" content="Preşedintele Klaus Iohannis a declarat că Viorica Dăncilă nu va fi primită la dezbaterea organizată marţi, de staff-ul PNL, la Biblioteca Centrală"/>
  </head>
  <body>
    <article>
      <h1> Iohannis, întrebat ce se va întâmpla dacă vine Dăncilă la dezbatere: Nu va fi primită </h1>
      <address><time datetime="2019-11-18T15:44:20+00:00">18 Nov 2019, 15:44</time> by <a rel="author">Redacția</a></address>
      <p>Preşedintele Klaus Iohannis a declarat că Viorica Dăncilă nu va fi primită la dezbaterea organizată marţi, de staff-ul PNL, la Biblioteca Centrală Universitară, dacă aceasta va veni acolo, transmite Agerpres.</p>
      <p>„Nu va fi primită, fiindcă nu este o dezbatere la care am invitat pe cineva. Este o discuţie cu jurnalişti, formatori de opinie, pe care eu am organizat-o, la care eu i-am invitat şi vom avea o discuţie aşezată, foarte interesantă, sper, despre mandatul care a trecut şi despre mandatul care sper să fie”, a afirmat, luni, Iohannis.</p>
      <p>Klaus Iohannis participă, la Ploieşti, la o întâlnire cu membri şi simpatizanţi.</p>
      <p>Dezbaterea anunțată de președintele Klaus Iohannis pentru ziua de marți, fără Viorica Dăncilă, la care vor participa jurnaliști și politologi, va fi găzduită de Școala Națională de Studii Politice și Administrative, respectiv în Aula Bibliotecii Centrale Universitare “Carol I”, a anunțat SNSPA într-un comunicat.</p>
      <p>Potrivit sursei citate, detaliile dezbaterii din 19 noiembrie vor fi comunicate public imediat după ce acestea vor fi agreate de toate părțile implicate în organizarea acestui eveniment.</p>
      <p>
        <b>Citește și</b>
      </p>
      <p>
        <a href="https://www.g4media.ro/lista-completa-a-jurnalistilor-si-analistilor-care-i-vor-pune-intrebari-lui-klaus-iohannis-la-dezbaterea-de-marti.html">
          <b>Lista completă a jurnaliștilor și analiștilor care-i vor pune întrebări lui Klaus Iohannis la dezbaterea de marți</b>
        </a>
      </p>
      <p>
        <a href="https://www.g4media.ro/rares-bogdan-dezbaterea-lui-iohannis-va-fi-pe-model-american-ne-asteptam-ca-audienta-sa-fie-de-peste-7-milioane-de-cetateni.html">
          <b>Rareș Bogdan: Dezbaterea lui Iohannis va fi pe model american. Ne așteptăm ca audiența să fie de peste 7 milioane de cetățeni</b>
        </a>
      </p>
      <p>
        <i>Sursa foto: presidency.ro</i>
      </p>
    </article>
  </body>
</html>