<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/kozeleti-hirek/varhelyi-oliver-megkapta-az-ep-illetekes-bizottsaganak-jovahagyasat-1876014/"/>
    <meta property="og:site_name" content="Világgazdaság"/>
    <meta property="article:published_time" content="2019-11-18T15:44:00+00:00"/>
    <meta property="og:title" content="Várhelyi Olivér megkapta az EP illetékes bizottságának jóváhagyását"/>
    <meta property="og:description" content="Várhelyi Olivér megkapta az EP illetékes bizottságának jóváhagyását."/>
  </head>
  <body>
    <article>
      <h1>Várhelyi Olivér megkapta az EP illetékes bizottságának jóváhagyását</h1>
      <address><time datetime="2019-11-18T15:44:00+00:00">18 Nov 2019, 15:44</time> by <a rel="author">MTI</a></address>
      <p>Megkapta Várhelyi Olivér hétfőn az Európai Parlament (EP) illetékes szakbizottságának jóváhagyását, miután a frakciók koordinátorai kielégítőnek találták az írásbeli pótkérdésekre adott válaszait.</p>
      <figure>
        <img src="https://www.vg.hu/wp-content/uploads/2019/11/KEPA20191114157.jpg"/>
        <figcaption>Fotó: MTI/EPA/Olivier Hoslet</figcaption>
      </figure>
      <p>Az Európai Néppárt (EPP) képviselőcsoportja arról számolt be a Twitteren, hogy a külügyi szakbizottság délutáni brüsszeli ülésen sikerült megszerezni a szükséges kétharmados többséget a magyar biztosjelölt kinevezésének jóváhagyásához.<br/>Az EP házbizottságaként működő Elnökök Értekezlete csütörtökön áttekinti az értékeléseket, ajánlásokat, majd várhatóan hivatalosan is lezárja a meghallgatásokat.</p>
    </article>
  </body>
</html>