<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-ministr-programa-zemlya/30278603.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-18T15:08:05+00:00"/>
    <meta property="og:title" content="Міністр показав програму, яка збиратиме дані про землі сільськогосподарського призначення"/>
    <meta property="og:description" content="Міністр розвитку економіки, торгівлі й сільського господарства Тимофій Милованов в ефірі Радіо Свобода показав програму, яка збиратиме дані про землі сільськогосподарського призначення. «За два міся"/>
  </head>
  <body>
    <article>
      <h1>Міністр показав програму, яка збиратиме дані про землі сільськогосподарського призначення</h1>
      <address>
        <time datetime="2019-11-18T15:08:05+00:00">18 Nov 2019, 15:08</time>
      </address>
      <figure>
        <video src="https://flashvideo.rferl.org/Videoroot/Pangeavideo/2019/11/b/b9/b9d3edb9-3a7f-4548-8d1b-b9c1129b9a78_mobile.mp4?download=1"/>
      </figure>
      <p>Міністр розвитку економіки, торгівлі й сільського господарства Тимофій Милованов в ефірі Радіо Свобода показав програму, яка збиратиме дані про землі сільськогосподарського призначення.</p>
      <p>«За два місяці що ми вже зробили? Ось у мене на телефоні. Я вам покажу зараз. Є в мене мапа, карта України. Вся Україна зараз. Я, наприклад, беру Миколаївську область. Що тут є? Я в будь-яке село можу зайти, будь-яке місто. Це ділянки, на яких щось росте. Ми дивимося тут. Червоне, зелене, жовте. Що це таке? Натискаю тут на пояснення. Червоне – це ріпак, зелене – це озима пшениця. І далі по кожному виду», – розповів Милованов в ефірі проєкту Радіо Свобода #ВУкраїні.</p>
      <figure>
        <iframe src="https://www.youtube.com/embed/RGEmyyA8UIU" width="640" height="360" data-service="Youtube" scrolling="no"/>
      </figure>
      <p>Він зазначив, що програма дає можливість побачити «ділянки, які не зареєстровані в геокадастрі на сьогоднішній день, але на яких за допомогою супутникових даних і штучного інтелекту ми бачимо, що в цьому році тут виростили врожай».</p>
      <p>«Ми до цього зараз підтягуємо дані податкової. Ми будемо бачити, де росте і не платять податки взагалі. Після цього ми також підтягнемо з часом реєстр прав власності. Ми будемо знати, хто є власником насправді. Ми будемо моніторити зміни», – наголосив міністр.</p>
      <p>13 листопада Верховна Рада в першому читанні підтримала проєкт закону про <a href="https://www.radiosvoboda.org/a/news-rada-rynok-zemli/30269447.html">ринок землі </a>сільськогосподарського призначення з 1 жовтня 2020 року.</p>
      <p>Мораторій на продаж землі запроваджений у 2001 році. Його дія <a href="https://www.radiosvoboda.org/a/news-moratoriy/29667650.html">має завершитися</a> 1 січня 2020 року, якщо Верховна Рада знову його не продовжить.</p>
      <p>Відкриття ринку землі підтримують західні організації, зокрема Міжнародний валютний фонд та Європейський суд із прав людини. Продаж сільськогосподарської землі в Україні наразі офіційно заборонений.</p>
    </article>
  </body>
</html>