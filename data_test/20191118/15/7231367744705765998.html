<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/fisco/indennita-per-perdita-di-avviamento-per-la-cassazione-ha-natura-risarcitoria/"/>
    <meta property="og:site_name" content="InvestireOggi"/>
    <meta property="article:published_time" content="2019-11-18T15:42:26+00:00"/>
    <meta property="og:title" content="Indennità per perdita di avviamento: per la Cassazione ha natura risarcitoria"/>
    <meta property="og:description" content="Con una recente sentenza, la Carte di Cassazione conferma la natura risarcitoria e, quindi, l’esclusione dall’Iva per la “indennità per perdita di avviamento”. Vediamo di cosa si tratta."/>
  </head>
  <body>
    <article>
      <h1>Indennità per perdita di avviamento: per la Cassazione ha natura risarcitoria</h1>
      <h2>Con una recente sentenza, la Carte di Cassazione conferma la natura risarcitoria e, quindi, l’esclusione dall’Iva per la “indennità per perdita di avviamento”. Vediamo di cosa si tratta.</h2>
      <address><time datetime="2019-11-18T15:42:26+00:00">18 Nov 2019, 15:42</time> by <a rel="author" href="https://www.investireoggi.it/fisco/author/pietrop/" target="_blank">Pietro Pisello</a></address>
      <p>Ai sensi dell’art. 34 della l. n. 392/78: il conduttore di un locale ad uso commerciale ha diritto alla “indennità per la perdita di avviamento” in caso di cessazione del rapporto di locazione non dovuta a risoluzione per inadempimento o disdetta o recesso del conduttore stesso o a una delle procedure di cui al regio decreto n.</p>
      <p>267/1942.</p>
      <h3>Natura risarcitoria ed esclusione Iva</h3>
      <p>Con sentenza n. 29180, del 12 novembre 2019, la Suprema Corte di cassazione – Sezione Tributaria Civile conferma quanto segue: «<i>L’indennità ex art. 34 I. cit. non costituisce una prestazione che entra a far parte della prestazione principale («prezzo»), bensì è legata a un evento fisiologico (la cessazione del contratto, con perdita della disponibilità dei locali dell’impresa), che si colloca successivamente e all’esterno del funzionamento tipico del contratto di locazione</i>».</p>
      <p>Inoltre, prosegue la suprema corte, «<i>l’indennità per perdita dell’avviamento di cui all’art. 34 I. n. 392/1978 non costituisce corrispettivo del contratto di locazione e rientra tra le somme dovute a titolo di risarcimento del danno, penalità, ritardi o altre irregolarità nell’adempimento degli obblighi contrattuali di cui all’art. 15 d.P.R. n. 633/1972, le quali non concorrono a formare la <b>base imponibile IVA</b> (Cass., Sez. III, 7 giugno 2006, n. 13345, cit.; Cass., Sez. III, 11 luglio 2006, n. 15721; Cass., Sez. III, 29 maggio 2012, n. 8559)</i>».</p>
    </article>
  </body>
</html>