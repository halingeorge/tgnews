<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/ekonomi/dto/dtodan-uygulamali-ingilizce-dis-ticaret-egitimi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-18T15:07:00+00:00"/>
    <meta property="og:title" content="DTO’dan uygulamalı İngilizce dış ticaret eğitimi"/>
    <meta property="og:description" content="Denizli Ticaret Odası (DTO) üyelerine yönelik eğitimlerini sürdürüyor. Dış ticaret potansiyeli yüksek firmaların, İngilizce seviyeleri yüksek personeline “Uygulamalı İngilizce Dış Ticaret Eğitimi” verildi. 23 kişi, 60 saatlik eğitimin ardından sertifikalarını aldı, dış ticarette önlerindeki dil engelini kaldırdı."/>
  </head>
  <body>
    <article>
      <h1>DTO’dan uygulamalı İngilizce dış ticaret eğitimi</h1>
      <h2>Denizli Ticaret Odası (DTO) üyelerine yönelik eğitimlerini sürdürüyor. Dış ticaret potansiyeli yüksek firmaların, İngilizce seviyeleri yüksek personeline “Uygulamalı İngilizce Dış Ticaret Eğitimi” verildi. 23 kişi, 60 saatlik eğitimin ardından sertifikalarını aldı, dış ticarette önlerindeki dil engelini kaldırdı.</h2>
      <address><time datetime="2019-11-18T15:07:00+00:00">18 Nov 2019, 15:07</time> by <a rel="author">Haber Merkezi</a></address>
      <p>DTO, Güney Ege Kalkınma Ajansı’nın (GEKA) Teknik Destek Programı kapsamında, “Uygulamalı İngilizce Dış Ticaret Eğitimi” gerçekleştirdi. 60 saatte tamamlanan ve 23 kişinin tamamladığı eğitimde, dış ticaret temelleri, iş akışı, ödeme ve teslim yöntemleri, pazar araştırması, yazışmalar ve kanunlar gibi konular İngilizce ve dijital ortamda uygulamalı işlendi.</p>
      <figure>
        <img src="https://www.denizlihaber.com/medya/2019/11/denizli-dto-erdogan-haber.jpg"/>
      </figure>
      <p><b>“BÖLGEMİZDE, İLK KEZ İNGİLİZCE DIŞ TİCARET EĞİTİMİ VERİLDİ”</b><br/>Sertifika dağıtım töreninde kursiyerlere seslenen Denizli Ticaret Odası Başkanı Uğur Erdoğan, eğitim için ilk etapta 58 kişinin başvurduğunu belirterek, “Eğitimi verecek eğitmenimizle birlikte, bunların arasından İngilizce seviyesi yeterli durumdaki 23’ünü seçtik. Bu seçimde, kursumuza, özellikle dış ticaret potansiyeli bulunan ve değişik sektörlerden gelen katılımcılar sağlamaya da özen gösterdik. Bu eğitim, bölgemizde Güney Ege Kalkınma Ajansı’nın Teknik Destek Programı’yla ilk kez düzenlendi. Hocamız BHL Danışmanlık Kurucusu Hakan Akın’a emeklerinden, GEKA’ya ve Genel Sekreteri Özgür Akdoğan’a da desteklerinden dolayı teşekkür ediyorum. Sertifikalarınız hayırlı ve uğurlu, yolunuz açık olsun” dedi.</p>
      <figure>
        <img src="https://www.denizlihaber.com/medya/2019/11/denizli-dto-erdogan-haber1.jpg"/>
      </figure>
      <p><b>“EĞİTİMLERİMİZ KESİNTİSİZ DEVAM EDECEK”</b><br/>Denizli Ticaret Odası olarak üyeleri ile vatandaşların, kişisel ve mesleki gelişimleri için imkân ve katkı sağlamaya devam edeceklerini kaydeden Erdoğan, “Geçen yıl belirlediğimiz bir takvim dahilinde, 2019’da finansman ve muhasebe, dış ticaret, e-ticaret, e-ihracat, endüstri 4.0 vb 24 farklı eğitim planladık. Bugün itibarıyla, 19’unu tamamladık. Bu arada, bölgemizin kalkınmasına katkı sağlayacak illere de imza atmaya çalışıyoruz. Avrupa Birliği’nden destekli, 5 milyon Euro hibe bütçesi olan Denizli’de Teknik Tekstile Dönüşüm Projesi’ni yakında hayata geçiriyoruz. Organize Sanayi Bölgesi’nde, 1000 metrekarelik kapalı yer belirledik. İsteyenler, yenilikçi ürünleri için burada çalışıp, prototip yani örnek ve numune üretim yapabilecek. Bunun için gerekli modern bir makina parkı oluşturacağız. Denizli tarihindeki en yüksek bütçeli proje olan bu projemizi, başlama aşamasına kadar getirdik” dedi.</p>
      <figure>
        <img src="https://www.denizlihaber.com/medya/2019/11/denizli-dto-erdogan-haber2.jpg"/>
      </figure>
    </article>
  </body>
</html>