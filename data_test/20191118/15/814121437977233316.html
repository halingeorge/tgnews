<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/sport/10271025/iranski-hulk-bedzie-walczyl-na-gole-piesci-usa-kontra-iran-iii-wojna-swiatowa.html"/>
    <meta property="og:site_name" content="Wprost"/>
    <meta property="article:published_time" content="2019-11-18T15:56:00+00:00"/>
    <meta property="og:title" content="„Irański Hulk” będzie walczył na gołe pięści. „USA kontra Iran - III wojna światowa”"/>
    <meta property="og:description" content="„Irański Hulk” Sajad Gharibi będzie walczył na gołe pięści. Ważący ponad 180 kilogramów mężczyzna weźmie udział w walce organizowanej przez Bare Knuckle Fighting Championship."/>
  </head>
  <body>
    <article>
      <h1>„Irański Hulk” będzie walczył na gołe pięści. „USA kontra Iran - III wojna światowa”</h1>
      <address>
        <time datetime="2019-11-18T15:56:00+00:00">18 Nov 2019, 15:56</time>
      </address>
      <p>
        <b>„Irański Hulk” Sajad Gharibi będzie walczył na gołe pięści. Ważący ponad 180 kilogramów mężczyzna weźmie udział w walce organizowanej przez Bare Knuckle Fighting Championship.</b>
      </p>
      <p>Sajad Gharibi, o którym mówi się „Irański Hulk” albo „Perski Herkules”, ma 186 cm wzrostu, waży ponad 180 kg i zajmuje się podnoszeniem ciężarów, ale trenował też zapasy. Kilka lat temu o Gharibim stało się głośno za sprawą swoich zapowiedzi, odnośnie walki z tzw. Państwem Islamskim (IS). Na swoim Instagramie, gdzie obecnie obserwuje go ponad 460 tys. osób opublikował oświadczenie, w którym stwierdził, że jest gotowy do walki z dżihadystami. Deklarował, że zamierza wstąpić do wojska i przejść niezbędne szkolenie.</p>
      <p>W ubiegłym roku pojawiły się spekulacje odnośnie jego startu w KSW. Zanim się to jednak stanie, Sajad Gharibi zadebiutuje w organizacji Bare Knuckle Fighting Championship, która organizuje walki na gołe pięści. Pojedynki bywają niezwykle krwawe, ponieważ uczestnicy mogą używać jedynie pięści. Władze BKFC ogłosiły, że "Irański Hulk" będzie jedną z gwiazd gali zatytułowanej "Stany Zjednoczone kontra Iran - III wojna światowa". Na chwilę obecną nie wiadomo, kto będzie rywalem Sajada Gharibi. Początkowo mówiono o Romario dos Santos Alvesie, który jest nazywany "Brazylijskim Hulkiem", a swoją muskulaturę zawdzięcza zastrzykom z oleju i alkoholu. Finalnie zrezygnował on jednak z walki z Irańczykiem.</p>
      <related>
        <h4>Czytaj także:</h4>
        <a href="https://www.wprost.pl/swiat/10270975/6-latek-pedzil-autostrada-130-kmh-pier-sie-odpowiedziala-matka-dziecka-wscieklym-internautom.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15848/iranski-hulk-bedzie-walczyl-na-gole-piesci-jego-miesnie-robia-wrazenie.html"/>
      </related>
      <footer>Źródło: New York Post</footer>
    </article>
  </body>
</html>