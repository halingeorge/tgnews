<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/10/3943/Artykul/2404220,Edward-dwie-twarze-Norton-Kameleon-z-dyplomem-Yale"/>
    <meta property="og:site_name" content="Polskie Radio"/>
    <meta property="article:published_time" content="2019-11-18T15:50:00+00:00"/>
    <meta property="og:title" content="Edward &quot;dwie twarze&quot; Norton. Kameleon z dyplomem Yale"/>
    <meta property="og:description" content="Kino lat 90. ma jego twarz, choć on sam na ekranie pojawił się dopiero w 1996 w &quot;Lęku pierwotnym&quot;. - Dla Edwarda Nortona zaczął się wtedy czas intensywnej pracy pod okiem świetnych reżyserów, u boku uznanych aktorów i w produkcjach, które przeszły do historii kina - mówi autorka bloga &quot;Zwierz popkulturalny&quot;."/>
  </head>
  <body>
    <article>
      <h1>Edward "dwie twarze" Norton. Kameleon z dyplomem Yale</h1>
      <address>
        <time datetime="2019-11-18T15:50:00+00:00">18 Nov 2019, 15:50</time>
      </address>
      <p>
        <b>Kino lat 90. ma jego twarz, choć on sam na ekranie pojawił się dopiero w 1996 w "Lęku pierwotnym". - Dla Edwarda Nortona zaczął się wtedy czas intensywnej pracy pod okiem świetnych reżyserów, u boku uznanych aktorów i w produkcjach, które przeszły do historii kina - mówi autorka bloga "Zwierz popkulturalny".</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/2709dfe3-f727-4387-8d41-440d84f156a0.mp3"/>
          </figure>
          <p>Psychopatyczny romantyk. O aktorstwie Edwarda Nortona (Hrapkowidz/Czwórka)</p>
        </li>
      </ul>
      <p>
        <b>Norton kradnie film</b>
      </p>
      <p>Zanim zadebiutował w kinie, szkolił swoje umiejętności w Nowym Jorku, gdzie z przyjaciółmi wystawiał sztuki Edwarda Albee. Kiedy aktorzy występowali w jednym z przedstawień w Hollywood, trwały poszukiwania młodego człowieka, który mógłby zagrać u boku Richarda Gere'a w thrillerze sądowym "Lęk pierwotny". - Rzadko się zdarza, żeby debiutant ukradł cały film. A tak właśnie było. Wtedy też okazało się, że charyzma Nortona nie pozwoli mu być aktorem jednej roli. Że to osobowość, której nie da się przegapić na ekranie i która bezbłędnie wybiera dla siebie kreacje - tłumaczy Katarzyna Czajka-Kominiarczuk. </p>
      <figure>
        <iframe src="https://www.youtube.com/embed/PnmTi7hSjrA" width="560" height="315" data-service="Youtube" scrolling="no"/>
      </figure>
      <p>
        <b>Sztuka grania rozumem, a nie trzewiami</b>
      </p>
      <p>Błażej Hrapkowicz podkreśla także, że to, co wyróżnia Nortona na tle innych aktorów, to rodzaj grania. - Aktorstwo Nortona nie ma nic wspólnego z aktorstwem Marlona Brando, czy Jacka Nicholsona. Tu nie chodzi o "grę z trzewi", tylko z rozumu - wyjaśnia krytyk filmowy i gospodarz programu. - To aktor inteligencki z dyplomem z Yale - podsumowuje.</p>
      <figure>
        <iframe src="https://www.youtube.com/embed/qtRKdVHc-cE" width="560" height="315" data-service="Youtube" scrolling="no"/>
      </figure>
      <p>
        <b>Edward Norton jak Krzysztof Kieślowski</b>
      </p>
      <p>W listopadzie 50-letni już aktor gościł na festiwalu EnergaCAMERIMAGE. Zaprezentował tam swój najnowszy obraz "Osierocony Brooklyn", którego jest scenarzystą, reżyserem, producentem i w którym gra główną rolę. W Toruniu Edward Norton odebrał także Nagrodę im. Krzysztofa Kieślowskiego. Wyróżnienie to przyznawane jest nonkonformistycznym aktorom, którzy tak jak Kieślowski w filmach odkrywają piękno, tragizm i kruchość człowieka. </p>
      <figure>
        <iframe src="https://www.youtube.com/embed/Fru8IkuDp_k" width="560" height="315" data-service="Youtube" scrolling="no"/>
      </figure>
      <p>W audycji także Beata Kwiatkowska podsumowała tegoroczną odsłonę American Film Festival - <a href="https://www.polskieradio.pl/10/3943/Artykul/2405132,Hrapkowidz-17112019-1406">POSŁUCHAJ &gt;&gt;&gt;</a></p>
      <p>***</p>
      <p>
        <b>Tytuł audycji: </b>
        <a href="http://www.polskieradio.pl/10/Audycja/10051">Hrapkowidz</a>
      </p>
      <p>
        <b>Prowadzi: </b>
        <a href="https://www.polskieradio.pl/Blazej-Hrapkowicz/Tag172919">Błażej Hrapkowicz</a>
      </p>
      <p><b>Gość:</b> Katarzyna Czajka-Kominiarczuk (autorka bloga "Zwierz popkulturalny")</p>
      <p><b>Data emisji:</b> 17.11.2019</p>
      <p><b>Godzina emisji: </b>14.15</p>
      <p>kul/ac</p>
      <related>
        <a href="https://www.polskieradio.pl/10/3943/Artykul/2401208,13-Azjatycki-Festiwal-Filmowy-Piec-Smakow-To-kino-uniwersalnych-wartosci"/>
      </related>
      <related>
        <a href="https://www.polskieradio.pl/10/5566/Artykul/2401457,James-Dean-zagra-w-filmie-wojennym-64-lata-po-swojej-smierci"/>
      </related>
    </article>
  </body>
</html>