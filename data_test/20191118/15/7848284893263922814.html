<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/fcin-udinese-domenica-a-marassi-atteso-un-osservatore-dell-inter-occhi-su-musso-meno-su-de-paul-323396"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T15:10:10+00:00"/>
    <meta property="og:title" content="FcIN - Udinese, domenica a Marassi atteso un osservatore dell'Inter: occhi su Musso, meno su De Paul"/>
    <meta property="og:description" content="Gli occhi dell'Inter sui gioielli dell'Udinese. Come accaduto in occasione di Udinese-Spal anche domenica prossima a Marassi  per il match contro la Sampdoria ci sarà uno scout..."/>
  </head>
  <body>
    <article>
      <h1>FcIN - Udinese, domenica a Marassi atteso un osservatore dell'Inter: occhi su Musso, meno su De Paul</h1>
      <address><time datetime="2019-11-18T15:10:10+00:00">18 Nov 2019, 15:10</time> by <a rel="author">Redazione FcInterNews.it</a></address>
      <p>Gli occhi dell'Inter sui gioielli dell'Udinese. Come accaduto in occasione di Udinese-Spal anche domenica prossima a Marassi  per il match contro la Sampdoria ci sarà uno <i>scout </i>nerazzurro per studiare a vicino i talenti friulani. Da tempo il club di via della Liberazione sta visionando <b>Juan Musso</b>. Il portiere argentino per rendimento è tra i migliori d'Europa e l'Inter lo studia non tanto per il presente ma in chiave futura per il dopo Handanovic. Relazioni eccellenti che stanno facendo proseguire il monitoraggio. Discorso diverso per quanto riguarda <b>Rodrigo De Paul</b>, richiesto l'anno scorso da <b>Luciano Spalletti</b> e prenotato nel gennaio di un anno fa dall'Inter che poi scelse scientemente di mollare la presa e dirottare l'investimento su <b>Stefano Sensi</b>. Per questo nonostante il <i>tam tam </i>incessante degli ultimi giorni l'argentino - seppur seguito e stimato - non ricopre una posizione di prima fascia nel casting per la mediana interista. Al primo posto resta sempre <b>Dejan Kulusevski</b>, senza dimenticare l'endorsment di <b>Antonio Conte</b> per il pupillo<b> Arturo Vidal</b> anche se per il cileno il Barcellona non intende fare sconti né avallarne la cessione.</p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>