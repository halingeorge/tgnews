<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1589884111_Rusiya_vrashta_tri_koraba_na_Ukrayna_zadarjani_v_kraya_na_minalata_godina"/>
    <meta property="og:site_name" content="webcafé"/>
    <meta property="article:published_time" content="2019-11-18T15:05:00+00:00"/>
    <meta property="og:title" content="Русия връща три кораба на Украйна, задържани в края на миналата година"/>
    <meta property="og:description" content="Русия връща на Украйна три кораба, задържани в района на Креченския проток, съобщиха от руското министерство на външните работи."/>
  </head>
  <body>
    <article>
      <h1>Русия връща три кораба на Украйна, задържани в края на миналата година</h1>
      <address><time datetime="2019-11-18T15:05:00+00:00">18 Nov 2019, 15:05</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2017/04/19/93050/1170x788.jpg"/>
        <figcaption>Русия е започнала прехвърлянето на два катера и един влекач<cite>Снимка: © Getty Images</cite></figcaption>
      </figure>
      <p>Русия връща на Украйна три кораба, задържани в района на Креченския проток, съобщиха от руското министерство на външните работи.</p>
      <p>"На 18 ноември имаше прехвърляне към украинската страна на три кораба от украинския флот, които през ноември 2018 г. нарушиха границата на Руската федерация по време на умишлената провокация на Киев в Керченския проток и бяха задържани от руските правоохранителни агенции", се казва в изявлението на ведомството.</p>
      <p>Там още съобщават, че Русия ще продължи "решително да спира всякакви провокации на своите граници, включително с цел да гарантира безопасността на корабоплаването в съответствие с руското законодателство, двустранните споразумения и други приложими норми на международното право".</p>
      <p>По-рано източник в руските власти съобщи за ТАСС, че Русия е започнала да прехвърля в Украйна два катера и един влекач.</p>
      <p>"Трансферът преминава според постигнатите споразумения. Трансферът се извършва на 30 км от нос Такил и ще отнеме приблизително няколко часа", отбелязва източникът.</p>
    </article>
  </body>
</html>