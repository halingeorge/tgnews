<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-e-scudo-uk-vendite/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T15:04:00+00:00"/>
    <meta property="og:title" content="Pokémon Spada e Scudo sono un successo, battuti solo da FIFA e COD in UK | Game Division"/>
    <meta property="og:description" content="Oltre tutte le polemiche ricevute durante i primi giorni di lancio Pokémon Spada e Scudo si sono rivelati dei successi di vendita in UK."/>
  </head>
  <body>
    <article>
      <h1>Pokémon Spada e Scudo sono un successo, battuti solo da FIFA e COD in UK | Game Division</h1>
      <address>
        <time datetime="2019-11-18T15:04:00+00:00">18 Nov 2019, 15:04</time>
      </address>
      <p>Già da qualche giorno l’intera fanbase di Nintendo e Nintendo Switch si sta divertendo grazie ai nuovi titoli creati da GameFreak. Durante lo scorso venerdì, Pokémon <b>Spada e Scudo</b> hanno invaso i negozi (e le varie console) di tutto il mondo, rendendo ancora una volta questa saga un fenomeno di massa. Ovviamente le polemiche non sono mancate (tra review bombing e lamentele varie) ma, anche al di fuori di questo, le tanto amate esclusive Nintendo hanno saputo conquistare il mercato.</p>
      <p>Stando alla<b> classifica di vendite riguardante il territorio UK</b>, il nuovo Pokémon Spada e Scudo è riuscito a convincere in maniera non indifferente i vari fan. Durante la scorsa settimana Pokémon Spada è riuscito ad posizionarsi in cima alle classifiche di vendita del territorio inglese diventando in breve tempo<b> l’esclusiva Nintendo più di successo.</b> Stando ai dati di vendita i nuovi capitoli della saga avrebbero superato di ben 60% le vendite di Let’s Go e di circa 30/40% le vendite della serie Bianco e Nero. Sole/Luna hanno venduto di più, circa del 40%, ma chiaramente erano venduti su una piattaforma più diffusa.</p>
      <figure>
        <img src="https://www.tomshw.it/images/images/2019/11/pokemon-spada-e-pokemon-scudo-63131.jpg"/>
      </figure>
      <p>Leggi anche: <a href="https://www.tomshw.it/videogioco/dragon-ball-z-kakarot-sfere-del-drago/">Dragon Ball Z Kakarot: Sfere del Drago confermate, ecco cosa faranno</a></p>
      <p>Vista la fama di questa saga possiamo affermare che i risultati non ci sorprendono affatto specialmente considerando l’hype generato in questi ultimi mesi. Tuttavia l’impresa di Pokémon Spada e Scudo non è sicuramente da lasciare in sordina, specialmente in un periodo nel quale le uscite grosse non tendono a mancare (vi ricordiamo che il gioco ha debuttato nei negozi insieme a Star Wars Jedi: Fallen Order). Chissà se questi risultati riusciranno a rimanere costanti anche durante le prossime settimane?</p>
      <p>Fateci sapere cosa ne pensate voi di questi dati di vendita, come sempre, attraverso la sezione dei commenti. Inoltre fateci sapere quale delle due versioni avete acquistato e<b> quale starter avete scelto!</b> Vi ricordiamo che Pokémon Spada e Scudo è attualmente disponibile in esclusiva per Nintendo Switch!</p>
      <blockquote>Se volete acquistare una delle due versioni del nuovo Pokémon allora i seguenti link potrebbero venirvi in aiuto! Per Pokémon Spada cliccate <a href="https://toms.it/fypwa">QUI!</a> Invece se volete Scudo cliccate <a href="https://toms.it/OFNc2">QUI!</a></blockquote>
    </article>
  </body>
</html>