<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hokej.cz/kladno-pokracuje-v-tradici-vanocni-dresy-predstavil-kazma/5043885"/>
    <meta property="og:site_name" content="Hokej.cz"/>
    <meta property="article:published_time" content="2019-11-18T15:54:00+00:00"/>
    <meta property="og:title" content="Kladno pokračuje v tradici. Vánoční dresy představil Kazma"/>
    <meta property="og:description" content="Rytíři chystají – už třetím rokem za sebou – vánoční utkání. Tentokrát v rámci Tipsport extraligy: speciální dres fanouškům jako první ukázal Kamil Bartošek, známý showman vystupující pod značkou Kazma."/>
  </head>
  <body>
    <article>
      <h1>Kladno pokračuje v tradici. Vánoční dresy představil Kazma</h1>
      <address><time datetime="2019-11-18T15:54:00+00:00">18 Nov 2019, 15:54</time> by <a rel="author" href="https://hokej.cz/archiv-clanku/autor/129091" target="_blank">Marek Hedbávný</a></address>
      <p>
        <b>Rytíři chystají – už třetím rokem za sebou – vánoční utkání. Tentokrát v rámci Tipsport extraligy: speciální dres fanouškům jako první ukázal Kamil Bartošek, známý showman vystupující pod značkou Kazma.</b>
      </p>
      <figure>
        <a href="https://sazkaticket.enigoo.cz/online/#/hokejkaticket/?utm_source=hokejcz&amp;utm_medium=clanek&amp;utm_campaign=2019004czefin">
          <img src="https://hokej.cz/files/images/84/700x100-czexfin.png"/>
        </a>
      </figure>
      <p>Vánoční zápas se odehraje těsně před svátky – v pátek 20. prosince proti Hradci Králové. </p>
      <p>V minulé sezoně oblékli Rytíři červené trikoty se santovskou čepičkou, letos vsadí na tradičnější motivy a tmavě modrou barvu.</p>
      <p>„Chtěli jsme se co nejvíce přiblížit českým Vánocům," říká na klubovém webu tiskový mluvčí Kladna Lukáš Jůdl. „Na logo se vrátila svatozář, na kterou byly v minulosti velmi pozitivní ohlasy. Dresy jsou koncipovány do modré barvy se zlatými doplňky. Elementem pozadí jsou nerušivé symboly vánočního období.“ </p>
      <figure>
        <img src="https://hokej.cz/files/images/206/0-vanoce2019final2.l.jpg"/>
        <figcaption>Foto: rytirikladno.cz</figcaption>
      </figure>
      <p>Utkání pochopitelně bude mít bohatý doprovodný program. Z reprobeden zazní koledy, fanoušci pak zapálí prskavky... </p>
      <p>„Čas utkání je zatím stanoven na 18:00, ale vzhledem k pozápasovému programu, který ještě dolaďujeme, a kterého by se zúčastnili také fanoušci, možná se začátkem zápasu pohneme, a začalo by se tak dřív," prozrazuje Jůdl.</p>
      <figure>
        <img src="https://hokej.cz/files/images/206/75237474-512192249366877-681439262075256832-n.jpg"/>
        <figcaption>Foto: rytirikladno.cz</figcaption>
      </figure>
      <figure>
        <img src="https://hokej.cz/files/images/206/77027902-159530691934722-3282921963280213917-n.jpg"/>
        <figcaption>Foto: rytirikladno.cz</figcaption>
      </figure>
      <p>Stejně jako v předešlých dvou sezonách (viz fotka níže) půjdou vánoční dresy do dražby. Výtěžek z aukce se daruje na dobročinné účely: peníze pomohou komunitnímu centru Vítej. Každá z předchozích aukcí přitom vynesla více než sto tisíc korun!</p>
      <figure>
        <img src="https://hokej.cz/files/images/206/vanoce2019-dresy1718.jpg"/>
        <figcaption>Foto: rytirikladno.cz</figcaption>
      </figure>
      <related>
        <a href="https://hokej.cz/kometa-ma-novy-trenersky-stab-na-stridacku-se-vraci-zabransky/5043930"/>
        <a href="https://hokej.cz/fiala-chce-dat-komete-impuls-nebylo-na-co-cekat-hraci-za-mnou-nesli/5043928"/>
        <a href="https://hokej.cz/nejdriv-strkanice-pak-rany-pesti-lakatos-v-bitce-slozil-zdrahala/5043913"/>
      </related>
    </article>
  </body>
</html>