<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-administratie_locala-23498547-paznicul-unui-monument-din-iasi-amendat-politist-local-pentru-tulburat-linistea-publica-strigand-dupa-ajutor-din-cauza-hotilor-fier-vechi.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T15:55:00+00:00"/>
    <meta property="og:title" content="Paznicul unui monument din Iași, amendat de un polițist local pentru că a tulburat liniștea publică strigând după ajutor din cauza hoților de fier vechi"/>
    <meta property="og:description" content="Paznicul Palatului Braunstein din Iași a fost amendat de un polițist local pentru tulburarea liniștii publice deoarece a strigat după ajutor în momentul în care hoții de fier vechi au"/>
  </head>
  <body>
    <article>
      <h1>Paznicul unui monument din Iași, amendat de un polițist local pentru că a tulburat liniștea publică strigând după ajutor din cauza hoților de fier vechi</h1>
      <address><time datetime="2019-11-18T15:55:00+00:00">18 Nov 2019, 15:55</time> by <a rel="author">N.O.</a></address>
      <p><b>Paznicul Palatului Braunstein din Iași a fost amendat de un polițist local pentru tulburarea liniștii publice deoarece a strigat după ajutor în momentul în care hoții de fier vechi au venit să prădeze monumentul, potrivit primarului Iași, Mihai Chirică. Primarul a anunțat că a dispus concedierea agentului de la Poliția Locală. <br/></b><br/>Toată povestea a avut la Palatul Braunstein, obiectiv aflat în proces de reabilitare de către Primăria Iași, spune Chirică. <br/><br/>„Au intrat o trupă de derbedei la Palatul Braunstein să fure fier, mă rog, oţel beton, folosit la armături. Paznicul de acolo vede, ţipă, sună la Poliţie, se mai îmbrânceşte cu hoţii, mai ţipă pe la vecini… Vine poliţistul, unul local - care va pleca, i-am făcut deja formele – şi-l amendează pe paznic pentru tulburarea liniştii publice. La ultima vizită pe şantier, paznicul mi-a aratat procesul verbal. M-am crucit, s-a sărit calul peste orice culme în această problemă. Aşa se distruge autoritatea statului, pentru că unii nu înţeleg care le este misiunea”, a spus primarul, potrivit <a href="https://www.hotnews.ro/Paznicul%20Palatului%20Braunstein%20din%20Ia%C8%99i%20a%20fost%20amendat%20de%20un%20poli%C8%9Bist%20local%20pentru%20tulburarea%20lini%C8%99tii%20publice%20deoarece%20a%20strigat%20dup%C4%83%20ajutor%20%C3%AEn%20momentul%20%C3%AEn%20care%20ho%C8%9Bii%20de%20fier%20vechi%20au%20venit%20s%C4%83%20pr%C4%83deze%20monumentul,%20potrivit%20primarul%20Ia%C8%99iului,%20Mihai%20Chiric%C4%83.%20Primarul%20a%20anun%C8%9Bat%20c%C4%83%20a%20dispus%20concedierea%20agentului%20de%20la%20Poli%C8%9Bia%20Local%C4%83.%20Toat%C4%83%20povestea%20a%20avut%20la%20Palatul%20Braunstein,%20obiectiv%20aflat%20%C3%AEn%20proces%20de%20reabilitare%20de%20c%C4%83tre%20Prim%C4%83ria%20Ia%C8%99i,%20spune%20Chiric%C4%83.%20%E2%80%9EAu%20intrat%20o%20trup%C4%83%20de%20derbedei%20la%20Palatul%20Braunstein%20s%C4%83%20fure%20fier,%20m%C4%83%20rog,%20o%C5%A3el%20beton,%20folosit%20la%20arm%C4%83turi.%20Paznicul%20de%20acolo%20vede,%20%C5%A3ip%C4%83,%20sun%C4%83%20la%20Poli%C5%A3ie,%20se%20mai%20%C3%AEmbr%C3%A2nce%C5%9Fte%20cu%20ho%C5%A3ii,%20mai%20%C5%A3ip%C4%83%20pe%20la%20vecini%E2%80%A6%20Vine%20poli%C5%A3istul,%20unul%20local%20-%20care%20va%20pleca,%20i-am%20f%C4%83cut%20deja%20formele%20%E2%80%93%20%C5%9Fi-l%20amendeaz%C4%83%20pe%20paznic%20pentru%20tulburarea%20lini%C5%9Ftii%20publice.%20La%20ultima%20vizit%C4%83%20pe%20%C5%9Fantier,%20paznicul%20mi-a%20aratat%20procesul%20verbal.%20M-am%20crucit,%20s-a%20s%C4%83rit%20calul%20peste%20orice%20culme%20%C3%AEn%20aceast%C4%83%20problem%C4%83.%20A%C5%9Fa%20se%20distruge%20autoritatea%20statului,%20pentru%20c%C4%83%20unii%20nu%20%C3%AEn%C5%A3eleg%20care%20le%20este%20misiunea%E2%80%9D,%20a%20spus%20edilul-%C5%9Fef,%20potrivit%20Ziarul%20Evenimentul.ro.%20Potrivit%20sursei%20citate,%20nu%20este%20prima%20oar%C4%83%20c%C3%A2nd%20Poli%C5%A3ia%20Local%C4%83%20Ia%C5%9Fi%20este%20f%C4%83cut%C4%83%20de%20ru%C5%9Fine%20de%20proprii%20angaja%C5%A3i.%20%C3%8En%20august,%20doi%20poli%C8%9Bi%C8%99ti%20au%20dezumflat%20ro%C8%9Bile%20bicicletelor%20unor%20tineri,%20pentru%20c%C4%83%20ace%C8%99tia%20ar%20fi%20deranjat%20locuitorii%20din%20zon%C4%83.%20">Ziarul Evenimentul.ro. <br/></a><br/>Potrivit sursei citate, nu este prima oară când Poliţia Locală Iaşi este făcută de ruşine de proprii angajaţi. În august, doi polițiști au dezumflat roțile bicicletelor unor tineri, pentru că aceștia ar fi deranjat locuitorii din zonă.</p>
    </article>
  </body>
</html>