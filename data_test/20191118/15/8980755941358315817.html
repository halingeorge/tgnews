<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/milan-juve-women-scoppia-la-polemica-le-rossonere-le-tv-non-parl-28020"/>
    <meta property="og:site_name" content="il BiancoNero"/>
    <meta property="article:published_time" content="2019-11-18T15:00:00+00:00"/>
    <meta property="og:title" content="Milan-Juve Women, è polemica. Bianconere contro i tifosi del Milan, le rossonere: 'Le tv non parlano di noi'"/>
    <meta property="og:description" content="Novanta minuti pieni di emozioni. Quattro gol e un finale incandescente, anche dopo il triplice fischio. Al termine della partita il capitano della Juventus Women Sara Gama ha giustamente stigmatizzato"/>
  </head>
  <body>
    <article>
      <h1>Milan-Juve Women, è polemica. Bianconere contro i tifosi del Milan, le rossonere: 'Le tv non parlano di noi'</h1>
      <address>
        <time datetime="2019-11-18T15:00:00+00:00">18 Nov 2019, 15:00</time>
      </address>
      <p>Novanta minuti pieni di emozioni. Quattro gol e un finale incandescente, anche dopo il triplice fischio. Al termine della partita il capitano della Juventus Women Sara Gama ha giustamente stigmatizzato i cori di alcuni tifosi del Milan per i cori contro le calciatrici bianconere <a href="https://www.ilbianconero.com/a/gama-polemica-cori-contro-i-nostri-tifosi-sono-puliti-e-giocare--11825">(QUI le sue dichiarazioni)</a> ma al termine dell'incontro anche le calciatrici del Milan hanno "alzato la voce" seppur per motivi diversi.</p>
      <p><b>'NON PARLANO DI NOI' - </b>Abbiamo dimostrato ancora una volta che in questo campionato ci siamo anche noi, anche se le tv non ne parlano", le parole di Valentina Giacinti, una delle leader della squadra di Ganz. "Noi ci siamo e oggi (ieri ndr) lo abbiamo dimostrato, come fatto anche con la Fiorentina. Parole, quelle di Giacinti, a cui ha fatto eco anche un'altra calciatrice del Milan e della nazionale italiana come Bergamaschi: "I media non fanno altro che non nominare il nome del Milan e credo che adesso il Milan vada nominato".</p>
      <p> </p>
      <figure>
        <iframe data-src="https://twitter.com/sensitivejaureg/status/1196155257291710464?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>BIANCONERE FURIOSE -</b> Dopo le parole di Gama altre calciatrici bianconere si sono sfogate sui social per i cori dei tifosi del Milan. Riferimenti diretti anche se la parte "becera" del tifo rossonero non viene mai tirata in causa: "Signori si nasce", ha scritto Martina Rosucci sui social, aggiungendo: "Il calcio femminile deve rimanere pulito". "Grazie ai NOSTRI tifosi, orgogliosi di Voi!​", ha aggiunto invece Girelli un'altra delle leader dello spogliatoio bianconero.</p>
    </article>
  </body>
</html>