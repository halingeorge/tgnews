<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461605/%E0%A6%9F%E0%A6%BE%E0%A6%99%E0%A7%8D%E0%A6%97%E0%A6%BE%E0%A6%87%E0%A6%B2%E0%A7%87-%E0%A6%85%E0%A6%AA%E0%A6%B9%E0%A6%B0%E0%A6%A3-%E0%A6%93-%E0%A6%A7%E0%A6%B0%E0%A7%8D%E0%A6%B7%E0%A6%A8-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%8F%E0%A6%95-%E0%A6%9C%E0%A6%A8%E0%A7%87%E0%A6%B0"/>
    <meta property="og:site_name" content="Daily Janakantha"/>
    <meta property="article:published_time" content="2019-11-18T15:57:00+00:00"/>
    <meta property="og:title" content="টাঙ্গাইলে অপহরণ ও ধর্ষন মামলায় এক জনের যাবজ্জ্বীবন"/>
    <meta property="og:description" content="নিজস্ব সংবাদদাতা, টাঙ্গাইল ॥ টাঙ্গাইলে এক স্কুল ছাত্রীকে অপহরণ করে আটকিয়ে রেখে ধর্ষনের অভিযোগে এক ব্যক্তিকে যাবজ্জ্বীবন সশ্রম কারাদন্ড এবং এক লাখ টাকা অর্থদন্ডাদেশ দেয়া হয়েছে। আজ সোমবার টাঙ্গাইলের নারী ও শিশু নির্যাতন দমন ট্রাইব্যুনালের বিচারক খালেদা ইয়াসমিন এ রায় প্রদান করেন। দন্ডপ্রাপ্ত ব্যক্তির নাম ..."/>
  </head>
  <body>
    <article>
      <h1>টাঙ্গাইলে অপহরণ ও ধর্ষন মামলায় এক জনের যাবজ্জ্বীবন</h1>
      <address>
        <time datetime="2019-11-18T15:57:00+00:00">18 Nov 2019, 15:57</time>
      </address>
      <figure>
        <img src="http://www.dailyjanakantha.com/files/201911/1574096154_39.jpg"/>
      </figure>
      <p>নিজস্ব সংবাদদাতা, টাঙ্গাইল ॥ টাঙ্গাইলে এক স্কুল ছাত্রীকে অপহরণ করে আটকিয়ে রেখে ধর্ষনের অভিযোগে এক ব্যক্তিকে যাবজ্জ্বীবন সশ্রম কারাদন্ড এবং এক লাখ টাকা অর্থদন্ডাদেশ দেয়া হয়েছে। আজ সোমবার টাঙ্গাইলের নারী ও শিশু নির্যাতন দমন ট্রাইব্যুনালের বিচারক খালেদা ইয়াসমিন এ রায় প্রদান করেন। দন্ডপ্রাপ্ত ব্যক্তির নাম মীর যুবরাজ (৪০)। সে টাঙ্গাইলের দেলদুয়ার উপজেলার মীর কুমুল্লী গ্রামের মৃত খন্দকার মতিয়ার রহমানের ছেলে।</p>
      <p>নারী ও শিশু নির্যাতন দমন ট্রাইব্যুনালের বিশেষ পিপি নাসিমুল আক্তার নাসিম ও মামলার বিবরণে জানা গেছে, বিগত ২০১৮ সালের ২৮ সেপ্টেম্বর সকাল ১০টায় দন্ডপ্রাপ্ত আসামী যুবরাজ টাঙ্গাইল বালিকা উচ্চ বিদ্যালয়ের ৯ম শ্রেনীর এক ছাত্রীকে স্কুলে আসার পথে টাঙ্গাইল শহরের ছয়আনী পুকুর পাড় এলাকা থেকে সিএনজিতে করে অপহরণ করে। পরে সেই ছাত্রীকে দেলদুয়ার উপজেলার নাটিয়াপাড়ায় তার বোনের বাড়িতে আটকে রেখে ধর্ষন করে। এ বিষয়ে অপহৃতার পিতা বাদী হয়ে টাঙ্গাইল সদর থানায় অপহরণ ও ধর্ষনের অভিযোগে মামলা করেন। দন্ডপ্রাপ্ত আসামী বর্তমানে টাঙ্গাইল জেলহাজতে রয়েছে।</p>
    </article>
  </body>
</html>