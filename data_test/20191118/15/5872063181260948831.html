<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/1560674/to-adikleidi-tou-titlou-apo-ta-play-offs/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-18T15:54:07+00:00"/>
    <meta property="og:title" content="To «αντικλείδι» του τίτλου από τα play offs!"/>
    <meta property="og:description" content="Οι ομάδες που θα τερματίσουν μετά από 16 αγωνιστικές στην πρώτη εξάδα, αυτονόητα ενδιαφέρουν τους διεκδικητές. Ικανός δείχνει ο ΟΦΗ. Είθε μη συμβεί να δούμε ομάδες που… ντουμπλάρουν ρόλους!"/>
  </head>
  <body>
    <article>
      <h1>To «αντικλείδι» του τίτλου από τα play offs!</h1>
      <address><time datetime="2019-11-18T15:54:07+00:00">18 Nov 2019, 15:54</time> by <a rel="author">Μαλτεζάκης Στέλιος</a></address>
      <p>
        <b>Οι ομάδες που θα τερματίσουν μετά από 16 αγωνιστικές στην πρώτη εξάδα, αυτονόητα ενδιαφέρουν τους διεκδικητές. Ικανός δείχνει ο ΟΦΗ. Είθε μη συμβεί να δούμε ομάδες που… ντουμπλάρουν ρόλους!</b>
      </p>
      <p>Από νωρίς έγινε αντιληπτό ότι το πρωτάθλημα της Superlegue, θα βγάλει φωτιές για το ποιες ομάδες θα μπουν στα πλέι οφ. Φυσικά μέσα από το καυτό βλέμμα των «Big». Ολυμπιακού και ΠΑΟΚ κυρίως.</p>
      <p>Στις 16 αγωνιστικές δηλαδή που απομένουν στην κανονική διάρκεια (3 για τη λήξη του πρώτου γύρου και 13 του δεύτερου), θα χρειαστεί αυξημένη προσοχή για μνηστήρες της «εξάδας», αφού ήδη γίνεται αντιληπτή η εκλεκτικότητα κορυφής προς κάποιες από αυτές.</p>
      <p>Είθε να μην συμβεί να δούμε ομάδες που… ντουμπλάρουν ρόλους, όσο κι αν είναι ήδη μια αφορμή να υπάρχει ανοικτός πόλεμος μεταξύ πρώτου και δεύτερου.</p>
      <p>Σε ανάλυση της «Άποψης» (βλέπε Βίκτωρ Μητρόπουλος) γράφονται μεταξύ άλλων για «<a href="https://www.iapopsi.gr/to-kleidi-toy-protathlimatos/">Το «κλειδί» του πρωταθλήματος</a>»:</p>
      <p>«Ο Βόλος χάνει πολύτιμο έδαφος και δείχνει να ξεφουσκώνει προς απογοήτευση του Ιβάν Σαββίδη. Ο Ατρόμητος είναι ακόμη πιο πίσω, αλλά δεν αποκλείεται να μπει στην εξάδα.</p>
      <p>Φαβορί βέβαια θεωρείται πλέον ο Παναθηναϊκός, που χτύπησε και τους τρεις άλλους ισχυρούς στα ντέρμπι. Ο Άρης δείχνει ικανός να είναι η πέμπτη ομάδα που θα σφραγίσει εισιτήρια για τα play offs και σίγουρα τον προτιμά ο Ολυμπιακός, αλλά δεν τον θέλει ο ΠΑΟΚ.</p>
      <p>Στον ΟΦΗ έχει μια ελαφρά προτίμηση ο ΠΑΟΚ, ενώ ο Ιβάν Σαββίδης θα πανηγυρίζει αν στα play offs μπει η Ξάνθη ή ο Κούγιας.</p>
      <p>Όσον αφορά τους δύο τελευταίους, ο Βαγγέλης Μαρινάκης δεν θέλει με τίποτα τους ακρίτες, ενώ είναι ουδέτερος για την ΑΕΛ».</p>
      <p># Σφηνάκια</p>
      <p><b>-Καλό είναι να βρεθούν Ολυμπιονίκες με διοικητικές ικανότητες στις Ομοσπονδίες.</b> Δίνει μεγάλη έμφαση ο υφυπουργός, έχοντας την στήριξή του. Αν προκύψει έστω ένας θα είναι πολύ καλό. Ζήσαμε πρόεδρο και τον Πύρρο…<br/>Κριτήριο πάντως από μόνο του, δεν είναι… Το έχουμε δει και στο ποδόσφαιρο, με τόσες ηγετικές φυσιογνωμίες που δεν μπόρεσαν να επιτύχουν στις ηγεσίες ΠΑΕ…</p>
      <p><b>-Έρχονται πολύ καλά νέα για ένα σημαντικό θέμα,</b> με ενέργειες ενός ανθρώπου που συνήθως οι θετικές εμμονές του φέρνουν πάντα καλά αποτελέσματα, με όχημα την αγάπη του για τον τόπο και την μεστή εμπειρία του. Σε αναμονή…</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/podosfairo/elliniko/1560337/ofi-stin-top-exada-makran-apo-tous-allous/"/>
        <a href="https://www.neakriti.gr/article/sport/podosfairo/elliniko/omades/ofi/1560491/ofi-exitarei-tin-skepsi-ton-adipalon-proponiton/"/>
        <a href="https://www.neakriti.gr/article/sport/podosfairo/elliniko/1560603/voreioi-kai-notioi-kai-sti-mesi-o-augenakis/"/>
        <a href="https://www.neakriti.gr/article/sport/podosfairo/elliniko/omades/ofi/1559282/ofi-upomoni-kai-stirixi/"/>
      </related>
    </article>
  </body>
</html>