<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/246927/usr-bucuresti-sustine-ca-targul-de-craciun-din-2019-este-cel-mai-scump-din-ultimii-patru-ani.html"/>
    <meta property="og:site_name" content="Wall-Street"/>
    <meta property="article:published_time" content="2019-11-18T15:44:47+00:00"/>
    <meta property="og:title" content="USR Bucuresti sustine ca Targul de Craciun din 2019 este cel mai scump din ultimii patru ani"/>
    <meta property="og:description" content="Achizitiile aflate in derulare pe care municipalitatea le face pentru Targul de Craciun insumeaza 5,6 milioane lei, reprezentand cea mai mare suma prevazuta in acest scop in ultimii patru ani, in timp ce &quot;banii de la obiectivele de investitii se taie sistematic&quot;, precizeaza USR Bucuresti, citat de Agerpres."/>
  </head>
  <body>
    <article>
      <h1>USR Bucuresti sustine ca Targul de Craciun din 2019 este cel mai scump din ultimii patru ani</h1>
      <address>
        <time datetime="2019-11-18T15:44:47+00:00">18 Nov 2019, 15:44</time>
      </address>
      <p>
        <b>Achizitiile aflate in derulare pe care municipalitatea le face pentru Targul de Craciun insumeaza 5,6 milioane lei, reprezentand cea mai mare suma prevazuta in acest scop in ultimii patru ani, in timp ce "banii de la obiectivele de investitii se taie sistematic", precizeaza USR Bucuresti, citat de Agerpres.</b>
      </p>
      <p>"Record absolut! Gabriela Firea organizeaza cel mai scump Targ de Craciun din ultimii patru ani si, foarte probabil, cel mai scump din istoria Bucurestiului. 5,6 milioane de lei (1,2 milioane de euro) insumeaza achizitiile aflate in derulare pe care le face municipalitatea pentru Targul de Craciun din acest an. Iar suma va creste pe masura ce ne apropiem de luna decembrie. In plus, aceste contracte nu cuprind onorariile artistilor care, in mod ilegal, sunt tinute la secret de Creart. Spre comparatie, <b>in 2018, Targul de Craciun a costat municipalitatea 850.000 de euro, iar in 2017, 800.000 de euro</b>", se arata intr-o postare publicata luni pe pagina de Facebook a USR Bucuresti.</p>
      <p>Reprezentantii USR Bucuresti sustin ca divertismentul este binevenit, dar "o administratie moderna trebuie in primul rand sa ofere servicii de calitate cetatenilor".</p>
      <p>"In timp ce tevile RADET crapa peste tot in Bucuresti, iar banii de la obiectivele de investitii se taie sistematic, Gabriela Firea continua sa risipeasca sume enorme pe targuri, balciuri si concerte. USR Bucuresti considera ca astfel de manifestari au un cost mult prea mare in raport cu beneficiile pe care le furnizeaza cetatenilor. Divertismentul este binevenit, dar o administratie moderna trebuie in primul rand sa ofere servicii de calitate cetatenilor si abia apoi sa-i distreze. Gabriela Firea face exact invers si spera ca distractia sa acopere falimentul edilitar in care a impins Bucurestiul", adauga sursa citata.</p>
      <p>
        <a href="https://www.wall-street.ro/articol/Economie/246703/proiect-de-rectificare-a-bugetului-capitalei-100-000-000-de-lei-in-plus-la-subventiile-pentru-stb.html">Citeste si:<br/>Bugetul Capitalei: 100 mil. lei in plus la subventiile STB</a>
      </p>
      <figure>
        <img src="https://img.wall-street.ro/image_thumbs/thumbs/790/79033b03b2fc731af751234d561b5ade-400x250-00-65.jpg?v=1573554336"/>
      </figure>
      <footer>Sursa foto: CRISTIAN NISTOR / AGERPRES FOTO</footer>
    </article>
  </body>
</html>