<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520406-whatsapp-hlasi-bezpecnostni-chybu-miliony-uzivatelu-jsou-v-ohrozeni/"/>
    <meta property="og:site_name" content="KurzyCZ"/>
    <meta property="article:published_time" content="2019-11-18T15:23:04+00:00"/>
    <meta property="og:title" content="WhatsApp hlásí bezpečnostní chybu. Miliony uživatelů jsou v ohrožení."/>
    <meta property="og:description" content="Aplikace WhatsApp čelí bezpečnostnímu problému. Kvůli chybě jsou ohroženy účty všech lidí, kteří používají starší verze aplikace. Hackeři mohou prostřednictvím souboru mp4 získat přístup ke zprávám napadeného zařízení."/>
  </head>
  <body>
    <article>
      <h1>WhatsApp hlásí bezpečnostní chybu. Miliony uživatelů jsou v ohrožení.</h1>
      <address><time datetime="2019-11-18T15:23:04+00:00">18 Nov 2019, 15:23</time> by <a rel="author">TNBiz</a></address>
      <p>
        <b>Aplikace WhatsApp čelí bezpečnostnímu problému. Kvůli chybě jsou ohroženy účty všech lidí, kteří používají starší verze aplikace. Hackeři mohou prostřednictvím souboru mp4 získat přístup ke zprávám napadeného zařízení.</b>
      </p>
      <p>Bezpečnostní chyba se týká lidí, kteří si ještě nenainstalovali aktualizovanou verzi WhatsAppu a používají starší verze. Napadenými zařízeními mohou být mobily nebo tablety s operačními systémy Android, iOS i Windows Phone. Informoval o tom britský deník Independent.</p>
      <p>Chyba pod názvem CVE-2019-11931 umožňuje hackerům nabourat se do zařízení pomocí speciálně upraveného souboru mp4. Společnost <a href="https://www.kurzy.cz/facebook/">Facebook</a>, která aplikaci vlastní, uznala existenci bezpečnostní chyby, uživatelé se ale podle ní nemají příliš znepokojovat. Neexistují totiž zatím žádné důkazy o tom, že by chybu nějací hackeři zneužili a pokusili se napadnout účty.</p>
      <p>"WhatsApp neustále pracuje na zlepšení bezpečnosti služeb. Informujeme veřejnost o potenciálních problémech, které napravujeme tím nejlepším možným způsobem," uvedla společnost <a href="https://www.kurzy.cz/facebook/">Facebook</a>. Podrobnosti o škodlivém souboru ale neuvedla. Není tedy jisté, co by video mělo obsahovat a jestli uživatelé musí soubor otevřít, aby hacker mohl napadnout jejich zařízení.</p>
      <p>Podobný bezpečnostní problém WhatsApp řešil i minulý měsíc, kdy zařízení značného počtu aktivistů, odborníků a novinářů v Indii byla napadana tzv. spywarem, tedy programem, který slouží ke špionáži. Ten údajně vyvinula izraelská firma zabývající se softwarem NSO Group.</p>
      <p>Přestože společnost oznámila, že se uživatelé nemusí obávat, výrazně doporučuje aktualizovat Whatsapp na nejnovější verzi, která mobil či tablet ochrání před možnými útoky.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/486448-lide-jsou-zoufali-facebook-hlasi-chybu-nejdou-pridavat-prispevky/"/>
        <a href="https://www.kurzy.cz/zpravy/494218-piloti-hlasili-boeingu-chybu-systemu-v-letadle-pak-zemrelo-189-lidi/"/>
        <a href="https://www.kurzy.cz/tema/detail/automobilka-priznala-chybu-a-vyplaci-miliony-zemrelo-42-lidi-2487170.html"/>
        <a href="https://zpravy.kurzy.cz/352959-chyba-poslancu-stala-cesko-stovky-milionu-korun/"/>
        <a href="https://www.kurzy.cz/tema/detail/pravo-desitky-milionu-za-chyby-uredniku-nikdo-nevymaha-784443.html"/>
        <a href="https://www.kurzy.cz/zpravy/399877-axa-hlasi-zisk-400-milionu-korun-za-rok-2015/"/>
        <a href="https://www.kurzy.cz/zpravy/127807-jsou-v-nemocnicich-systemove-bezpecnostni-chyby/"/>
        <a href="https://www.kurzy.cz/zpravy/40711-bezpecnostni-proverky-s-chybami/"/>
        <a href="https://www.kurzy.cz/cnb/ekonomika/saldo-chyb-a-opomenuti-kurzove-rozdily/saldo-chyb-a-opomenuti-kurzove-rozdily/"/>
        <a href="https://prace.kurzy.cz/urad-prace/nabidka-prace/odborni-bezpecnostni-pracovnici-bezpecnostnich-praha-3d04d2db7.html"/>
        <a href="https://prace.kurzy.cz/urad-prace/volna-mista/odborni-bezpecnostni-pracovnici-bezpecnostnich-a-detektivnich-agentur-34113/up-cr-kontaktni-pracoviste-praha-10-149010/mzdy"/>
        <a href="https://prace.kurzy.cz/urad-prace/volna-mista/odborni-bezpecnostni-pracovnici-bezpecnostnich-a-detektivnich-agentur-34113/nepretrzity-provoz/"/>
      </related>
    </article>
  </body>
</html>