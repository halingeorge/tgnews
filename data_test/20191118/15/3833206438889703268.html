<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/914759.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T15:22:00+00:00"/>
    <meta property="og:title" content="Величков спечели титлата в снукъра, млад пловдивски талант стигна полуфинал"/>
    <meta property="og:description" content="Георги Величков триумфира в третия ранкинг турнир от календара на българска снукър федерация, който ..."/>
  </head>
  <body>
    <article>
      <h1>Величков спечели титлата в снукъра, млад пловдивски талант стигна полуфинал</h1>
      <address>
        <time datetime="2019-11-18T15:22:00+00:00">18 Nov 2019, 15:22</time>
      </address>
      <p>Георги Величков триумфира в третия ранкинг турнир от календара на българска снукър федерация, който се проведе този уикенд в клуб "Академията“. На финала той се справи с 4:2 над Виктор Илиев, като това беше повторение от първия финал през сезона преди два месеца.</p>
      <p>Георги ознаменува добрата си игра във финала и с най-големия брейк в турнира от 82 точки. Преди това Величков се справи с Виктор Гайдов на 1/4 финалите в турнира.</p>
      <p>В много интересен сблъсък от полуфиналите Георги надделя трудно с 3:2 над младия пловдивчанин Велиан Димитров, като решаващият фрейм бе спечелен след удар по розовата топка. 15-годишният Велиан затвърди добрите си изяви от миналия турнир, когато се класира на финал за първи път.</p>
      <p>В другият поток Виктор Илиев поднесе изненадата побеждавайки Братислав Кръстев с 3:2 фрейма в полуфиналите. По този начин Георги и Виктор изиграха трети финал през настоящия сезон след финала в първия турнир, и финала преди седмица на турнира с 6 червени топки.</p>
      <p>Следващият турнир от календара на българска снукър федерация трябва да се изиграе на 14 и 15 декември!</p>
    </article>
  </body>
</html>