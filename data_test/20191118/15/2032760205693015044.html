<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89931"/>
    <meta property="og:site_name" content="Denník politika"/>
    <meta property="article:published_time" content="2019-11-18T15:35:51+00:00"/>
    <meta property="og:title" content="Video: Rusko vrátilo Ukrajine tri námorné lode, ktoré zadržalo v Kerčskom prielive"/>
    <meta property="og:description" content="18.11.2019 (Webnoviny.sk) – Rusko vrátilo Ukrajine tri námorné lode, ktoré zadržalo pri konfrontácii pred takmer rokom. Informovalo o tom ruské ministerstvo zahraničia. Tri plavidlá zadržala ruská pobrežná stráž 25. novembra 2018, keď prechádzali Kerčským prielivom, ktorý spája Čierne a Azovské more. Smerovali do prístavu Mariupoľ."/>
  </head>
  <body>
    <article>
      <h1>Video: Rusko vrátilo Ukrajine tri námorné lode, ktoré zadržalo v Kerčskom prielive</h1>
      <address><time datetime="2019-11-18T15:35:51+00:00">18 Nov 2019, 15:35</time> by <a rel="author">Webnoviny</a></address>
      <p>18.11.2019 (Webnoviny.sk) – Rusko vrátilo Ukrajine tri námorné lode, ktoré zadržalo pri konfrontácii pred takmer rokom. Informovalo o tom ruské ministerstvo zahraničia. Tri plavidlá zadržala ruská pobrežná stráž 25. novembra 2018, keď prechádzali Kerčským prielivom, ktorý spája Čierne a Azovské more. Smerovali do prístavu Mariupoľ.</p>
      <p>Kerčský prieliv oddeľuje Rusko od okupovaného Krymu. Rusko tvrdí, že lode porušili postupy pre jeho tranzit. Ruská pobrežná stráž počas incidentu na ukrajinské plavidlá strieľala a zajala tiež 24 ukrajinských námorníkov. Tých prepustila po desiatich mesiacoch v septembri v rámci výmeny zajatcov.</p>
      <p>Stanovisko ruského ministerstva uviedlo, že lode odovzdali v pondelok, detaily však neposkytlo.</p>
      <p>Viac k témam: <a href="https://www.webnoviny.sk/tag/kercsky-prieliv/"><u>Kerčský prieliv</u></a>, <a href="https://www.webnoviny.sk/tag/konflikt-v-kercskom-prielive-ukrajina-rusko/"><u>konflikt v Kerčskom prielive (Ukrajina – Rusko)</u></a>, <a href="https://www.webnoviny.sk/tag/ukrajina/"><u>Ukrajina</u></a><br/>Zdroj: Webnoviny.sk – <a href="https://www.webnoviny.sk/video-rusko-vratilo-ukrajine-tri-namorne-lode-ktore-zadrzalo-v-kercskom-prielive/"><u>Video: Rusko vrátilo Ukrajine tri námorné lode, ktoré zadržalo v Kerčskom prielive</u></a> © SITA Všetky práva vyhradené.</p>
    </article>
  </body>
</html>