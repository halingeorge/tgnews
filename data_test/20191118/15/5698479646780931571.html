<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/18/iran-breaches-another-nuclear-deal-cap-on-heavy-water-stock-iaea-report"/>
    <meta property="og:site_name" content="euronews"/>
    <meta property="article:published_time" content="2019-11-18T15:55:14+00:00"/>
    <meta property="og:title" content="آژانس انرژی اتمی: ذخایر آب سنگین ایران از ۱۳۰ متریک تن فراتر رفته است"/>
    <meta property="og:description" content="آژانس بین‌المللی انرژی اتمی اعلام کرد که ذخایر آب سنگین ایران از سقف ۱۳۰ متریک تُن که در برجام ذکر شده، فراتر رفته است."/>
  </head>
  <body>
    <article>
      <h1>آژانس انرژی اتمی: ذخایر آب سنگین ایران از ۱۳۰ متریک تن فراتر رفته است</h1>
      <address><time datetime="2019-11-18T15:55:14+00:00">18 Nov 2019, 15:55</time> by <a rel="author">Euronews </a></address>
      <p>آژانس بین‌المللی انرژی اتمی روز دوشنبه در گزارشی اعلام کرد که ایران از یکی دیگر از محدودیت‌های تعیین شده در برجام عبور کرده است.</p>
      <p>طبق این گزارش که برای شورای حکام ارسال شده است، ۱۶ نوامبر (۲۵ آبان) ایران به آژانس بین‌المللی انرژی اتمی اطلاع داد که ذخایر آب سنگین این کشور از ۱۳۰ متریک تن فراتر رفته است. سقف تعیین شده برای ذخایر آب سنگین ایران در برجام، ۱۳۰ متریک تُن بوده است.</p>
      <p>این گزارش تصریح می‌کند که طبق راستی‌آزمایی روز ۱۷ نوامبر(۲۶ آبان) آژانس بین المللی انرژی اتمی، کارخانه تولید آب سنگین ایران (HWPP) فعال بوده و ذخایر آب سنگین آن به ۱۳۱.۵ متریک تُن رسیده است.</p>
      <p>هفته گذشته نیز آژانس انرژی اتمی در گزارش سه ماهه خود به چند مورد دیگر که ایران از محدودیت‌های تعیین شده در توافق هسته‌ای سال ۲۰۱۵ فراتر رفته است اشاره کرده بود.</p>
      <p>آژانس انرژی اتمی در گزارش سه ماهه تاکید کرده بود که ایران از تاریخ ۹ نوامبر (۱۸ آبان) اقدام به غنی‌سازی اورانیوم در سایت فردو کرده و ذخایر اورانیوم غنی‌ شده این کشور همچنان در حال افزایش است.</p>
      <p>طبق این گزارش، ذخایر اورانیوم ایران به ۳۷۲.۳ کیلوگرم افزایش یافته که بسیار بالاتر از ۲۰۲.۸ کیلوگرم ذکر شده در توافق هسته‌ای سال ۲۰۱۵ است.</p>
      <p>در این گزارش سطح خلوص تا ۴.۵ درصدی اورانیوم در ایران تأیید شده است که برخلاف سطح ۳.۶۷ درصدی برجام است.</p>
      <p>طبق آخرین گزارش آژانس بین المللی انرژی اتمی، ایران همچنان ادامه غنی‌سازی اورانیوم را با سانتریفیوژ‌های پیشرفته ادامه می دهد که طبق برجام مجاز به استفاده از آن‌ها نیست.</p>
      <p>
        <b>بیشتر بخوانید:</b>
      </p>
      <p>
        <a href="https://farsi.euronews.com/2019/11/11/iaea-report-on-iran-nuclear-uranium-november">آژانس بین‌المللی انرژی اتمی: رد اورانیوم در سایتی اعلام نشده در ایران پیدا شد</a>
      </p>
      <p>
        <a href="https://farsi.euronews.com/2019/09/26/iran-has-begun-enriching-uranium-with-some-advanced-centrifuges-iaea-says">آژانس بین المللی انرژی اتمی: ایران غنی سازی اورانیوم با سانتریفیوژهای پیشرفته را آغاز کرده است</a>
      </p>
    </article>
  </body>
</html>