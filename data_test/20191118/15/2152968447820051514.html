<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/balkani/2019/11/18/bylgari-obraha-kamion-spretnaha-si-gonka-s-gryckata-policiia.430024"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T15:50:00+00:00"/>
    <meta property="og:title" content="Българи обраха камион, спретнаха си гонка с гръцката полиция"/>
    <meta property="og:description" content="Обрали още 13 коли, 18 хиляди евро и ценни предмети | Dnes.bg"/>
  </head>
  <body>
    <article>
      <h1>Българи обраха камион, спретнаха си гонка с гръцката полиция</h1>
      <h2>Обрали още 13 коли, 18 хиляди евро и ценни предмети</h2>
      <address><time datetime="2019-11-18T15:50:00+00:00">18 Nov 2019, 15:50</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Двама българи, мъж и жена, са били преследвани няколко часа от гръцката полиция. Полицаите ги засекли да обират камион до Катерини, подали сигнал за арест, но българите се качили в личната си кола, направили опит да прегазят униформените и с много висока скорост се насочили към границата.</p>
      <p>Те изоставили колата до граничния пункт "Промахон" и направили опит да напуснат Гърция.</p>
      <p>44-годишната българка е арестувана и предадена на прокуратурата в Катерини, издирва се мъж на 50 години. Това информира БНР.</p>
      <p>По време на разследване е доказано, че за една година те са извършили поне 13 обира на коли и са откраднали над 18 хиляди евро и ценни предмети.</p>
      <p>Арестуваната българка признала пред полицията, че заедно с 50-годишния й приятел обирали коли от паркинги в близост до Лариса и Катерини. Използвали заглушител за алармите на автомобили. Идвали често в Гърция, всеки път с различни коли, за да се предпазят от разпознаване от охранителни камери.</p>
      <related>
        <h4>Още по темата</h4>
        <a href="https://www.dnes.bg/bulgaria/2015/08/18/obranite-nashenci-krai-solun-se-pribirat-v-bylgariia.273651"/>
        <a href="https://www.dnes.bg/balkani/2015/08/18/bylgari-arestuvani-za-jestoko-ubiistvo-v-gyrciia.273643"/>
      </related>
    </article>
  </body>
</html>