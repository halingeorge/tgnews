<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2820608-v-odesi-predstavili-novogo-komanduvaca-pivdennogo-upravlinna-dpsu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T15:32:00+00:00"/>
    <meta property="og:title" content="В Одесі представили нового командувача південного управління ДПСУ"/>
    <meta property="og:description" content="У Південному регіональному управлінні Державної прикордонної служби України сьогодні, 18 листопада, відбулося представлення особовому складу управління нового командувача Південного управління ДПСУ полковника Олександра Мула."/>
  </head>
  <body>
    <article>
      <h1>В Одесі представили нового командувача південного управління ДПСУ</h1>
      <h2>У Південному регіональному управлінні Державної прикордонної служби України сьогодні, 18 листопада, відбулося представлення особовому складу управління нового командувача Південного управління ДПСУ полковника Олександра Мула.</h2>
      <address>
        <time datetime="2019-11-18T15:32:00+00:00">18 Nov 2019, 15:32</time>
      </address>
      <p>Представив нового командувача перший заступник голови Держприкордонслужби України Володимир Нікіфоренко, повідомив Укрінформу представник пресслужби Південного управління ДПСУ Олександр Дяченко.</p>
      <p>«Полковник Сергій Мул є одним з найдосвідченіших офіцерів-керівників у прикордонному відомстві. Зокрема, останні шість років він очолював ОКПП «Київ», у найтяжчі часи ніс службу на Сході України, також був заступником директора Департаменту охорони держкордону і начальником штабу в Південному регіоні. Усе це й стало підставою для призначення його на посаду очільника Південного регіонального управління", - зазначив Нікіфоренко.</p>
      <p>Полковник Мул запевнив присутніх, що достойно служитиме народові України й конструктивно забезпечуватиме виконання завдань з охорони <a href="https://www.ukrinform.ua/tag-kordon">держкордону</a>.</p>
      <p>Варто зазначити, що у вересні цього року штаб Південного регіонального управління ДПСУ, який досі очолював генерал Сергій Косік, пікетували місцеві природозахисники, вимагаючи від прикордонників не покривати безчинства браконьєрів у Тузлівських лиманах.</p>
      <slideshow>
        <figure>
          <img src="https://static.ukrinform.com/photos/2019_11/thumb_files/630_360_1574094628-8089.jpeg"/>
          <figcaption>1/5: В Одесі представили нового керівника Південного регіонального управління ДПСУ / Фото: ДПСУ</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1574094628-6041.jpeg"/>
          <figcaption>2/5: В Одесі представили нового керівника Південного регіонального управління ДПСУ / Фото: ДПСУ</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1574094628-2040.jpeg"/>
          <figcaption>3/5: В Одесі представили нового керівника Південного регіонального управління ДПСУ / Фото: ДПСУ</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1574094628-7726.jpeg"/>
          <figcaption>4/5: В Одесі представили нового керівника Південного регіонального управління ДПСУ / Фото: ДПСУ</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1574094628-5789.jpeg"/>
          <figcaption>5/5: В Одесі представили нового керівника Південного регіонального управління ДПСУ / Фото: ДПСУ</figcaption>
        </figure>
      </slideshow>
      <p>Як повідомляв Укрінформ, мітингувальники, зокрема, звернулися до керівництва регіонального управління ДПСУ, представники якого вийшли для діалогу, з вимогою - розслідувати дії керівників Одеського прикордонного загону Сергія Лаврентьєва та відділу прикордонної служби "Курортне" Андрія Осадчука.</p>
    </article>
  </body>
</html>