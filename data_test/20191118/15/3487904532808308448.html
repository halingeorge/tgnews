<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/kolotoumpa-olimpiakou-de-leme-oti-tha-apochorisoume-apo-to-protathlima"/>
    <meta property="og:site_name" content="Metrosport.gr"/>
    <meta property="article:published_time" content="2019-11-18T15:30:00+00:00"/>
    <meta property="og:title" content="Κωλοτούμπα Ολυμπιακού: Δε λέμε ότι θα αποχωρήσουμε από το Πρωτάθλημα"/>
    <meta property="og:description" content="Αναδίπλωση από τον υπεύθυνο επικοινωνίας της ΠΑΕ Ολυμπιακός σε ραδιοφωνική του συνέντευξη"/>
  </head>
  <body>
    <article>
      <h1>Κωλοτούμπα Ολυμπιακού: Δε λέμε ότι θα αποχωρήσουμε από το Πρωτάθλημα</h1>
      <h2>Αναδίπλωση από τον υπεύθυνο επικοινωνίας της ΠΑΕ Ολυμπιακός σε ραδιοφωνική του συνέντευξη</h2>
      <address><time datetime="2019-11-18T15:30:00+00:00">18 Nov 2019, 15:30</time> by <a rel="author">Metrosport.gr Team</a></address>
      <p>Καμία πρόθεση αποχώρησης από το Πρωτάθλημα δεν έχει ο Ολυμπιακός όπως δήλωσε ο Νίκος Γαβαλάς.</p>
      <p>Ο υπεύθυνος επικοινωνίας της ΠΑΕ Ολυμπιακός μίλησε στο Sport 24 Radio και μίλησε για την επιστολή που έστειλε η ερυθρόλευκη ΠΑΕ στον Λευτέρη Αυγενάκη όσο και για τις επόμενες ενέργειές της.</p>
      <p>
        <i>Αρχικά, ο κ. Γαβαλάς δήλωσε: «Εμείς προχωρούμε σε τέτοιες κινήσεις σε μία περίοδο που Ολυμπιακός είναι δυνατός αγωνιστικά, έχει φέρει παίκτες σημαντικούς όπως οι Βαλμπουενά και Σεμέδο και έχει κάνει επενδύσεις τύπου Λοβέρα.</i>
      </p>
      <p>
        <i>Μέσω της επιστολής εντοπίζουμε τα προβλήματα, τα καταγράφουμε, τα αναδεικνύουμε και προσπαθούμε να βρεθεί λύση.</i>
      </p>
      <p>
        <i>Ο Υπουργός γνωρίζει το περιεχόμενο της επιστολής, όπως η FIFA και η UEFA και θα κινηθούν ανάλογα».</i>
      </p>
      <p>Οσον αφορά τις σκέψεις περί αποχώρησης από το Πρωτάθλημα, ανέφερε: «<i>Ποιες θα ειναι οι επόμενες ενέργειες της ΠΑΕ Ολυμπιακός είναι θέμα απόφασης της διοίκησης ωστόσο στην επιστολή δεν λέμε πως φεύγουμε από το Πρωτάθλημα».</i></p>
      <p>Τέλος για το «θερμόμετρο» που ανεβαίνει ενόψει του ντέρμπι κορυφής μεταξύ του Ολυμπιακού και του ΠΑΟΚ: «<i>Προβλήματα υπάρχουν στο ελληνικό ποδόσφαιρο, το ζητούμενο είναι πως προσπαθούμε να τα λύσουμε. Εμείς προσπαθούμε με ψυχραιμία και νηφαλιότητα να δώσουμε τις λύσεις».</i></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/tha-paretithite-tha-dialefkanete-oles-tis-ipothesis"/>
        <a href="http://www.metrosport.gr/article/apokalipsi-apestile-epistoli-stin-uefa-olimpiakos"/>
        <a href="http://www.metrosport.gr/article/to-travai-se-fifa-ke-uefa-olimpiakos"/>
        <a href="http://www.metrosport.gr/article/sinantisi-avgenaki-me-ton-olimpiako"/>
        <a href="http://www.metrosport.gr/article/apili-me-apochorisi-apo-to-protathlima-olimpiakos"/>
        <a href="http://www.metrosport.gr/article/anastasiadis-endiaferthike-gia-ton-tsimika-paok"/>
      </related>
    </article>
  </body>
</html>