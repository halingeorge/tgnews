<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10271021/jamniki-miniaturki-wyrzucane-na-potege-to-nie-sa-psy-do-torebek.html"/>
    <meta property="og:site_name" content="Wprost"/>
    <meta property="article:published_time" content="2019-11-18T15:49:00+00:00"/>
    <meta property="og:title" content="Jamniki miniaturki wyrzucane na potęgę. „To nie są psy do torebek”"/>
    <meta property="og:description" content="The Red Foundation Dachshund poinformowało, że w tym roku cztery razy więcej psów zostało oddanych przez właścicieli niż dwa lata temu. – To nie są psy do torebek – powiedziała Christine Funeaux z organizacji Dachshund Rescue."/>
  </head>
  <body>
    <article>
      <h1>Jamniki miniaturki wyrzucane na potęgę. „To nie są psy do torebek”</h1>
      <address>
        <time datetime="2019-11-18T15:49:00+00:00">18 Nov 2019, 15:49</time>
      </address>
      <p>
        <b>The Red Foundation Dachshund poinformowało, że w tym roku cztery razy więcej psów zostało oddanych przez właścicieli niż dwa lata temu. – To nie są psy do torebek – powiedziała Christine Funeaux z organizacji Dachshund Rescue.</b>
      </p>
      <p>– W ubiegłym roku znaleźliśmy nowy dom dla 157 psów. Wiele z nich to miniaturowe jamniki, które obecnie bardzo często pojawiają się u boku influencerów – powiedziała Christine Furneaux z organizacji Dachshund Rescue. Dodała, że wygląda na to, że „ludzie kupują te psy bez poznania ich wymagań i potrzeb”, a następnie bez skrupułów wyrzucają je z domów. – Chociaż są urocze, są także aktywne i nie są najbardziej posłuszne – powiedziała. Kobieta dodała także, że zwierzęta te potrzebują ruchu, w przeciwnym razie będą się po prostu nudzić.</p>
      <p>– Kolejną smutną rzeczą, jaką zauważamy, jest fakt, że pary traktują je jak dzieci – dodała Christine Furneaux. Zaznaczyła, że gdy w rodzinie po jakimś czasie pojawia się prawdziwe dziecko, pies staje się zazdrosny i pojawiają się problemy. W takim przypadku należy współpracować z behawiorystą. Nie wszyscy właściciele chcą jednak się w taką pracę z psem zaangażować.</p>
      <h3>Miniaturowy jamnik robi karierę na Instagramie</h3>
      <p>To prawda, że w mediach społecznościowych jest mnóstwo profili miniaturowych jamników. Na <a href="https://www.wprost.pl/tematy/10127397/instagram.html">Instagramie</a> hasztag #Dachshund jest niezwykle popularny. Poznajcie więc jednego z przedstawicieli wspomnianej rasy. Przed Wami Monty the Miniature Dachshund, którego na Instagramie obserwuje ponad 160 tys. internautów. Pies wygląda na szczęśliwego.</p>
      <related>
        <h4>Czytaj także:</h4>
        <a href="https://www.wprost.pl/swiat/10266301/kobieta-skazala-psa-i-koty-na-smierc-glodowa-czworonog-zjadl-innego-drastyczne-zdjecia.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15847/miniaturowy-jamnik-zobaczcie-jak-stylizuja-go-jego-wlasciciele.html"/>
      </related>
      <footer>Źródło: The Sun</footer>
    </article>
  </body>
</html>