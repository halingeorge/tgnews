<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/anfallare-lamnar-varbergs-bois-omsesidigt-beslut/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-18T15:04:00+00:00"/>
    <meta property="og:title" content="Anfallare lämnar Varbergs Bois: &quot;Ömsesidigt beslut&quot;"/>
    <meta property="og:description" content="Perparim Beqaj följer inte med Varbergs Bois upp i allsvenskan.Föreningen meddelar att anfallaren kommer att lämna klubben."/>
  </head>
  <body>
    <article>
      <h1>Anfallare lämnar Varbergs Bois: "Ömsesidigt beslut"</h1>
      <address><time datetime="2019-11-18T15:04:00+00:00">18 Nov 2019, 15:04</time> by <a rel="author">Ludwig Billengren</a></address>
      <p>
        <b>Perparim Beqaj följer inte med Varbergs Bois upp i allsvenskan.<br/>Föreningen meddelar att anfallaren kommer att lämna klubben.</b>
      </p>
      <p>Anfallaren Perparim Beqaj spelade 29 matcher, varav 19 från start, i ett Varbergs Bois som tog steget upp i allsvenskan. Men anfallaren kommer inte att följa med laget upp i seriesystemet. Klubben meddelar att anfallaren kommer att lämna.</p>
      <p>”Perparim Beqaj kommer inte spela i Varbergs BoIS under 2020. Efter ett ömsesidigt beslut har BoIS och “Pep” kommit överens om att inte förlänga hans kontrakt”, skriver föreningen på sin hemsida.</p>
      <p>Under säsongen gjorde Beqaj fem mål och sju assist i superettan.</p>
    </article>
  </body>
</html>