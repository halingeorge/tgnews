<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3377964/borclu-vatandas-takibe-alindi-sayi-cig-gibi-buyor"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T15:56:00+00:00"/>
    <meta property="og:title" content="Borçlu vatandaş takibe alındı! Sayı çığ gibi büyor"/>
    <meta property="og:description" content="CHP'nin ekonomik göstergeleri değerlendirme raporuna göre bankalara olan kredi borçları ödenemiyor. Yasal takibe alınan vatandaşların sayıs..."/>
  </head>
  <body>
    <article>
      <h1>Borçlu vatandaş takibe alındı! Sayı çığ gibi büyor</h1>
      <h2>CHP'nin ekonomik göstergeleri değerlendirme raporuna göre bankalara olan kredi borçları ödenemiyor. Yasal takibe alınan vatandaşların sayısı gün geçtikçe çığ gibi büyüyor.</h2>
      <address>
        <time datetime="2019-11-18T15:56:00+00:00">18 Nov 2019, 15:56</time>
      </address>
      <p>Türkiye’de ay sonunu getiremeyen vatandaşlar ihtiyaçlarını gidermek için altından kalkamayacak kredilere başvuruyor. Bankalara olan tüketici kredisi ve kredi kartı borcunu ödeyemeyen vatandaşlar takibe alınırken ekonomik sıkıntılar toplu intiharlara neden oluyor.</p>
      <p>Ekonomik sıkıntılar sebebiyle vatandaşlar bankalara olan kredi kartı ve tüketici kredisi borçlarını ödeyemiyor. Borçlarını ödeyemeyen vatandaşlar yasal takibe alınırken bu sayı hızla artıyor. CHP Meclis Grubu'nun hazırladığı ekonomik göstergeleri değerlendirme raporunda son 5 yıl içinde borcu halen devam eden ve takibe alınan vatandaş sayısı 667 bin 827 olarak açıklandı.</p>
      <p>Raporda yapılan tespite göre “2019 Ocak-Ekim döneminde toplam 1 milyon 205 bin 253 vatandaş daha bankalara olan kredi kartı ve tüketici kredisi borcunu ödeyemediği için icra takibine alındı. Son 5 yıl içinde takibe alınan ve borcu halen devam eden vatandaş sayısı ise 3 milyon 667 bin 827 oldu”</p>
      <p>
        <b>İCRA DAİRELERİ DOSYA DENİZİ GİBİ</b>
      </p>
      <p>Raporda 1 Ocak-10 Kasım 2019 günleri arasında UYAP üzerinden açılan icra dosyalarının sayısı geçen yılın aynı dönemine göre yüzde 5.9 oranında artarak 7 milyon 894 bine ulaştığı belirtildi.. Aynı dönemde sonuçlanan dosya sayısı 5 milyon 100 bin olarak gerçekleşirken, icra dairelerinde 11 Kasım itibarıyla toplam 21 milyon 264 bin dosya işlem görüyor.</p>
      <p>
        <b>İNTİHARLAR YAŞANIYOR</b>
      </p>
      <p>Vatandaşlar bankalara olan tüketici kredisi ve kredi kartı borcunu ödeyemediği için takibe alınırken ekonomik buhran toplu intiharlara neden oluyor.</p>
      <p>“Takibe alınan krediler 46 milyar lira artarak 6 Kasım itibarıyla 140 milyar liraya ulaşmıştır. Kredi stokunun yüzde 7.1 oranında arttığı bir dönemde batık kredilerdeki artış oranı yüzde 49.4'ü bulmuş, batık kredilerin oranı ise yüzde 5.5'e çıktı Bu borcun 447 milyar lirası tüketici kredilerinden, 115 milyar lirası da kredi kartlarından kaynaklanmaktadır.”</p>
    </article>
  </body>
</html>