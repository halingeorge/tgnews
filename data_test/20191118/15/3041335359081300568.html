<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/greece/poinikes-diokseis-stous-syllifthentes-gia-ta-xthesina-epeisodia-sta-eksarxeia/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T15:59:05+00:00"/>
    <meta property="og:title" content="Ποινικές διώξεις στους συλληφθέντες για τα χθεσινά επεισόδια στα Εξάρχεια"/>
    <meta property="og:description" content="Ποινικές διώξεις σε βαθμό πλημμελήματος ασκήθηκαν από την Εισαγγελία Πρωτοδικών Αθηνών σε βάρος των 28 συλληφθέντων πριν και κατά τη διάρκεια της πορείας για το Πολυτεχνείο, ενώ άλλα τέσσερα άτομα που είναι ανήλικα αφέθηκαν ελεύθερα."/>
  </head>
  <body>
    <article>
      <h6 class="kicker">Καταγγελίες για ξύλο και στα δικαστήρια</h6>
      <h1>Ποινικές διώξεις στους συλληφθέντες για τα χθεσινά επεισόδια στα Εξάρχεια</h1>
      <h2>Ποινικές διώξεις σε βαθμό πλημμελήματος ασκήθηκαν από την Εισαγγελία Πρωτοδικών Αθηνών σε βάρος των 28 συλληφθέντων πριν και κατά τη διάρκεια της πορείας για το Πολυτεχνείο, ενώ άλλα τέσσερα άτομα που είναι ανήλικα αφέθηκαν ελεύθερα.</h2>
      <address><time datetime="2019-11-18T15:59:05+00:00">18 Nov 2019, 15:59</time> by <a rel="author" href="https://www.tanea.gr/editor/mina-moustaka/" target="_blank">Μίνα Μουστάκα</a></address>
      <p>Ποινικές διώξεις σε βαθμό πλημμελήματος ασκήθηκαν από την Εισαγγελία Πρωτοδικών Αθηνών σε βάρος των 28 συλληφθέντων πριν και κατά τη διάρκεια της πορείας για το Πολυτεχνείο, ενώ άλλα τέσσερα άτομα που είναι ανήλικα αφέθηκαν ελεύθερα.</p>
      <p>Οι κατηγορίες που αντιμετωπίζουν, κατά περίσταση, οι συλληφθέντες είναι :</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <ul>
        <li>Προμήθεια και κατοχή εκρηκτικών</li>
        <li>Εξύβριση</li>
        <li>Βία κατά υπαλλήλων</li>
        <li>Επικίνδυνες σωματικές βλάβες τελεσθείσες και σε απόπειρα</li>
        <li>Παράβαση του νόμου περί κροτίδων, φωτοβολίδων κλπ.</li>
      </ul>
      <p>Από τους 28 κατηγορούμενους, οι 24 εξ αυτών οδηγήθηκαν στο Αυτόφωρο Τριμελές Πλημμελειοδικείο Αθηνών και οι άλλοι 4 στο Μονομελές.</p>
      <p>Όλοι αναμένεται, όπως έχουν δικαίωμα εκ του νόμου, να ζητήσουν και να λάβουν προθεσμία.</p>
      <h3>Ένταση στην Ευελπίδων</h3>
      <p>Την ώρα που οδηγούνταν οι συλληφθέντες από τα χθεσινά επεισόδια στα δικαστήρια της Ευελπίδων επικράτησε ένταση με παριστάμενους να μιλούν για απρόκλητη χρήση βίας από τα ΜΑΤ.</p>
      <p>Οι άνδρες των ΜΑΤ χτύπησαν με τα γκλομπ και έριξαν μπουνιές σε όσους περίμεναν τους συλληφθέντες, αναφέρουν οι καταγγελίες.</p>
      <p>
        <a href="https://www.tanea.gr/2019/11/17/greece/epeteios-polytexneiou-oi-sygklonistikes-martyries-ton-protagoniston-sto-one-channel/">Eπέτειος Πολυτεχνείου – Οι συγκλονιστικές μαρτυρίες των πρωταγωνιστών στο One Channel</a>
      </p>
    </article>
  </body>
</html>