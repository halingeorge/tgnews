<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/v-ukreksimbanku-poyasnili-navishcho-rozmistili-yevrobondi-na-100-mln-novini-ukrajini-50054227.html"/>
    <meta property="og:site_name" content="НВ"/>
    <meta property="article:published_time" content="2019-11-18T15:29:00+00:00"/>
    <meta property="og:title" content="В Укрексімбанку пояснили, навіщо розмістили євробонди на $100 млн"/>
    <meta property="og:description" content="Державний Укрексімбанк завершив розміщення субординованих єврооблігацій з терміном 10 років на суму $100 млн."/>
  </head>
  <body>
    <article>
      <h1>В Укрексімбанку пояснили, навіщо розмістили євробонди на $100 млн</h1>
      <h2>Державний Укрексімбанк завершив розміщення субординованих єврооблігацій з терміном 10 років на суму $100 млн.</h2>
      <address>
        <time datetime="2019-11-18T15:29:00+00:00">18 Nov 2019, 15:29</time>
      </address>
      <p>Облігації зі ставкою 9,95% (ставка купону буде змінена через п’ять років після випуску), розміщено на Лондонській фондовій біржі. Термін погашення 10 років (з можливістю погашення через п’ять років після випуску). Лід-менеджерами стали J.P.Morgan та Morgan Stanley.</p>
      <p>«Загальна книга заявок для нового випуску включала заявки від близько 50 різних інвесторів та досягла максимальної суми $300 млн. Остаточний розподіл інвесторів був таким: Швейцарія — 30%, Великобританія — 29%, США — 26%, інші країни Європи — 9% та Азія — 6%.</p>
      <p>«Розміщення здійснено не з метою отримання додаткової ліквідності (в цьому наразі немає потреби), а саме з метою заміщення існуючого субординоваго кредиту, також залученого шляхом випуску єврооблігацій, погашення якого розпочинається у 2020 році», — зазначив член правління Укрексімбанку Олександр Щур.</p>
      <p>Укрексімбанк створений в 1992 році. Його чистий прибуток за підсумками січня-вересня 2019 року склав 2,27 млрд грн — в 2,2 рази більше, ніж за аналогічний період минулого року. За даними НБУ, на 1 липня 2019 року за розміром загальних активів (221,300 млрд грн) банк посідав третє місце серед 76 банків, що діяли в країні.</p>
    </article>
  </body>
</html>