<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/deals/emirates-poracha-50-samoleta-airbus-a350-v-sdelka-za-16-miliarda-dolara.html"/>
    <meta property="og:site_name" content="Money.bg"/>
    <meta property="article:published_time" content="2019-11-18T15:26:17+00:00"/>
    <meta property="og:title" content="Emirates поръча 50 самолета Airbus A350 в сделка за 16 милиарда долара"/>
    <meta property="og:description" content="Дубайските авиолинии се отказаха от модела А330, за да търсят икономии в дългосрочен плам"/>
  </head>
  <body>
    <article>
      <h1>Emirates поръча 50 самолета Airbus A350 в сделка за 16 милиарда долара</h1>
      <address>
        <time datetime="2019-11-18T15:26:17+00:00">18 Nov 2019, 15:26</time>
      </address>
      <p>Дубайските авиолинии Emirates поръчаха 50 самолета Airbus A350, пише CNBC.</p>
      <p>Цената на поръчката възлиза на 16 милиарда долара, но обичайните отстъпки обикновено се договарят впоследствие от авиокомпаниите. Първоначално сделката предвиждаше Emirates да поръча 70 самолета от френския производител - 40 броя от моделите A350 и 30 броя A330-900neo. Всички поръчки на A330 обаче пропаднаха в полза на A350, от който модел авиолиниите ще закупят 50 броя самолета.</p>
      <p>Изпълнителният директор на Airbus Гийом Фари каза на пресконференция, че водещият модел A380 вече ще има "по-млад, но много талантлив брат в семейството на Emirates".</p>
      <p>А380 е най-големият пътнически самолет в света. Въпреки това всичките 50 джета, поръчани от Emirates, са от главната разновидност на модела - A350-900, побиращ между 300 и 350 пътници.</p>
      <p>"Допълвайки нашите A380s и 777s, A350 ще ни даде допълнителна оперативна гъвкавост по отношение на капацитет, обхват и разгръщане. Всъщност ние засилваме нашия бизнес модел, за да осигурим ефективни и удобни услуги за въздушен транспорт до и през Дубай", заяви председателят на Emirates и главен изпълнителен директор шейх Ахмед бин Саид Ал Мактум.</p>
      <p>Иначе изпълнителният директор на Emirates отказа да обсъди причините за анулирането на поръчките на A330.</p>
      <p>A330-900 е малко по-малък вариант на A350-900, превозващ по-малко пътници и с малко по-бавна скорост. A350 е по-скъп, но по-лек, което означава по-малко разходи за гориво и по-големи икономии с времето, твърдят авиационни анализатори.</p>
      <p>Emirates е купувач номер едно на емблематичния A380 на Airbus, но френската компания реши да прекрати производството му в началото на тази година. Анализатори нарекоха този ход като "края на една ера", тъй като символът на индустрията за връхнина и луксозност по време на полета се заменя с по-предпочитаните по-малки летателни средства, работещи с по-икономични горива.</p>
      <p>На въпрос дали има вероятност производството на А380 да продължи, Фари отговори: "Решението е в изпълнение сега. Ние обичаме A380, той е страхотен самолет и ще продължи да лети десетилетия, а ние сме ангажирани да го поддържаме. Но не, решението за прекратяване на производството, е неотменяемо." Последният A380 ще бъде доставен през 2021 година.</p>
      <p>Поръчката стана ясна по време на провеждащото се самолетно изложение Dubai Air Show, след като първият ден на форума премина слабо - в неделя бяха продадени само 2 самолета.</p>
      <p>Очакваше се тазгодишното изложение да бъде съпроводено с ожесточена конкуренция между главните съперници от Airbus и Boeing, които притежават приблизително половината от пазара. Присъствието на американския самолетостроител обаче е потиснато заради двете катастрофални на модела 737 Max, които се случиха в период от пет месеца. При инцидентите загинала 346 души. От март месец досега целият флонт от 737 Max, който е около 400 самолета, е заземен, което се отразява силно на резултатите на компанията.</p>
    </article>
  </body>
</html>