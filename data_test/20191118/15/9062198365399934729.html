<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3377926/fenerbahcede-surpriz-muric-karari-20-milyon-euro"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T15:43:00+00:00"/>
    <meta property="og:title" content="Fenerbahçe'de sürpriz Muriç kararı! 20 milyon Euro..."/>
    <meta property="og:description" content="Fenerbahçe'de sürpriz Muriç kararı! 20 milyon Euro..."/>
  </head>
  <body>
    <article>
      <h1>Fenerbahçe'de sürpriz Muriç kararı! 20 milyon Euro...</h1>
      <h2>Fenerbahçe Yönetimi, Kosovalı golcüsü Vedat Muriqi için kararını verdi.</h2>
      <address>
        <time datetime="2019-11-18T15:43:00+00:00">18 Nov 2019, 15:43</time>
      </address>
      <p>Fenerbahçe'de, Vedat Muriqi ile ilgili net karar verildi.</p>
      <p>Sezon başında Çaykur Rize'den 3.5 milyon euro bonservis bedeli karşılığında transfer edilen Kosovalı golcü, Sarı-Lacivertli forma altında gösterdiği harika performansıyla İngiliz ekiplerinin gözdesi oldu.</p>
      <p>Totttenham, 25 yaşındaki oyuncuyu yakından takip etmeye başladı.</p>
      <p>İngiliz ekibi Vedat'ı kadrosuna katmak istiyor.</p>
      <p>Teknik Direktör Ersun Yanal ise golcü oyuncusunun devre arasında satılmaması konusunda yönetime rapor verdi.</p>
      <p>Sarı-Lacivertli Yönetim, Yanal'ın raporu doğrutusunda başarılı golcüsünü devre arasında satmama kararı aldı.</p>
      <h3>RİZE'YE YÜZDE 15 PAY VERİLECEK</h3>
      <p>Sarı-Lacivertliler, bu sezon başında Eljif Elmas'ı Napoli'ye 17.5 milyon euroya satarak transfer bütçesini oluşturmuştu.</p>
      <p>Yönetim yeni sezon öncesi bu kez Vedat'ı satarak transfer bütçesini oluşturmayı planlıyor. F.Bahçe, Vedat'ın satışından elde edilecek gelirin yüzde 15'ini eski kulübü Çaykur Rize'ye verecek.</p>
      <p>Bu nedenle yönetim Kosovalı golcüyü 20 milyon euronun üzerinde bir rakama satmayı planlıyor. Vedat Muriqi'nin Fenerbahçe ile 2023 yılının Haziran ayına kadar sözleşmesi bulunuyor.</p>
      <p>Başarılı golcü ile Tottenham dışında İtalya'dan Napoli de ilgileniyor.</p>
      <p>Bazı Fransız ekipleri de Vedat'ı takip ediyor.</p>
      <h3>PİYASA DEĞERİ 8 MİLYON € OLDU</h3>
      <p>Vedat Muriqi şu ana kadar Fenerbahçe forması altında 11 maçta 990 dakika sahada kaldı. Kosovalı golcü bu süre içinde 7 gol atarak takımına skor katkısında bulundu.</p>
      <p>25 yaşındaki golcü 141 dakikada bir gol atma başarısı gösterdi. Vedat bir de asist yaptı.</p>
      <p>Vedat Muriqi'nin piyasa değeri ise 8 milyon euro.</p>
      <p>Vedat , Süper Lig'in en değerli santrforları sıralamasında Kolombiyalı yıldız golcü Falcao'yla beraber 2. sırada yer alıyor.</p>
      <p>Sakatlığı nedeniyle Kosova milli takım kadrosundan çıkarılan Vedat çalışmalarını takımdan ayrı sürdürüyor. Vedat'ın Malatya maçında sahada olup olmayacağı bu hafta içinde belli olacak.</p>
    </article>
  </body>
</html>