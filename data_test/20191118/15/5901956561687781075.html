<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/foto-slovenski-avtobus-prevazal-18-otrok-in-nenadoma-ostal-brez-koles-250441"/>
    <meta property="og:site_name" content="Slovenske novice"/>
    <meta property="article:published_time" content="2019-11-18T15:29:00+00:00"/>
    <meta property="og:title" content="FOTO: Slovenski avtobus prevažal 18 otrok in nenadoma ostal brez koles"/>
    <meta property="og:description" content="V nedeljo zvečer so prometni policisti na avtocesti A1 obravnavali prometno nesrečo voznika slovenskega avtobusa, ki je vozil 18 otrok. Na avtobusu so se zaradi nepopolnega privijačenja odvili vi..."/>
  </head>
  <body>
    <article>
      <h1>FOTO: Slovenski avtobus prevažal 18 otrok in nenadoma ostal brez koles</h1>
      <h2>Na avtocesti je vozilo ostalo brez zadnjih dveh koles.</h2>
      <address><time datetime="2019-11-18T15:29:00+00:00">18 Nov 2019, 15:29</time> by <a rel="author">P. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/18/1682790.jpg"/>
          <figcaption>Voznik je prevažal 18 otrok. FOTO: PU Celje</figcaption>
        </figure>
        <figure>
          <img src="https://www.slovenskenovice.si/images/slike/2019/11/18/1682789.jpg"/>
          <figcaption>Avtobus je ostal brez zadnjih dveh koles. FOTO: PU Celje</figcaption>
        </figure>
      </slideshow>
      <p>V nedeljo zvečer so prometni policisti na avtocesti A1 obravnavali prometno nesrečo voznika slovenskega avtobusa, ki je vozil 18 otrok. Na avtobusu so se zaradi nepopolnega privijačenja odvili vijaki, zaradi česar sta z avtobusa odpadli obe zadnji levi kolesi. Eno izmed odpadlih koles je poškodovalo osebni avtomobil, poročajo celjski policisti.</p>
      <figure>
        <img src="https://www.slovenskenovice.si/images/slike/2019/11/18/1682789.jpg"/>
        <figcaption>Avtobus je ostal brez zadnjih dveh koles. FOTO: PU Celje</figcaption>
      </figure>
      <p>Na srečo ni bil v prometni nesreči nihče poškodovan. V omenjenem primeru bodo zoper servis in odgovorno osebo, ki je pred vožnjo opravila demontažo in montažo koles, uvedli prekrškovni postopek.</p>
    </article>
  </body>
</html>