<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/stars/mila-kunis-ashtan-katchar-i-zashto-shte-lishat-detsata-si-ot-nasledstvo.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-18T15:31:00+00:00"/>
    <meta property="og:title" content="Мила Кунис, Аштън Кътчър и защо ще лишат децата си от наследство"/>
    <meta property="og:description" content="Ценен урок"/>
  </head>
  <body>
    <article>
      <h1>Мила Кунис, Аштън Кътчър и защо ще лишат децата си от наследство</h1>
      <address><time datetime="2019-11-18T15:31:00+00:00">18 Nov 2019, 15:31</time> by <a rel="author" href="https://lifestyle.bg/author/lifestyle-bg" target="_blank">lifestyle.bg</a></address>
      <p>Повечето холивудски звезди са толкова богати, че спокойно биха могли да не работят до края на живота си, като децата им също не бива да се тревожат за финансовото си състояние. </p>
      <related>
        <a href="https://lifestyle.bg/stars/mila-kunis-ashtan-katchar-i-kak-otbelyazaha-rozhdeniya-den-na-dashterya-im.html"/>
      </related>
      <p>И докато много от знаменитостите правят всичко, за да живеят наследниците им в пълен лукс, то Мила Кунис и Аштън Кътчър имат малко по-различен модел на възпитание. Преди две години родителите не сложиха под елхата подаръци за децата си, за да им дадат ценен урок. Те сметнаха, че малките са спрели да ценят вещите си, затова и прецениха, че няма да ги затрупват с такива.</p>
      <p>Сега Мила и Аштън са дори още по-крайни в решенията си. Също като Стинг, Елтън Джон и Бил Гейтс, те решиха да лишат децата си от наследство. Според двамата родители Уайът и Димитри водят прекалено охолен живот, който не могат да оценят. </p>
      <figure>
        <embed-post data-src="https://www.instagram.com/p/Bf7Yq8FnQ88" data-service="Instagram"/>
      </figure>
      <p>Ето защо смятат да променят ситуацията и да дарят парите си на благотворителни организации. Към момента общото им богатство се равнява на 265 млн. долара, пише Buzzfeed.</p>
      <p>"Ако започнат собствен бизнес и имат наистина добър план, ще инвестирам в него", склонен е на компромис все пак Кътчър.</p>
      <related>
        <a href="https://lifestyle.bg/stars/mila-kunis-ashtan-katchar.html"/>
      </related>
      <related>
        <h4>Още по темата</h4>
        <a href="https://lifestyle.bg/stars/mila-kunis-ashtan-katchar-i-kak-otbelyazaha-rozhdeniya-den-na-dashterya-im.html"/>
        <a href="https://lifestyle.bg/stars/mila-kunis-ashtan-katchar.html"/>
        <a href="https://lifestyle.bg/stars/mila-kunis-na-36.html"/>
        <a href="https://lifestyle.bg/stars/ashtan-katchar-mila-kunis-i-parvata-im-obshta-poyava-sled-razkritiyata-na-demi-mur.html"/>
        <a href="https://lifestyle.bg/stars/mila-kunis-i-ashtan-katchar-zaedno-na-gala-vecher-sled-17-godini-pauza.html"/>
        <a href="https://lifestyle.bg/stars/razdelyat-li-se-ashtan-kachar-i-mila-kunis.html"/>
        <a href="https://lifestyle.bg/stars/demi-mur-inside-out-i-oshte-shokirashti-razkritiya-za-lichniya-i-zhivot.html"/>
        <a href="https://lifestyle.bg/stars/demi-mur-ashtan-katchar-i-parvite-dumi-na-aktyora-sled-razkritiyata-na-bivshata-mu-sapruga.html"/>
        <a href="https://lifestyle.bg/stars/zvezdnite-dvoyki-i-bogatstvoto-im.html"/>
      </related>
    </article>
  </body>
</html>