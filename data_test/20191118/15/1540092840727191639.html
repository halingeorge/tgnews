<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/epixeiriseis/story/197780/digital-economy-forum-2019-se-thesi-odigoy-o-klados-psifiakis-texnologias-gia-mia-antagonistiki-ellada"/>
    <meta property="og:site_name" content="CNN.gr"/>
    <meta property="article:published_time" content="2019-11-18T15:14:48+00:00"/>
    <meta property="og:title" content="Digital Economy Forum 2019:Σε θέση οδηγού ο κλάδος ψηφιακής τεχνολογίας για μία ανταγωνιστική Ελλάδα"/>
    <meta property="og:description" content="Σε θέση οδηγού για το νέο παραγωγικό μοντέλο, το οποίο έχει ανάγκη η Ελληνική οικονομία, θα τεθούν ψηφιακή τεχνολογία και καινοτομία στο digital economy forum..."/>
  </head>
  <body>
    <article>
      <h1>Digital Economy Forum 2019:Σε θέση οδηγού ο κλάδος ψηφιακής τεχνολογίας για μία ανταγωνιστική Ελλάδα</h1>
      <h2>Σε θέση οδηγού για το νέο παραγωγικό μοντέλο, το οποίο έχει ανάγκη η Ελληνική οικονομία, θα τεθούν ψηφιακή τεχνολογία και καινοτομία στο digital economy forum 2019: Leading Greece to Growth.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 17:14 , 18 November 2019</p>
      <p>Ο ψηφιακός συντονισμός της χώρας στην 4η βιομηχανική επανάσταση, με στόχο μία νέα, σύγχρονη, ψηφιακή και ανταγωνιστική Ελλάδα θα αποτελέσει κοινό παρονομαστή των συμμετεχόντων στο συνέδριο της ψηφιακής οικονομίας, το οποίο διοργανώνεται από τον <b>Σύνδεσμο Επιχειρήσεων Πληροφορικής &amp; Επικοινωνιών Ελλάδας (ΣΕΠΕ), τη Δευτέρα 25 Νοεμβρίου 2019, στο ξενοδοχείο Athenaeum InterContinental, </b>υπό την αιγίδα <b>της Α.Ε. του Προέδρου της Δημοκρατίας κυρίου Προκοπίου Παυλοπούλου</b>. <b>Κεντρικός Ομιλητής στο επίσημο δείπνο του Συνεδρίου</b>, που θα παρατεθεί το βράδυ της ίδιας ημέρας, είναι <b>ο Πρωθυπουργός της Ελλάδας, κύριος Κυριάκος Μητσοτάκης</b>, ενώ την έναρξη των εργασιών θα πραγματοποιήσει ο <b>Αρχηγός της Αξιωματικής Αντιπολίτευσης, κύριος Αλέξης Τσίπρας</b>.</p>
      <p>Στο Συνέδριο συμμετέχουν κορυφαία κυβερνητικά στελέχη, Υπουργοί και εκπρόσωποι πολιτικών φορέων, εκπρόσωποι κλαδικών φορέων και οργανισμών, εκπρόσωποι των Ευρωπαϊκών Θεσμών, εκπρόσωποι και επιχειρηματίες τόσο του κλάδου Ψηφιακής Τεχνολογίας, όσο και όλων των παραγωγικών κλάδων της οικονομίας. Το “παρών” με τη συμμετοχή τους στο πρόγραμμα του Συνεδρίου θα δώσουν ο <b>Υπουργός Ανάπτυξης και Επενδύσεων, κ. Άδωνις Γεωργιάδης, ο Υπουργός Επικρατείας &amp; Υπουργός Ψηφιακής Διακυβέρνησης, κ. Κυριάκος Πιερρακάκης, ο Υφυπουργός Εξωτερικών, κ. Κώστας Φραγκογιάννης, ο Υφυπουργός Ανάπτυξης &amp; Επενδύσεων, κ. Χρίστος Δήμας.</b> Επιπλέον, στο <b>digital</b> <b>economy</b> <b>forum</b><b> 2019</b> θα συμμετέχουν ως ομιλητές  ο κ. <b>Ray</b> <b>Pinto</b><b>, </b><b>Director</b> <b>for</b> <b>Member</b> <b>Relations</b> <b>and</b> <b>Digital</b> <b>Transformation</b><b>, </b><b>DIGITALEUROPE</b><b>, ο κ. Κωνσταντίνος Μίχαλος, Πρόεδρος, Κεντρική Ένωση Επιμελητηρίων Ελλάδος , ο Δρ. Βασίλης Γ. Αποστολόπουλος, Πρόεδρος ΔΣ, Ελληνική Ένωση Επιχειρηματιών, (Ε.ΕΝ.Ε.), ο κ. Αντώνης Μακρής, Πρόεδρος ΔΣ ΣΕΛΠΕ, ο κ. Γιώργος Ξηρογιάννης, Αναπληρωτής Γενικός Διευθυντής, ΣΕΒ.</b></p>
      <p>Ταυτόχρονα, στο πλαίσιο του <b>digital economy forum 2019,</b> η εταιρεία<b> Deloitte θα παρουσιάσει τους βασικούς άξονες και τα ευρήματα της Στρατηγικής Μελέτης για τον κλάδο, η οποία εκπονήθηκε με πρωτοβουλία του ΣΕΠΕ,</b> <b>ώστε ο Ελληνικός κλάδος ψηφιακής τεχνολογίας να ανταποκριθεί στις παγκόσμιες προκλήσεις σχετικά με τον ψηφιακό μετασχηματισμό αλλά και την ενεργό συμμετοχή της χώρας στην 4η βιομηχανική επανάσταση</b>. Σκοπός της μελέτης είναι να υποστηρίξει τη βελτίωση της ανταγωνιστικότητας του κλάδου ΤΠΕ, ενισχύοντας την εξωστρέφεια και την αύξηση των επενδύσεων των επιχειρήσεων του στην Ελλάδα, με στόχο να αναβαθμίσει τη συνεισφορά του στην ανάπτυξη της Ελληνικής οικονομίας και την ανάσχεση του “brain drain”.</p>
      <p>Οι βασικές θεματικές ενότητες του Συνεδρίου αφορούν στην <b>Προσέλκυση επενδύσεων στις ψηφιακές τεχνολογίες στη χώρα μας</b>, στην <b>Αξιοποίηση των τεχνολογιών πληροφορικής και επικοινωνιών σε παραγωγικούς κλάδους της οικονομίας</b>, στην <b>Ψηφιακή Ελλάδα της επόμενης πενταετίας</b>, καθώς και στην <b>Αξιοποίηση των ψηφιακών τεχνολογιών</b><b> για</b><b> τον ταχύτερο ψηφιακό μετασχηματισμό της πολιτείας και της οικονομίας</b>.</p>
      <p>Με ιδιαίτερο ενδιαφέρον αναμένονται οι τοποθετήσεις των επικεφαλής κορυφαίων επιχειρήσεων, οι οποίοι θα δώσουν τη δική τους διάσταση στο ψηφιακό στοίχημα που έχει να κερδίσει η χώρα. Η συμμετοχή τους σε ένα γόνιμο διάλογο για την αξιοποίηση της τεχνολογίας από την πολιτεία και τις επιχειρήσεις, θα επιτρέψει στην Ελληνική οικονομία να απαντήσει θετικά στην ψηφιακή πρόκληση της εποχής και να πραγματοποιήσει τα βήματα για την ψηφιακή Ελλάδα της επόμενης πενταετίας, αναλύοντας και τη διεθνή εμπειρία.</p>
      <p>Παράλληλα, τα τελευταία χρόνια έχει αρχίσει να δημιουργείται στην Ελλάδα ένα ταχύτατα αναπτυσσόμενο οικοσύστημα νεοφυών επιχειρήσεων. Ο ΣΕΠΕ υποστηρίζει έμπρακτα και ουσιαστικά το οικοσύστημα αυτό και διοργανώνει, για δεύτερη συνεχόμενη χρονιά, το <b>“</b><b>S</b><b>tartups </b><b>d</b><b>.</b><b>D</b><b>ay 2019”</b>, έναν σύγχρονο διαγωνισμό καινοτομίας για νεοφυείς επιχειρήσεις, <b>δίνοντας, μάλιστα, στις 5 κορυφαίες ομάδες τη δυνατότητα να παρουσιάσουν την ιδέα τους από το βήμα του digital economy forum 2019.</b></p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/191015/synedrio-stin-patra-pano-apo-70-eisigites-analyoyn-stratigikes-topikis-kai-perifereiakis-anaptyxis">Συνέδριο στην Πάτρα: Πάνω από 70 εισηγητές αναλύουν στρατηγικές τοπικής και περιφερειακής ανάπτυξης</a>
        </li>
        <li>
          <a href="https://www.cnn.gr/tech/story/172772/grow-your-business-tin-epixeirimatiki-epityxia-fernoyn-oi-anthropoi-me-tin-arogi-tis-texnologias">Grow your business: την επιχειρηματική επιτυχία φέρνουν οι άνθρωποι με την αρωγή της τεχνολογίας</a>
        </li>
        <li>
          <a href="https://www.cnn.gr/tech/story/160385/oi-texnologikes-exelixeis-poy-perimenoyme-mesa-sto-2019">Οι τεχνολογικές εξελίξεις που περιμένουμε μέσα στο 2019</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/27782/pshfiakh-texnologia">ΨΗΦΙΑΚΗ ΤΕΧΝΟΛΟΓΙΑ</a>
        </li>
        <li>
          <a href="https://www.cnn.gr/eidhseis/tag/82500/digital-economy-forum-2019">DIGITAL ECONOMY FORUM 2019</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/18/197751/snapshot/2397869.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197746/snapshot/21906627.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197761/snapshot/2718252.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197750/snapshot/BeFunky-collage-3.jpg"/>
      </figure>
    </article>
  </body>
</html>