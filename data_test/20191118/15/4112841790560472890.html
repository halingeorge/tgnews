<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76704-Univerzita-zverejnila-120rocnu-fotku-dievca-na-nej-sa-napadne-podoba-na-Gretu-Thunberg"/>
    <meta property="og:site_name" content="REFRESHER"/>
    <meta property="article:published_time" content="2019-11-18T15:55:00+00:00"/>
    <meta property="og:title" content="Univerzita zverejnila 120-ročnú fotku, dievča na nej sa nápadne podobá na Gretu Thunberg"/>
    <meta property="og:description" content="Mladé dievča na fotke sa na Gretu Thunberg podobá skoro stopercentne, zatiaľ nie je isté, či nejde o dobre premyslenú fotomontáž."/>
  </head>
  <body>
    <article>
      <h1>Univerzita zverejnila 120-ročnú fotku, dievča na nej sa nápadne podobá na Gretu Thunberg</h1>
      <address><time datetime="2019-11-18T15:55:00+00:00">18 Nov 2019, 15:55</time> by <a rel="author">Viktor Kniš</a></address>
      <p>
        <b>Mladé dievča na fotke sa na Gretu Thunberg podobá skoro stopercentne, zatiaľ nie je isté, či nejde o dobre premyslenú fotomontáž.</b>
      </p>
      <p>Internetom sa od rána šíri fotografia, na ktorej sa nachádzajú tri osoby, pričom jedna z nich sa veľmi nápadne podobá na populárnu aktivistku <b>Gretu Thunberg</b>. Snímku objavila vo vlastnej databáze <b>Univerzita vo Washingtone</b> a podľa dostupných záznamov bola zhotovená približne v roku 1898. Niektorí sa už vyjadrili, že ide o fotomontáž, a to hlavne kvôli tomu, že je podoba dievčaťa na fotke v porovnaní s Gretou naozaj skoro stopercentná. </p>
      <figure>
        <img src="https://i.refresher.sk/public/vik/nov_2019/stiahnutI.jpg"/>
        <figcaption>
          <cite>University of Washington</cite>
        </figcaption>
      </figure>
      <p>Nie je možné dohady potvrdiť ani vyvrátiť, faktom však ostáva, že Univerzita vo Washingtone zverejnila aj kompletné podrobnosti o fotografii vrátane autora a identifikačných čísel, na základe ktorých bola snímka uložená v archíve. Zhotovená mala byť v kanadskej oblasti Yukon a vlastníkom práv je knižnica univerzity. </p>
      <p>Podľa niektorých expertov však ide o bežný jav a nie je to prvýkrát, čo sa celebrita objavila na podobnej fotke. <a href="https://www.anonews.co/greta-thunberg-seen-on-120-year-old-photo/">Anonews</a> informuje, že s týmto fenoménom sa najčastejšie stretáva Nicolas Cage, nie je za tým ale žiadna veda, jednoducho je tvár niektorých ľudí natoľko „bežná,“ že majú dvojníkov. </p>
      <related>
        <a href="https://refresher.sk/70174-KVIZ-Ako-dobre-poznas-aktivistku-Gretu-Thunberg"/>
      </related>
      <p>Greta sa dostala do povedomia širokého publika vďaka svojim odvážnym vyjadreniam najprv na sociálnych sieťach a následne aj na pôde OSN. Pred najvyššími predstaviteľmi štátov kritizovala to, ako pristupujeme k ochrane životného prostredia a ako sa naša planéta rúti do záhuby kvôli enormnému prehrievaniu. Pomenovala aj konkrétne kroky, ktoré by mali reprezentanti jednotlivých krajín podstúpiť, následne ju kritizovali Donald Trump aj Vladimir Putin. </p>
      <figure>
        <img src="https://i.refresher.sk/public/vik/nov_2019/SniImka_obrazovky_2019-11-18_o_13.29.33.jpg"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76445-Ludia-na-Twitteri-hovoria-ze-Greta-Thunberg-pracuje-pre-Rusko-ci-dokonca-ze-je-Putinovou-dcerou-Dovodom-je-ich-podoba"/>
        <a href="https://refresher.sk/76127-Greta-Thunberg-ziada-o-pomoc-s-cestou-do-Madridu-Zda-sa-ze-som-isla-cez-pol-sveta-nespravnym-smerom-tvrdi"/>
        <a href="https://refresher.sk/76334-Ake-je-najdolezitejsie-slovne-spojenie-roka-2019-Preslavila-ho-aj-Greta-Thunberg"/>
        <a href="https://refresher.sk/76423-Greta-Thunberg-vydava-knihu-Zarobene-peniaze-chce-venovat-charite"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
      </related>
    </article>
  </body>
</html>