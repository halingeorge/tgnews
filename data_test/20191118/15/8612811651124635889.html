<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/delhi/news/pm-modi-speaks-to-rajya-sabha-members--choose-the-path-of-dialogue-instead-of-obstruction-262543"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-18T15:25:09+00:00"/>
    <meta property="og:title" content="राज्यसभा सदस्यों से बोले पीएम मोदी- रूकावट के बजाय संवाद का रास्ता चुने"/>
    <meta property="og:description" content="नई दिल्लीः पीएम मोदी ने अपने संबोधन की शुरुआत में राज्यसभा में योगदान देने वालों का अभिनंदन किया। उसके बाद उन्होंने कहा कि सदन ने बदले हालात में खुद को ढालने की कोशिश की। भारत के संसदीय इतिहास में राज्यसभा द्वारा दिए गए योगदान की सराहना करते हुए प्रधानमंत्री नरेन्द्र मोदी ने सोमवार को सभी दलों के सदस्यों को ‘रूकावट के बजाय संवाद का रास्ता चुनने’ की नसीहत दी। साथ ही पीएम मोदी ने कहा कि राज्यसभा के 250वें सत्र में शामिल होना मेरा सौभाग्य है। संसद भारत की विकास यात्रा का प्रतिबिंब है। 250 सत्र ये अपने आप में समय व्यतीत हुआ ऐसा नहीं है। एक विचार यात्रा रही। समय बदलता गया, परिस्थितियां बदलती गई और इस सदन ने बदली हुई परिस्थितियों को आत्मसात करते हुए अपने को ढालने का प्रयास किया। सदन के सभी सदस्य बधाई के पात्र हैं।"/>
  </head>
  <body>
    <article>
      <h1>राज्यसभा सदस्यों से बोले पीएम मोदी- रूकावट के बजाय संवाद का रास्ता चुने</h1>
      <address><time datetime="2019-11-18T15:25:09+00:00">18 Nov 2019, 15:25</time> by <a rel="author">Shivani</a></address>
      <p>नई दिल्लीः पीएम मोदी ने अपने संबोधन की शुरुआत में राज्यसभा में योगदान देने वालों का अभिनंदन किया। उसके बाद उन्होंने कहा कि सदन ने बदले हालात में खुद को ढालने की कोशिश की। भारत के संसदीय इतिहास में राज्यसभा द्वारा दिए गए योगदान की सराहना करते हुए प्रधानमंत्री नरेन्द्र मोदी ने सोमवार को सभी दलों के सदस्यों को ‘रूकावट के बजाय संवाद का रास्ता चुनने’ की नसीहत दी। साथ ही पीएम मोदी ने कहा कि राज्यसभा के 250वें सत्र में शामिल होना मेरा सौभाग्य है। संसद भारत की विकास यात्रा का प्रतिबिंब है। 250 सत्र ये अपने आप में समय व्यतीत हुआ ऐसा नहीं है। एक विचार यात्रा रही। समय बदलता गया, परिस्थितियां बदलती गई और इस सदन ने बदली हुई परिस्थितियों को आत्मसात करते हुए अपने को ढालने का प्रयास किया। सदन के सभी सदस्य बधाई के पात्र हैं।</p>
      <p>पीएम मोदी ने कहा कि सदन संवाद के लिए होना चाहिए। भारी बहस हो लेकिन रुकावटों के बजाय संवाद का रास्ता चुनें। एनसीपी और बीजेडी ने तय किया है कि वे वेल में नहीं जाएंगे। लेकिन फिर भी न एनसीपी न बीजेडी की राजनीतिक यात्रा में कोई रुकावट आई है। उच्च परंपरा जिसने बनाई उनका कोई राजनीतिक नुकसान नहीं हुआ। उनसे हमें सीखना चाहिए। इसकी चर्चा भी होनी चाहिए और उनका धन्यवाद देना चाहिए।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> PM Modi speaks to Rajya Sabha members - choose the path of dialogue instead of obstruction</p>
    </article>
  </body>
</html>