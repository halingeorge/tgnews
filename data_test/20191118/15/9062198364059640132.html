<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3377931/eljif-elmasa-soke-eden-ceza"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T15:45:00+00:00"/>
    <meta property="og:title" content="Eljif Elmas'a şoke eden ceza!"/>
    <meta property="og:description" content="Eljif Elmas'a şoke eden ceza!"/>
  </head>
  <body>
    <article>
      <h1>Eljif Elmas'a şoke eden ceza!</h1>
      <h2>2019-20 sezonu öncesi Fenerbahçe'den Napoli'ye transfer olan 20 yaşındaki futbolcu Eljif Elmas kulüp yönetiminden ceza alacak.</h2>
      <address>
        <time datetime="2019-11-18T15:45:00+00:00">18 Nov 2019, 15:45</time>
      </address>
      <p>Bu yaz Fenerbahçe'den Napoli'ye transfer olan Eljif Elmas, kulübünden ceza yiyecek! İtalya'da röportaj veren Eljif Elmas, kulübün basına konuşma yasağını deldi.</p>
      <p>12 haftası geride kalan Serie A'nın 7. sırasında yer alan ve lider Juventus'la arasında 13 puan fark bulunan Napoli'de top koşturan genç futbolcu İtalyan ve Türk futbolu arasındaki farklara değindi.</p>
      <p>Bu sezonu şampiyon olarak tamamlayabileceklerine değinen Eljif, "Napoli hala şampiyon olabilir. Şu an sadece ligin başındayız. Juventus önde ve en güçlü kadroya sahip olabilir ancak şampiyonu birçok şey belirliyor. Inter, biz ve Roma'nın da şampiyonluk şansının olduğunu düşünüyorum" ifadelerini kullandı.</p>
      <h3>"FENERBAHÇE'DE DAHA ÇOK ZORLANDIM"</h3>
      <p>Fenerbahçe'yle ilgili bir itirafta bulunan "Serie A'nın seviyesi Türkiye'nin üzerinde. İtalya'da daha fazla taktiğe bağlı kalınması isteniyor ve daha defansif oynanıyor ancak Türkiye'de hücum tercih ediliyor. Kişisel olarak değerlendirirsem, Fenerbahçe'de daha çok zorlandım. Benim için önemli bir adım oldu. Çok amacım var ama bana kalsın" dedi.</p>
      <p>İtalya'da oynadığı için mutlu olduğunu kaydeden genç oyuncu, "Makedon futbolunun en pahalı oyuncusu olmakla ilgilenmiyorum, ben sadece futboluma odaklanmış durumdayım. Şu anda da odak noktam Napoli. En iyisini yapmak istiyorum. İtalya'da oynadığım için çok mutluyum" ifadelerini kullandı.</p>
      <p>Napoli Kulübü, basına konuşma yasağı olmasına rağmen röportaj veren Eljif Elmas için ceza prosedürünü uygulayacaklarını açıkladı.</p>
    </article>
  </body>
</html>