<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2820617-dzoker-stav-persim-filmom-17-so-zarobiv-rekordnij-milard-dolariv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T15:45:00+00:00"/>
    <meta property="og:title" content="&quot;Джокер&quot; став першим фільмом &quot;17+&quot;, що заробив рекордний мільярд доларів"/>
    <meta property="og:description" content="Американська стрічка &quot;Джокер&quot; режиссера Тодда Філліпса стала першим у світі фільмом з категорією R, який заробив у прокаті один мільярд доларів."/>
  </head>
  <body>
    <article>
      <h1>"Джокер" став першим фільмом "17+", що заробив рекордний мільярд доларів</h1>
      <h2>Американська стрічка "Джокер" режиссера Тодда Філліпса стала першим у світі фільмом з категорією R, який заробив у прокаті один мільярд доларів.</h2>
      <address>
        <time datetime="2019-11-18T15:45:00+00:00">18 Nov 2019, 15:45</time>
      </address>
      <p>Про це повідомляє <a href="https://www.bbc.com/news/entertainment-arts-50458281">ВВС</a>.</p>
      <p>Як зазначається, після минулих вихідних загальні касові збори "Джокера" склали $1 млрд, завдяки чому він "став найкасовішим фільмом з рейтингом R" (Restricted).</p>
      <p>Варто зазначити, що на фільми з даною категорією допускаються особи, що не досягли 17-річного віку, тільки в супроводі одного з батьків, або законного представника.</p>
      <p>Стрічка зібрала мільярд доларів в прокаті попри те, що її не пустили до Китаю, де іноземні <a href="https://www.ukrinform.ua/tag-kino">фільми</a> з надмірною кількістю інтимних сцен та насилля часто забороняють.</p>
      <p>Наступними після "Джокера" найкасовішими фільмами з рейтингом R йдуть дві частини "Дедпула" - 2018 року (785 млн доларів) і 2016 року (783 мільйони доларів).</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2809600-dzokera-visunuli-na-oskar-v-16-nominaciah.html">"Джокера" висунули на Оскар в 16 номінаціях</a>
      </blockquote>
      <p>Психологічний трилер із Хоакіном Феніксом у головній ролі розповідає історію становлення Джокера – головного супротивника супергероя Бетмена з коміксів DC.</p>
      <p>Нагадаємо, бюджет фільму "Джокер" становить 62,5 мільйона доларів.</p>
      <p>"Джокера" вже висунули на премію "Оскар" в 16 номінаціях. Однак, в які саме номінації потрапить стрічка, вирішать члени Американської кіноакадемії до 13 січня 2020 року.</p>
    </article>
  </body>
</html>