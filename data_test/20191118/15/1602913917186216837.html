<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/ludovic-orban-premierul-romaniei-a-numit-o-pe-emilia-gane-in-functia-de-agent-guvernamental-pentru-cjue-18592270"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T15:03:24+00:00"/>
    <meta property="og:title" content="Ludovic Orban, premierul României a numit-o pe Emilia Gane în funcţia de agent guvernamental pentru CJUE"/>
    <meta property="og:description" content="Premierul Ludovic Orban a semnat decizia de numire a Emiliei Gane în funcţia de agent guvernamental pentru Curtea de Justiţie a UE şi Tribunalul UE în cauzele care au termene în lunile noiembrie şi decembrie, potrivit unor decizii publicate luni în Monitorul Oficial."/>
  </head>
  <body>
    <article>
      <h1>Ludovic Orban, premierul României a numit-o pe Emilia Gane în funcţia de agent guvernamental pentru CJUE</h1>
      <address>
        <time datetime="2019-11-18T15:03:24+00:00">18 Nov 2019, 15:03</time>
      </address>
      <p>Premierul Ludovic Orban a semnat decizia de numire a Emiliei Gane în funcţia de agent guvernamental pentru Curtea de Justiţie a UE şi Tribunalul UE în cauzele care au termene în lunile noiembrie şi decembrie, potrivit unor decizii publicate luni în Monitorul Oficial.</p>
      <p>Radu Canţăr, numit în funcţie de Viorica Dăncilă, a fost eliberat la cerere de actualul premier Ludovic Orban din funcţia de agent guvernamental pentru Curtea de Justiţie a Uniunii Europene, a Tribunalului Uniunii Europene şi a celorlalte instituţii ale Uniunii Europene, precum şi a Curţii de Justiţie a Asociaţiei Europene a Liberului Schimb, cu rang de subsecretar de stat în cadrul MAE, potrivit unei decizii publicată luni în Monitorul Oficial</p>
      <p>Potrivit altei decizii, în locul lui Radu Canţăr a fost numită Emilia Gane, în cauzele în care se împlinesc termene procedurale în lunile noiembrie şi decembrie 2019.</p>
      <p>Agentul guvernamental coordonează procesul de stabilire a poziţiilor naţionale şi, alături de structura specializată în contenciosul UE, întocmeşte actele şi realizează faptele necesare reprezentării juridice.</p>
    </article>
  </body>
</html>