<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/video-poroshenko-vidreaguvav-na-pidozru-novini-ukrajini-50054234.html"/>
    <meta property="og:site_name" content="НВ"/>
    <meta property="article:published_time" content="2019-11-18T15:34:00+00:00"/>
    <meta property="og:title" content="«Феєрична дурість». Порошенко повернувся в Україну через підозру ДБР — відео"/>
    <meta property="og:description" content="Експрезидент України, нардеп Петро Порошенко повернувся в Україну через підготовку підозри Державним бюро розслідувань."/>
  </head>
  <body>
    <article>
      <h1>«Феєрична дурість». Порошенко повернувся в Україну через підозру ДБР — відео</h1>
      <h2>Експрезидент України, нардеп Петро Порошенко повернувся в Україну через підготовку підозри Державним бюро розслідувань.</h2>
      <address>
        <time datetime="2019-11-18T15:34:00+00:00">18 Nov 2019, 15:34</time>
      </address>
      <p>Про це він повідомив у Facebook.</p>
      <p>«Щойно я почув феєричну дурість, яку оприлюднив голова ДБР. Оскільки я знаходився з візитом до Турецької Республіки, вимушений був скасувати декілька зустрічей і негайно повернутися в Україну»- заявив він.</p>
      <p>За словами екс-президента, він повернувся, щоб довести, що «вони нікого не злякають».</p>
      <p>«Ця справа не має юридичної ваги, це зрозуміло навіть юристу-першокурснику. Звинуватити п’ятого президента України в захопленні державної влади – це смішно», - сказав він.</p>
      <p>Порошенко переконаний, що «замовником є колишня команда Януковича, яка з’являється зараз не тільки у своїх телеграм-каналах, але і в органах влади», а «виконавець» - Роман Труба.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpetroporoshenko%2Fvideos%2F2457594481176228%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>18 листопада <a href="https://nv.ua/ukr/ukraine/politics/dbr-pidgotuvalo-proekt-povidomlennya-pro-pidozru-poroshenku-novini-ukrajini-50054107.html">ДБР направило в ГПУ проект повідомлення про підозру п'ятого президенту України, нардепу Петрові Порошенку</a>.</p>
      <p>У документі йдеться про підозру п'ятого президента України в скоєнні кримінальних злочинів, передбачених ч.3 ст. 109 і ч.2 ст. 364 Кримінального кодексу України.</p>
      <p>Проект підозри підготовлений в рамках досудового розслідування кримінального провадження щодо можливого неправомірного впливу на проведення конкурсу з добору кандидатів для призначення членів Вищої ради правосуддя в березні-травні 2019 року.</p>
      <p>Також ДБР направило до прокуратури проект подання до Верховної Ради про надання згоди на притягнення до кримінальної відповідальності нардепа Порошенко.</p>
    </article>
  </body>
</html>