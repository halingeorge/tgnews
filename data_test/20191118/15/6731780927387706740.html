<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/18/elisabetta-trenta-chi-e-claudio-passarelli-marito/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-18T15:19:17+00:00"/>
    <meta property="og:title" content="Elisabetta Trenta: chi è Claudio Passarelli, marito dell’ex ministro"/>
    <meta property="og:description" content="Elisabetta Trenta, perché è al centro delle polemiche: chi è Claudio Passarelli, marito dell'ex ministro, il suo ruolo e la vicenda dell'appartamento."/>
  </head>
  <body>
    <article>
      <h1>Elisabetta Trenta: chi è Claudio Passarelli, marito dell’ex ministro</h1>
      <address><time datetime="2019-11-18T15:19:17+00:00">18 Nov 2019, 15:19</time> by <a rel="author">Gabriele M.</a></address>
      <p>
        <b>Elisabetta Trenta, perché è al centro delle polemiche: chi è Claudio Passarelli, marito dell’ex ministro, il suo ruolo e la vicenda dell’appartamento.</b>
      </p>
      <figure>
        <img src="https://www.viagginews.com/wp-content/uploads/2019/11/hqdefault-min-1-min.jpg"/>
        <figcaption>(screenshot video)</figcaption>
      </figure>
      <p>L’ex ministro della Difesa, <a href="https://www.viagginews.com/2019/11/18/elisabetta-trenta-chi-e-ex-ministro-difesa/">Elisabetta Trenta</a>, è finita al centro di una querelle riguardante la casa in cui vive a Roma insieme al marito. Si tratta di una vicenda dai contorni da chiarire, ma secondo l’ex ministro quella casa spetterebbe tanto a lei, quanto a suo marito. Questo in quanto il coniuge “è ufficiale dell’Esercito Italiano con il grado di maggiore e svolge attualmente un incarico di prima fascia, incarico per il quale è prevista l’assegnazione di un alloggio del medesimo livello di quello che era stato a me assegnato”.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Chi è Claudio Passarelli, marito di Elisabetta Trenta</h3>
      <figure>
        <img src="https://www.viagginews.com/wp-content/uploads/2019/11/hqdefault-1-min-1-min-1-min.jpg"/>
      </figure>
      <p>Non è la prima volta che l’ex ministro e suo marito si trovano al centro di polemiche. Il militari, già ufficiale addetto alla segreteria del vice direttore nazionale degli armamenti prima della nomina della moglie a ministro, venne trasferito dalla stessa Trenta, “per questioni di opportunità”, il primo giorno del suo dicastero. Claudio Passarelli finì aggregato al 3º ufficio affari generali, retto da un dirigente civile. Tale ufficio sovrintende alle esigenze organizzative e logistiche del funzionamento del segretariato generale della direzione nazionale degli armamenti (DNA).</p>
      <p>L’accusa che viene in queste ore dal Corriere della Sera è che tale aggregazione non sarebbe di fatto mai avvenuta. Sempre il Corsera denuncia poi la vicenda dell’appartamento dell’ex ministro e del militare, originario di Matrice nel Molise. Ma sin dall’inizio del mandato del ministro Trenta si era parlato di un possibile conflitto di interessi visto che il marito, Claudio Passarelli, era in quel momento ufficiale dell’Esercito ai vertici di Segredifesa, ovvero appunto il segretariato generale della direzione nazionale degli armamenti. Le polemiche si spensero col ‘declassamento’ del militare, ma la vicenda dell’appartamento “condiviso” e poi assegnato al marito della Trenta le ha di fatto riaperte.</p>
      <figure>
        <img src="https://www.viagginews.com/wp-content/uploads/2019/11/hqdefault-1-min-1-min-2.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/19/polmoni-carbonizzati-immagine-spot-contro-fumo/"/>
        <a href="https://www.viagginews.com/2019/11/19/rimborsopoli-piemonte-assolto-leghista-molinari/"/>
        <a href="https://www.viagginews.com/2019/11/19/omicidio-cerciello-elder-lee-sapeva-poliziotti/"/>
      </related>
    </article>
  </body>
</html>