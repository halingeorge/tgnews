<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ipl-jeetane-ke-liye-virat-kohli-aur-ab-de-villiers-ke-bharose-nahin-reh-sakti-royal-challengers-bangalore-2856468.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T15:25:46+00:00"/>
    <meta property="og:title" content="IPL जीतने के लिए सिर्फ कोहली और डिविलियर्स के भरोसे नहीं रह सकता RCB"/>
    <meta property="og:description" content="इंडियन प्रीमियर लीग (आईपीएल) की फ्रेंचाइजी टीम रॉयल चैलेंजर्स बेंगलोर के ऑलराउंडर मोइन अली ने टीम को लेकर कुछ अहम बातें कही हैं। उन्होंने कहा कि आरसीबी सिर्फ विराट कोहली और एबी डिविलियर्स के दम पर..."/>
  </head>
  <body>
    <article>
      <h1>IPL जीतने के लिए सिर्फ कोहली और डिविलियर्स के भरोसे नहीं रह सकता RCB</h1>
      <address><time datetime="2019-11-18T15:25:46+00:00">18 Nov 2019, 15:25</time> by <a rel="author">एजेंसी,नई दिल्ली</a></address>
      <p>इंडियन प्रीमियर लीग (आईपीएल) की फ्रेंचाइजी टीम रॉयल चैलेंजर्स बेंगलोर के ऑलराउंडर मोइन अली ने टीम को लेकर कुछ अहम बातें कही हैं। उन्होंने कहा कि आरसीबी सिर्फ विराट कोहली और एबी डिविलियर्स के दम पर चैंपियन नहीं बन सकता है। मोइन उन दो विदेशी क्रिकेटरों में शुमार हैं, जिन्हें आरसीबी ने रिटेन किया है।</p>
      <p>आरसीबी ऐसी टीम है जिसमें प्रतिभा की कोई कमी नहीं है लेकिन वो अभी तक खिताब से दूर ही रही है और कई बार उसे अहम समय पर टूर्नामेंट में पिछड़ते हुए देखा गया है। मोइन ने कहा, 'हमें अच्छी शुरुआत की जरूरत होगी। मुझे लगता है कि हमने हमेशा धीमी शुरुआत की है। हमें मजबूत रहना होगा, खासकर घर में क्योंकि बेंगलुरू की विकेट धीमी है। वहां की बाउंड्रीज छोटी हैं और ये गेंदबाजों के लिए अच्छा नहीं है।' इंग्लैंड के इस खिलाड़ी ने कहा, 'हम मैच जीतने के लिए कोहली और डिविलियर्स पर निर्भर नहीं रह सकते। मेरे जैसे बल्लेबाजों और जो बल्लेबाज टीम में आ रहे हैं उन्हें आगे आकर जिम्मेदारी लेनी होगी।'</p>
      <h3>
        <a href="https://www.livehindustan.com/cricket/story-icc-t20-international-men-s-ranking-bowling-mujeeb-ur-rahman-makes-significant-gains-movind-up-six-spots-2855659.html">ICC T20I Ranking- Bowling: अफगान गेंदबाजों का कब्जा, टॉप-10 में कोई भारतीय नहीं</a>
      </h3>
      <h3>
        <a href="https://www.livehindustan.com/cricket/story-gautam-gambhir-calls-ms-dhoni-s-rotation-policy-from-2012-compelete-crap-read-full-story-2855710.html">धौनी की इस पॉलिसी पर छह साल बाद निकला गौतम गंभीर का गुस्सा, जानिए क्या थी वो पॉलिसी</a>
      </h3>
      <p>आरसीबी ने हाल ही में 12 खिलाड़ियों की रिलीज किया है। अब उसकी नजरें 19 दिसंबर को कोलकाता में होने वाली आईपीएल नीलामी पर हैं। आरसीबी आजतक कभी आईपीएल ट्रॉफी नहीं जीत सका है। टीम में बड़े नाम शामिल रहे हैं, लेकिन टीम का प्रदर्शन उस हिसाब से नहीं रहा है।</p>
    </article>
  </body>
</html>