<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/predlaga-dolara-razlichni-1618278.html"/>
    <meta property="og:site_name" content="Cross"/>
    <meta property="article:published_time" content="2019-11-18T15:08:00+00:00"/>
    <meta property="og:title" content="Ford Mustang Mach-Е ще постигне революция"/>
    <meta property="og:description" content="/КРОСС/ Ford показа изцяло новия си и първи по рода си електрически автомобил Mustang Mach-Е на специално събитие в Лос Анджелис."/>
  </head>
  <body>
    <article>
      <h1>Ford Mustang Mach-Е ще постигне революция</h1>
      <address>
        <time datetime="2019-11-18T15:08:00+00:00">18 Nov 2019, 15:08</time>
      </address>
      <p>/КРОСС/ Ford показа изцяло новия си и първи по рода си електрически автомобил Mustang Mach-Е на специално събитие в Лос Анджелис.</p>
      <p>Моделът би трябвало да изиграе ключова роля в плановете на марката за електрификация с продажби стартиращи следващата година.<br/><br/>Mach-E ще се предлага в пет нива на оборудване, с две различни батерии и с две различни задвижвания. Захранването идва от стандартна 75.7-кВтч батерия, а срещу допълнително заплащане налична ще бъде и 98.8-кВтч опция, при която пробегът с едно зареждане ще е по-голям от 450 км.<br/>Наличните модели на този етап ще са Select, California Route 1, Premium, GT Performance и First Edition, като последният, както името подсказва, ще се предлага само в началото. <br/>Всъщност, клиентите в САЩ вече могат да направят депозит в размер на 500 долара, който им гарантира бъдеща заявка за First Edition или Premium.<br/><br/>Бaзoвaтa вeрcия щe cтрувa $43 000 (€38 866) или c 4 000 долара пo-мaлкo oт нaй-eвтинaтa Tеslа Mоdеl Y. В cъщoтo врeмe Mасh-Е GT ще е по-бързо и динамично от Pоrsсhе Mасаn Turbо.<br/><br/>Най-скъпото ниво на оборудване GT ще стартира от 60 500 долара и ще предлага мощност от 459 к.с. и ускорение от място до 60 мили в час (96 км/ч) в рамките на 3.5 секунди.<br/><br/>По-обикновените версии ще разполагат с 255 к.с., а междинните ще имат 282 и 332 к.с. В зависимост от избора на батерия, тягата ще достига само до задната ос или до четирите колела.<br/><br/>В интериора на автомобила дебют за Ford прави 15.5-инчов хоризонтален дисплей, който работи с най-новото поколение инфотейнмънт система SYNC 4. До него се намира друг 10.2-инчов екран, който предлага информация за шофьора.<br/><br/>Първите доставки на модела ще станат факт към края на следващата година, а през 2020 г. ще видим и допълнителни варианти за возилото на ток. Очакваме и данни за европейската версия, тъй като компанията вече потвърди, че ще продава модела и на нашия континент.</p>
    </article>
  </body>
</html>