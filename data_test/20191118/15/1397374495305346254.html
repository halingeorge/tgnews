<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/rukomet/rukometasice-spremne-za-sp-nema-tajni-dugo-smo-zajedno-393099.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T15:58:00+00:00"/>
    <meta property="og:title" content="Rukometašice spremne za SP: &quot;Nema tajni, dugo smo zajedno&quot;"/>
    <meta property="og:description" content="Rukometne reprezentativke Srbije rekle su danas da su spremne za Svetsko prvenstvo i da je potrebno da budu maksimalno koncentrisane na svoju igru."/>
  </head>
  <body>
    <article>
      <h1>Rukometašice spremne za SP: "Nema tajni, dugo smo zajedno"</h1>
      <h2>Rukometne reprezentativke Srbije rekle su danas da su spremne za Svetsko prvenstvo i da je potrebno da budu maksimalno koncentrisane na svoju igru.</h2>
      <address><time datetime="2019-11-18T15:58:00+00:00">18 Nov 2019, 15:58</time> by <a rel="author">Beta</a></address>
      <p><i>"Spremne smo. Dosta nas je igralo velika takmičenja. Znamo se dugo, dugo smo zajedno. Već treće prvenstvo radimo sa selektorom Ljubomirom Obradovićem, znamo šta očekuje od nas. Potrebno je da budemo maksimalno koncentrisane na nas i na našu igru"</i>, rekla je Jelena Lavko dan pred put.<br/><br/>Ženska rukometna reprezentacija Srbije će sutra otputovati u Seul na pripremni turnir, a odatle će otići na svetski šampionat u Japanu.<br/><br/>Reprezentacije će put Seula krenuti u utorak letom preko Dohe.<br/><br/>Slađana Pop Lazić je navela da je naredni period težak.<br/><br/><i>"Ovo će biti težak i naporan period. Nov sistem takmičenja, to je još jedna teška okolnost, ali ne samo za nas. Za sve je tako. Tu smo, spremni smo, imamo želju"</i>, dodala je ona.<br/><br/>Jovana Stojiljković je kazala da Srbija želi dobar rezultat.<br/><br/><i>"Svesni smo svega što nas čeka. Biće jako naporan period. Spremni smo da damo svoj maksimum i ostvarimo dobar rezultat. Najteži protivnik u grupi je Norveška, na svakom takmičenju igraju vrhunski"</i>, kazala je Jovana Stojiljković.<br/><br/>Srpske rukometašice će od 22. do 25. novembra igrati Seul kup sa Južnom Korejom, Rusijom i Mađarskom.<br/><br/>Prva utakmica na Svetskom prvenstvu protiv Angole zakazana je za 29. novembar.</p>
      <p>Izvor: Beta</p>
    </article>
  </body>
</html>