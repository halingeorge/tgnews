<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3377904/ersun-yanal-onayi-verdi-fenerbahceye-sambaci-yildiz"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T15:33:00+00:00"/>
    <meta property="og:title" content="Ersun Yanal onayı verdi! Fenerbahçe'ye sambacı yıldız..."/>
    <meta property="og:description" content="Ersun Yanal onayı verdi! Fenerbahçe'ye sambacı yıldız..."/>
  </head>
  <body>
    <article>
      <h1>Ersun Yanal onayı verdi! Fenerbahçe'ye sambacı yıldız...</h1>
      <h2>Fenerbahçe'de gündem yaratacak bir transfer gelişmesi yaşandı. Sarı-lacivertliler bu sezon şampiyonluktan başka bir şey düşünmezken devre arasında hamlelerini yapmaya hazırlanıyor.</h2>
      <address>
        <time datetime="2019-11-18T15:33:00+00:00">18 Nov 2019, 15:33</time>
      </address>
      <p>Fenerbahçe ocak ayı transfer döneminde bombayı patlatmaya hazırlanıyor.</p>
      <p>Süper Lig'de lider Sivasspor'un 2 puan gerisinde ikinci sırada bulunan sarı-lacivertlilerde gözler devre arası transfer dönemine çevrildi.</p>
      <p>Teknik direktör Ersun Yanal'ın raporuna göre çalışmalarına devam eden sarı-lacivertliler transferde ince eleyip sık dokuyor.</p>
      <p>Yaz transfer döneminde transfer şov yapan Fenerbahçe aynı başarıyı devre arasında sürdürmek için hummalı bir çalışma içine girdi.</p>
      <p>Ara transfer dönemi öncesi hareketli bir sürece giren Fenerbahçe'ye yeni bir isim daha önerildi. Çin'in Jiangsu Suning takımında forma giyen Alex Teixeira, menajerler aracılığıyla sarı-lacivertlilere teklif edildi.</p>
      <p>4. yılına girdiği Çin'de mutsuz olduğu öğrenilen 29 yaşındaki futbolcunun 1 yıl daha mukavelesinin kaldığı Jiangsu'dan ayrılmaya kararlı olduğu belirtildi.</p>
      <p>Attığı goller ve asistleriyle takımının vazgeçilmezleri arasında olan Sambacı'nın tekrar Avrupa'ya dönme konusunda ısrarcı olduğu kaydedildi.</p>
      <h3>EN AZ 3 YILLIK İMZA</h3>
      <p>Uzun yıllar oynadığı Shakhtar ile adını dünyaya duyuran Teixeira'nın Çin'de kazandığı paranın çok altında Avrupa'ya döneceği öğrenildi.</p>
      <p>2016'da 50 milyon euro bedelle Çin'e transfer olan yıldız oyuncunun yıllık kazancı olan 12 milyon euro'da da fedakarlık yapmaya hazır olduğu belirtildi.</p>
      <p>Bu arada menajerlerin F.Bahçe'ye 5 milyon euro'dan en az 3 senelik sözleşme önerilmesi halinde Brezilyalı'nın imza atabileceğini ilettiği ifade edildi.</p>
    </article>
  </body>
</html>