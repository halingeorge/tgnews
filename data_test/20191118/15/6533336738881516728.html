<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/pd-39-aggrappa-beppe-grillo-dem-sperano-che-219353.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-18T15:40:20+00:00"/>
    <meta property="og:title" content="Il pd s'aggrappa a beppe grillo: i dem sperano che 'l'elevato' si faccia sentire in vista della..."/>
    <meta property="og:description" content="IL PD S'AGGRAPPA A BEPPE GRILLO - I DEM SPERANO CHE &quot;L'ELEVATO&quot; SI FACCIA SENTIRE IN VISTA DELLA FINANZIARIA. I 5STELLE ORMAI SONO IN DECOMPOSIZIONE, LA SITUAZIONE FUORI CONTROLLO E GIUSEPPE CONTE NON TROVA NIENTE DI MEGLIO DA FARE CHE RIVOLGERE APPELLI DALLE PAGINE DEI GIORNALONI - A COSA E' SERVITA LA SPARATA DI ZINGARETTI SULLO &quot;IUS SOLI&quot;? A SPERARE NEL RICAMBIO DEI VERTICI 5STELLE..."/>
  </head>
  <body>
    <article>
      <h1>Il pd s'aggrappa a beppe grillo: i dem sperano che 'l'elevato' si faccia sentire in vista della...</h1>
      <address>
        <time datetime="2019-11-18T15:40:20+00:00">18 Nov 2019, 15:40</time>
      </address>
      <p>
        <b>
          <b>IL PD S'AGGRAPPA A BEPPE GRILLO - I DEM SPERANO CHE "L'ELEVATO" SI FACCIA SENTIRE IN VISTA DELLA FINANZIARIA. I 5STELLE ORMAI SONO IN DECOMPOSIZIONE, LA SITUAZIONE FUORI CONTROLLO E GIUSEPPE CONTE NON TROVA NIENTE DI MEGLIO DA FARE CHE RIVOLGERE APPELLI DALLE PAGINE DEI GIORNALONI - A COSA E' SERVITA LA SPARATA DI ZINGARETTI SULLO "IUS SOLI"? A SPERARE NEL RICAMBIO DEI VERTICI 5STELLE...</b>
        </b>
      </p>
      <hr/>
      <p>
        <b>Marco Antonellis per Dagospia</b>
      </p>
      <figure>
        <a href="https://www.dagospia.com/mediagallery/Dago_fotogallery-255778/1224462.htm">
          <img src="https://cdn-static.dagospia.com/img/foto/10-2019/beppe-grillo-di-maio-napoli-1224462.jpg"/>
        </a>
        <figcaption>BEPPE GRILLO DI MAIO NAPOLI</figcaption>
      </figure>
      <p>“Grillo, se ci sei batti un colpo”, deve aver pensato ieri sera Giuseppe Conte quando ha deciso di parlare con il Corriere della Sera. Il messaggio uscito questa mattina sulle pagine del quotidiano è chiaro: attenzione a non presentare migliaia di emendamenti in parlamento. Come sono chiari anche i destinatari: Luigi Di Maio e Matteo Renzi. Ma se Italia Viva stenta a decollare, e quindi resta un piccolo problema per Conte, i maggiori grattacapi vengono dalla galassia 5 Stelle, ormai in decomposizione.</p>
      <figure>
        <a href="https://www.dagospia.com/mediagallery/Dago_fotogallery-255778/1203742.htm">
          <img src="https://cdn-static.dagospia.com/img/foto/08-2019/beppe-grillo-giuseppe-conte-luigi-di-maio-1203742.jpg"/>
        </a>
        <figcaption>BEPPE GRILLO GIUSEPPE CONTE LUIGI DI MAIO</figcaption>
      </figure>
      <p>Conte ha paura che l’esplosione possa avvenire durante la votazione della finanziaria, con i singoli deputati e senatori ormai a briglia sciolta che presentano emendamenti in maniera indiscriminata. “Non c’è più una guida del Movimento -deve aver pensato Conte- e quindi almeno i gruppi parlamentari proverò a indirizzarli io”.</p>
      <p>Ma come si risolve la questione 5 Stelle? Solo Grillo può metterci mano e guidare il Movimento in questo stretto passaggio, così come fece ad agosto, quando –con un Di Maio che giocava su vari tavoli – benedisse il governo giallorosso e l’abbraccio con il Pd di Zingaretti. Il resto è storia.</p>
      <figure>
        <a href="https://www.dagospia.com/mediagallery/Dago_fotogallery-255778/1223631.htm">
          <img src="https://cdn-static.dagospia.com/img/foto/10-2019/zingaretti-di-maio-1223631.png"/>
        </a>
        <figcaption>zingaretti di maio</figcaption>
      </figure>
      <p>Ma ora tutti a chiedersi del perché Grillo non interviene nuovamente, portando il popolo grillino fuori da questa agonia. Però da un po’ di tempo il comico è silente. Tutti lo aspettano, ma lui non parla. Ed i 5 stelle rischiano di non presentarsi né in Calabria né in Emilia Romagna, proprio dove nacquero una decina di anni fa.</p>
      <p>Ps, dite a Di Maio che con la storia dello Ius Soli, il Pd non punta affatto a far cadere il governo. No, dalle parti del Nazareno, spostando il baricentro a sinistra, vogliono far capire a chi di dovere che sarebbe ora di avere un altro leader al timone dei 5Stelle. Magari uno alla Fico.</p>
    </article>
  </body>
</html>