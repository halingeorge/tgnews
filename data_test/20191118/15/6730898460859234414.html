<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/samsung_galaxy_s11_bi_mogao_snimati_8k_video_i_108mp_fotografije-82123"/>
    <meta property="og:site_name" content="Benchmark"/>
    <meta property="article:published_time" content="2019-11-18T15:20:00+00:00"/>
    <meta property="og:title" content="Samsung Galaxy S11 bi mogao snimati 8K video i 108MP fotografije"/>
    <meta property="og:description" content="Samsungova aplikacija za kameru u poslednjoj verziji ukazuje na to da bi naredna Galaxy S generacija mogla imati 8K video snimanje i senzor od 108MP"/>
  </head>
  <body>
    <article>
      <h1>Samsung Galaxy S11 bi mogao snimati 8K video i 108MP fotografije</h1>
      <address>
        <time datetime="2019-11-18T15:20:00+00:00">18 Nov 2019, 15:20</time>
      </address>
      <figure>
        <img src="https://www.benchmark.rs/assets/img/news/main/f5e402a43c83dc57e3b80f3108ed30a9.jpg"/>
      </figure>
      <p>Kada <a href="https://www.benchmark.rs/tag/samsung-54"><b>Samsung</b></a> <a href="https://www.benchmark.rs/tag/galaxy_s11-25162"><b>Galaxy S11</b></a> bude objavljen, najverovatnije u februaru naredne godine, sigurno je da će veći deo pažnje biti usmeren na njegovu kameru. Novi kod koji se pojavio u Samsungovoj kamera aplikaciji nam daje neke ideje o tome šta možemo očekivati.</p>
      <p>Kako je otkriveno na XDA Developers, poslednja verzija Samsung Camera aplikacije u sebi poseduje reference na 8K video snimanje, što znači da bi video supervisoke rezolucije mogao biti jedna od mogućnosti budućih telefona.</p>
      <p>Takođe, postoje i reference na fotografije od 108MP, a prethodne glasine su već ukazivale na glavnu kameru od 108MP, pa izgleda da narednu generaciju telefona očekuje veliki upgrade kada je kamera u pitanju.</p>
      <p>Samsung je zvanično predstavio svoj 108MP mobilni senzor početkom godine, ali za sada ovaj senzor nismo videli u njihovim telefonima. Dolazak Galaxy S11 bi ovo mogao promeniti.</p>
      <h3>Povezana vest: <a href="https://www.benchmark.rs/vesti/galaxy_s11_stize_sa_samoled_ekranom-82059">Galaxy S11 stiže sa SAMOLED ekranom</a></h3>
      <p>Kad smo kod zanimljivosti u kodu, Samsung Camera ukazuje i na odnos stranica ekrana od 20:9, što se možda odnosi na ekran narednog modela, obzirom da Galaxy S10 serija koristi 19:9 ekrane.</p>
      <p>Naravno, nešto što je skriveno u kodu nije baš zvanična potvrda, pa Samsung svakako lako može promeniti planove.</p>
      <p><i>Izvor: <a href="https://www.techradar.com/">Tech Radar<br/></a></i> <br/><i> <br/></i>Benchmark možete pratiti i na društvenim mrežama | <a href="https://www.facebook.com/benchrs/">Facebook</a> | <a href="https://twitter.com/benchrs">Twitter</a> | <a href="https://www.instagram.com/benchmark.rs/">Instagram</a> | <a href="https://www.youtube.com/channel/UCjmWa2ksh1x19VUQyvL1ihw">YouTube</a> |<br/>Na <a href="https://forum.benchmark.rs/">Benchmark forumu</a> uvek možete učestvovati u kvalitetnim i aktuelnim diskusijama iz IT industrije</p>
      <figure>
        <iframe src="https://www.youtube.com/embed/dCmpvNN5oNc" width="600" height="450" data-service="Youtube" scrolling="no"/>
      </figure>
    </article>
  </body>
</html>