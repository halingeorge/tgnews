<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/inbox/theodorikakos-den-tha-yparksoun-apolyseis-sto-dimosio/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T15:49:56+00:00"/>
    <meta property="og:title" content="Θεοδωρικάκος: Δεν θα υπάρξουν απολύσεις στο Δημόσιο"/>
    <meta property="og:description" content="Καθησυχαστικός ήταν ο υπουργός Εσωτερικών, Τάκης Θεοδωρικάκος, για το ενδεχόμενο απολύσεων στο Δημόσιο – Τι είπε για την ενίσχυση της αυτοδιοίκησης"/>
  </head>
  <body>
    <article>
      <h6 class="kicker">«Θα το λέγαμε»</h6>
      <h1>Θεοδωρικάκος: Δεν θα υπάρξουν απολύσεις στο Δημόσιο</h1>
      <h2>Καθησυχαστικός ήταν ο υπουργός Εσωτερικών, Τάκης Θεοδωρικάκος, για το ενδεχόμενο απολύσεων στο Δημόσιο – Τι είπε για την ενίσχυση της αυτοδιοίκησης</h2>
      <address><time datetime="2019-11-18T15:49:56+00:00">18 Nov 2019, 15:49</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ενίσχυση της αυτοδιοίκησης με πρόσθετες αρμοδιότητες, πόρους και προσωπικό, αλλά και με νέο αναπτυξιακό πρόγραμμα, προαναγγέλλει ο υπουργός Εσωτερικών, Τάκης Θεοδωρικάκος, με συνέντευξή του στο περιοδικό Πόλη + Πολιτική και στην ιστοσελίδα epoli.gr.</p>
      <p>«Θέλουμε μια Αυτοδιοίκηση που δεν είναι όργανο κομματικών μηχανισμών», τονίζει ο κ. Θεοδωρικάκος.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <p>Πρόσθεσε ότι: «Στην πορεία θα θωρακίσουμε την Αυτοδιοίκηση όχι μόνο με αρμοδιότητες, αλλά και με πόρους και προσωπικό, για να μπορέσει να διαδραματίσει το ρόλο που της αξίζει στη νέα Ελλάδα που θέλουμε να δημιουργήσουμε. Γιατί θέλουμε μια Αυτοδιοίκηση που θα αποτελεί το βασικό πυλώνα της ανάπτυξης για κάθε τόπο και δεν θα άγεται και θα φέρεται από τον ομφάλιο λώρο της εκάστοτε κυβερνητικής πλειοψηφίας».</p>
      <h3>«Δεν θα υπάρξουν απολύσεις στο Δημόσιο»</h3>
      <p>Αναφέρει, ακόμα, ότι από το νέο έτος το υπουργείο Εσωτερικών προγραμματίζει να υλοποιήσει ένα νέο αναπτυξιακό πρόγραμμα, έργων και παρεμβάσεων στην Αυτοδιοίκηση, ενώ παράλληλα, υπάρχει σχεδιασμός, έναν «πιο δραστικό ρόλο στην εφαρμογή των αναπτυξιακών προγραμμάτων των Δήμων και των Περιφερειών».</p>
      <p>Διαβεβαιώνει, επίσης, ότι δεν υπάρχει σχέδιο απολύσεων στο Δημόσιο, διευκρινίζοντας ότι «έχουμε το θάρρος και αν υπήρχε κάτι τέτοιο στο μυαλό μας θα το λέγαμε ευθέως». Για τις πρόσθετες προσλήψεις στους ΟΤΑ, αναφέρει ότι τα αιτήματα των δήμων αφορούν περίπου 1.000 θέσεις, οι οποίες θα καλυφθούν με συμπληρωματική προκήρυξη μετά την ολοκλήρωση των διαδικασιών της 3Κ/2018.</p>
      <p>
        <a href="https://www.tanea.gr/2019/11/17/greece/epeteios-polytexneiou-oi-sygklonistikes-martyries-ton-protagoniston-sto-one-channel/">Eπέτειος Πολυτεχνείου – Οι συγκλονιστικές μαρτυρίες των πρωταγωνιστών στο One Channel</a>
      </p>
    </article>
  </body>
</html>