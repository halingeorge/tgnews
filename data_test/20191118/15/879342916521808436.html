<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/18/karta/karta-oos-sytuacziya-sxodi-ukrayiny-18-lystopada"/>
    <meta property="og:site_name" content="Слово і Діло"/>
    <meta property="article:published_time" content="2019-11-18T15:00:00+00:00"/>
    <meta property="og:title" content="Карта ООС: ситуація на сході України на 18 листопада"/>
    <meta property="og:description" content="Ситуація на сході країни станом на 18 листопада 2019 року за даними РНБО України, пресцентру ООС, Міністерства оборони, журналістів і волонтерів."/>
  </head>
  <body>
    <article>
      <h1>Карта ООС: ситуація на сході України на 18 листопада</h1>
      <address>
        <time datetime="2019-11-18T15:00:00+00:00">18 Nov 2019, 15:00</time>
      </address>
      <p>
        <b>Ситуація на сході країни станом на 18 листопада 2019 року за даними РНБО України, пресцентру ООС, Міністерства оборони, журналістів і волонтерів.</b>
      </p>
      <figure>
        <img src="http://media.slovoidilo.ua/media/infographics/10/99275/karta-ato-rnbo-2019-11-18-uk_origin.jpg"/>
      </figure>
      <p>Кількість обстрілів російсько-окупаційними військами позицій наших військ, порівняно з попередньою добою, майже не змінилася. Переважно противник відкривав вогонь з гранатометів різних систем, великокаліберних кулеметів та стрілецької зброї, тільки по 1 разу застосувавши заборонений Мінськими домовленостями міномет калібру 82 мм та протитанковий ракетний комплекс.</p>
      <p>Упродовж доби, що минула бойових втрат серед військовослужбовців Об’єднаних сил не було.</p>
      <p>
        <b>Луганський напрямок</b>
      </p>
      <p>Тут відбулося 7 обстрілів.</p>
      <p>По 2 рази окупанти відкривали вогонь біля Луганського – з гранатометів різних систем і великокаліберних кулеметів, та неподалік Новолуганського – з ручних протитанкових, автоматичних та підствольних гранатометів, кулеметів та стрілецької зброї.</p>
      <p>Позиції наших військ поблизу Кримського з боку населеного пункту Жолобок ворог вдень не прицільно обстріляв з протитанкового ракетного комплексу, а по захисниках Троїцького ввечері цілив зі станкових протитанкових і автоматичних гранатометів.</p>
      <p>Також у вечірній час протягом години російсько-окупаційні війська вели вогонь з ручних протитанкових гранатометів, кулеметів великого калібру та стрілецької зброї по опорних пунктах підрозділів Об’єднаних сил неподалік Травневого.</p>
      <p>
        <b>Донецький напрямок</b>
      </p>
      <p>9 випадків порушення противником режиму тиші обліковано на цьому напрямку.</p>
      <p>З 20:30 за 25 хвилин окупанти випустили 7 мін калібру 82 мм по наших позиціях біля Водяного.</p>
      <p>Гранатомети різних систем, великокаліберні кулемети та стрілецьку зброю російсько-окупаційні війська з різною інтенсивністю використовували під час обстрілів військовослужбовців Збройних Сил України, які виконують бойові завдання в районах Красногорівки, Лебединського та Авдіївки – по 2 рази, та Новомихайлівки – 1 раз.</p>
      <p>Крім того, нетривала ворожа вогнева провокація зі стрілецької зброї близько 19:00 мала місце поблизу Павлополя.</p>
      <p>
        <b>Обстановка на сьогодні, 18 листопада</b>
      </p>
      <p>Від початку поточної доби до 13:30 ворог 1 раз обстріляв позиції наших військових на Донецькому напрямку.</p>
      <p>У період з 08:55 до 09:20 противник випустив 2 міни калібру 82 мм, а також вів вогонь з автоматичних станкових гранатометів, кулеметів великого калібру та стрілецької зброї по опорних пунктах підрозділів Об’єднаних сил, обладнаних неподалік Новомихайлівки.</p>
      <p>Втрат з нашого боку немає.</p>
    </article>
  </body>
</html>