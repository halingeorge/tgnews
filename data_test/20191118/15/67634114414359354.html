<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151037/"/>
    <meta property="og:site_name" content="AgroNews"/>
    <meta property="article:published_time" content="2019-11-18T15:17:00+00:00"/>
    <meta property="og:title" content="Українські фермери можуть заробити на вирощуванні лимонної трави"/>
    <meta property="og:description" content="Лимонна трава (цитронелла) — трав’яниста, багаторічна, злакова, пряно-ароматична культура, батьківщиною якої є Африка. Також у природних умовах її можна побачити в країнах Центральної Америки, пише agro-yug.com.ua. Рослину використовують в кулінарії. Ще одне цікаве та корисне застосування..."/>
  </head>
  <body>
    <article>
      <h1>Українські фермери можуть заробити на вирощуванні лимонної трави</h1>
      <address><time datetime="2019-11-18T15:17:00+00:00">18 Nov 2019, 15:17</time> by <a rel="author">agronews.uaode/author</a></address>
      <p>
        <b>Лимонна трава (цитронелла) — трав’яниста, багаторічна, злакова, пряно-ароматична культура, батьківщиною якої є Африка. Також у природних умовах її можна побачити в країнах Центральної Америки, пише agro-yug.com.ua.</b>
      </p>
      <p>Рослину використовують в кулінарії. Ще одне цікаве та корисне застосування лемонграссу — це використання ефірної олії рослини у якості біологічного інсектициду. До того ж олію можна використовувати у якості пестициду та консерванту. Однак, насамперед, олію лемонграссу бажано використовувати на користь здоров’я людини.<br/>«Для отримання врожаю цитронелли необхідно врахувати декілька особливостей, що притаманні цій рослині. Росте дуже швидко і являє собою траву висотою до 1,5 метра. Зростає пучками. Коренева система сильна, ґрунт навколо рослини швидко виснажується і сохне, тому потребує регулярного поливу, але помірного. Для підтримки вологості, ґрунт необхідно замульчувати шаром близько 15 см. Як матеріал для мульчі можна використовувати тирсу, сухий гній, солому, торф, листя», — радять фахівців.</p>
      <p>Цитронелла не відноситься до агресивних рослин, в ширину росте повільно, тому при вирощуванні у теплиці кущі не заважають один одному. При цьому, рослина потребує яскравого сонця та легкого родючого ґрунту з великою кількістю піску. Розмножується насінням, пагонами та цибулинками.</p>
      <p>Вирощують цитронеллу як у відкритому, так й у закритому ґрунтах. Оскільки це тропічна рослина, яка не дуже добре переносить перепади температур та зовсім не переносить приморозків, на Півдні України, її краще вирощувати або як однорічну культуру, або як багаторічну — у теплицях.</p>
      <p>Ціна за 1 кг сухої сировини в Одеській області складає 205 грн/кг, 200 грамів мороженої цитронелли коштує близько 80 грн, а ось ціна на ефірну олію залежить від виробника (від 8000 грн за 500 мл).</p>
      <p>Сьогодні найбільш якісними виробниками цитронеллової ефірної олії є: Шрі-Ланка, Китай, Індонезія, Індія, Тайвань, Гватемала Бразилія, і країни Південної Африки. Південні регіони, маючи у своєму розпорядженні унікальні природно-кліматичні умови, можуть стати виробниками тих ефіроолійних культур, які не спроможні зростати в інших регіонах і цим стати унікальною площадкою для культивування рослин широкого спектру застосування.</p>
    </article>
  </body>
</html>