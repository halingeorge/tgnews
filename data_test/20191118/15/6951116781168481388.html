<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/carlo-pietropoli-uomini-e-donne-speranze-commento-giulio-raselli/"/>
    <meta property="og:site_name" content="Novella 2000"/>
    <meta property="article:published_time" content="2019-11-18T15:36:59+00:00"/>
    <meta property="og:title" content="Carlo Pietropoli a Uomini e donne: speranze e pensiero su Giulio Raselli"/>
    <meta property="og:description" content="Carlo Pietropoli ha rilasciato le prime dichiarazioni da tronista a Uomini e donne: le sue speranze e il commento su Giulio Raselli."/>
  </head>
  <body>
    <article>
      <h1>Carlo Pietropoli a Uomini e donne: speranze e pensiero su Giulio Raselli</h1>
      <address><time datetime="2019-11-18T15:36:59+00:00">18 Nov 2019, 15:36</time> by <a rel="author" href="https://www.novella2000.it/author/debora/" target="_blank">Debora Parigi</a></address>
      <h3>Carlo Pietropoli ha rilasciato le prime dichiarazioni da tronista a Uomini e donne. Ha raccontato le sue speranze e fatto un commento su Giulio Raselli.</h3>
      <p>La scorsa settimana al <b>Trono Classico di Uomini e donne</b> è stato annunciato un <a href="https://www.novella2000.it/chi-e-carlo-pietropoli-tronista-uomini-e-donne/">nuovo tronista</a>: <b>Carlo Pietropoli</b>. Il giovane, di San Donà di Piave, siede quindi accanto a <b>Giulio Raselli</b> e a <b>Giulia Quattrociocche</b>. Ma alla fine della puntata è stato affiancato anche da <b><a href="https://www.novella2000.it/chi-e-veronica-burchielli-corteggiatrice-uomini-e-donne-biografia-eta-lavoro-curiosita-vita-privata-trono/">Veronica Burchielli</a></b> (dopo il no rifilato ad <b><a href="https://www.novella2000.it/chi-e-alessandro-zarino-tronista-uomini-e-donne-eta-jessica-temptation-island-instagram-biografia-27-informazioni-social-lavoro-curiosita-vita-privata-trono/">Alessandro Zarino</a></b>).</p>
      <p>Assistendo ad una puntata, quindi, abbastanza scoppiettante, <b>Carlo </b>si è piano piano ambientato. E oggi, al <a href="https://www.wittytv.it/uomini-e-donne/">magazine</a> di Uomini e donne, ha raccontato le prime emozioni che ha provato.</p>
      <blockquote>Quando è stato trasmesso il mio video di presentazione ho provato un fiume di emozioni. I primi minuti di puntata sono stati quasi surreali e, a dir la verità, ancora oggi non ho realizzato quello che sta per accadere nella mia vita. Inizialmente ero spaesato e confuso, ma quando mi sono orientato mi sono sentito più sereno: sono tornato a casa con tante emozioni positive. Sicuramente la ricorderò come una glornata indimenticabile.</blockquote>
      <p><b><i>Carlo Pietropoli</i></b> ha quindi rivelato il motivo della sua partecipazione a <b><i>Uomini e donne</i></b> e cosa si aspetta…</p>
      <h3>Le speranze e le aspettative di Carlo Pietropoli a Uomini e donne</h3>
      <p>Molto riservato e forse delle volte timido, <b>Carlo Pietropoli</b> nasconde invece un carattere decisamente interessante. E siamo sicuri che potrà trovare la simpatia del pubblico. Subito ha raccontato i motivi che lo hanno spinto a partecipare a <b>Uomini e donne.</b></p>
      <blockquote>Ho scelto di partecipare per fare un’esperienza di vita e vivere un percorso che spero possa migliorarmi come persona. Sono single da circa sei mesi e alle spalle ho diverse storie importanti: oggi sono un po’ sfiduciato e questa potrebbe essere l’occasione giusta per trovare la persona che possa stare al mio fianco. Sono pronto a prendere tutto ciò che quest’opportunità avrà da offrirmi e magari, senza troppe aspettative, arriverà qualcosa di bello. Questo trono sarà una sfida principalmente con me stesso: è un contesto nuovo che mi porterà inevitabilmente a mettermi in gioco e a espormi con le corteggiatrici e il pubblico.</blockquote>
      <p>Ha quindi rivelato cosa cerca in una donna, come si comporta lui e quali sono le sue aspettative per questo percorso.</p>
      <blockquote>[Al mio fianco cerco] una persona che negli aspetti caratteriali mi somigli: leggera, ma allo stesso tempo con gli attributi, capace di essere concreta. Voglio una donna che sappia cosa vuole dalla sua vita, ma che non sia troppo pretenziosa o snob. [La prima cosa da cui vengo colpito sono] la semplicità e la genuinità. Nelle donne mi seducono una bella voce e lo sguardo. Faccio attenzione a come una persona si pone, a come mi guarda e a cosa dice.</blockquote>
      <blockquote>Il giudizio degli altri non mi interessa. Ho sempre ascoltato tutti, ma poi sono abituato a decidere di testa mia. Non mi ritengo una persona facilmente influenzabile. Vorrei fare un percorso pulito, che mi metta di fronte a qualcosa di inaspettato che mi travolga. Mi auguro di poter vivere questa esperienza sentendomi sempre a mio agio, così da essere me stesso e dare tutto in questo percorso, perché solo così arriveranno le cose più belle. Mi piacerebbe fosse sorprendente sotto tutti gli aspetti.</blockquote>
      <p>Infine <b>Carlo Pietropoli</b> ha espresso un suo pensiero verso <b>Giulio Raselli</b>…</p>
      <h3>Carlo Pietropoli commenta Giulio Raselli</h3>
      <p>Adesso che <b><i>Carlo Pietropoli</i></b> è sul trono di <b><i>Uomini e donne</i></b>, al suo fianco (come <i>“rivale”</i>) ha trovato <b><i>Giulio Raselli</i></b>, che comunque sta giungendo alla fine del percorso. A tal proposito <b>Carlo</b> (che è anche uno spettatore del programma) ha risposto ad una domanda rivelando il suo pensiero su <b>Giulio</b>. Ci sarà rivalità tra loro? E nel caso, come si comporterà?</p>
      <blockquote>Entrambi non amiamo le mezze misure. A volte, come lui, anch’io posso essere arrogante, ma solitamente capita solo come reazione a una provocazione o di fronte a chi mi dipinge per quello che non sono. Giulio, però, è troppo convinto che il suo parere sia sempre quello giusto, mentre io invece difendo il mio pensiero, ma rispetto quello degli altri. Di fronte a una donna sono abituato a comportarmi in modo diverso da lui: sono più giocherellone e scherzoso.</blockquote>
      <blockquote>[Se Giulio sarà una presenza ingombrante nel mio percorso?] L’unica cosa certa è che io andrò dritto per la mia strada, anche se lui dovesse mettersi in mezzo. Non so se gli starò simpatico o se andremo d’accordo: lo scopriremo solo andando avanti. È tutto da vedere.</blockquote>
      <p><b>Giulio Raselli</b> è quindi avvertito? Risponderà a queste dichiarazioni?</p>
      <related>
        <a href="https://www.novella2000.it/armando-incarnato-uomini-e-donne-barbara-risponde-accuse/"/>
        <a href="https://www.novella2000.it/francesco-chiofalo-video-web-contro-instagram/"/>
        <a href="https://www.novella2000.it/belen-rodriguez-contro-giulia-de-lellis-motivi-lite/"/>
      </related>
    </article>
  </body>
</html>