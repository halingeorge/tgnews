<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/18/oaed-poioi-dikeoudai-to-epidoma-ton-720-2/"/>
    <meta property="og:site_name" content="neolaia.gr"/>
    <meta property="article:published_time" content="2019-11-18T15:09:34+00:00"/>
    <meta property="og:title" content="ΟΑΕΔ: Ποιοι δικαιούνται το επίδομα των 720 ευρώ που χορηγεί;"/>
    <meta property="og:description" content="Ένα από τα ειδικά επιδόματα που χορηγεί ο ΟΑΕΔ σε όσους και όσες δε συγκεντρώνουν τις απαραίτητες προϋποθέσεις για να λάβουν το τακτικό επίδομα ανεργίας, είναι και το επίδομα των 720 ευρώ."/>
  </head>
  <body>
    <article>
      <h1>ΟΑΕΔ: Ποιοι δικαιούνται το επίδομα των 720 ευρώ που χορηγεί;</h1>
      <h2>ΟΑΕΔ: Δείτε αναλυτικά τα βήματα για την υποβολή της αίτησης!</h2>
      <address><time datetime="2019-11-18T15:09:34+00:00">18 Nov 2019, 15:09</time> by <a rel="author">neolaia.gr Team</a></address>
      <p>Ένα από τα ειδικά επιδόματα που χορηγεί ο <a href="https://www.neolaia.gr/tag/%CE%BF%CE%B1%CE%B5%CE%B4/"><b>ΟΑΕΔ </b></a>σε όσους και όσες δε συγκεντρώνουν τις απαραίτητες προϋποθέσεις για να λάβουν το <b>τακτικό επίδομα ανεργίας, </b>είναι και το επίδομα των <b>720 ευρώ.</b></p>
      <p>Για να μάθεις περισσότερα για το ειδικό βοήθημα των 720 ευρώ που χορηγεί ο Οργανισμός σε ανέργους, τότε συνέχισε την ανάγνωση και θα ενημερωθείς για όλες τις απαραίτητες πληροφορίες.</p>
      <h3>ΟΑΕΔ – Επίδομα 720 ευρώ: Ποια είναι η βασική  προϋπόθεση για τους δικαιούχους:</h3>
      <p>Η βασική προϋπόθεση για τους δικαιούχους του συγκεκριμένου επιδόματος, είναι να παραμένουν άνεργοι και να είναι εγγεγραμμένοι στα μητρώα του ΟΑΕΔ για τρεις (3) μήνες, ενώ το ειδικό αυτό επίδομα καταβάλλεται κάθε τρίμηνο από τον Οργανισμό, μέχρι και τρεις (3) φορές το χρόνο και ανέρχεται στο ποσό των 240 ευρώ.</p>
      <p>Συνολικά, ο δικαιούχος λαμβάνει το ποσό των <b>720</b> ευρώ.</p>
      <h3>Ποιες είναι οι προϋποθέσεις χορήγησης του επιδόματος των 720 ευρώ;</h3>
      <p>Αν είσαι άνεργος και θες να λάβεις το παρακάτω βοήθημα, τότε θα πρέπει να πληροίς τις <b>εξής προϋποθέσεις:</b></p>
      <ul>
        <li>Να έχεις πραγματοποιήσει στην ασφάλιση ανεργίας εξήντα (60) τουλάχιστον ημέρες εργασίας στο έτος που προηγείται της έναρξης του τριμήνου</li>
        <li>Να μην υπάγεσαι στις κατηγορίες του άρθρου 22 του Ν. 1836/89 (όπως οικοδόμοι, λατόμοι, ασβεστοποιοί, μουσικοί, τραγουδιστές, εργαζόμενοι σε τουριστικά και επισιτιστικά επαγγέλματα κ.λπ)</li>
        <li>Το ετήσιο καθαρό οικογενειακό εισόδημα σου άνεργου ασφαλισμένου να μην υπερβαίνει ένα συγκεκριμένο ποσό, όπως αυτό αποδεικνύεται από το πλέον πρόσφατα διαθέσιμο έγγραφο της οικείας οικονομικής εφορίας. Για το έτος 2019 το ποσό αυτό ανέρχεται σε 11.738,81 ευρώ.</li>
      </ul>
      <h3>Απαραίτητα δικαιολογητικά;</h3>
      <ul>
        <li>Πρόσφατο εκκαθαριστικό ή αντίγραφο</li>
        <li>Δελτίο ανεργίας σε ισχύ</li>
        <li>ΙΒΑΝ δικαιούχου, στο οποίο ο ενδιαφερόμενος/η πρέπει να εμφανίζεται ως πρώτος δικαιούχος.</li>
      </ul>
      <h3>Υποβολή της αίτησης – Βήματα</h3>
      <ul>
        <li>Αυτοπροσώπως στις αρμόδιες Υπηρεσίες του ΟΑΕΔ του τόπου κατοικίας τους ή της τελευταίας απασχόλησής τους, εφόσον η αίτηση υποβάλλεται ταυτόχρονα με την έκδοση του δελτίου ανεργίας</li>
        <li>Ηλεκτρονικά, μέσω του e-services</li>
        <li>Μέσω των ΚΕΠ</li>
      </ul>
      <p>
        <i><b>***</b> Στην περίπτωση που ο ασφαλισμένος άνεργος συγκεντρώνει τις προϋποθέσεις για την καταβολή του ειδικού βοηθήματος περισσότερες από μία φορά στο ίδιο ημερολογιακό έτος, δεν απαιτείται η προϋπόθεση των 60 ημερομισθίων που ζητείται μόνο κατά την πρώτη καταβολή του βοηθήματος.</i>
      </p>
      <h3>
        <a href="https://www.neolaia.gr/2019/11/18/pote-tha-plirothei-to-doro-hristougennon/">Δείτε ακόμα: Πότε θα πληρωθεί το Δώρο Χριστουγέννων – Πώς υπολογίζεται στον ιδιωτικό τομέα</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/18/ta-pio-akriva-louloudia-ston-kosmo/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/18/selena-gomez-ti-sinevi-me-tin-bella-hadid/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/18/o-goran-bregovic-sto-christmas-theater/"/>
        <a href="https://neolaia.gr/neo/live-paw-volta"/>
        <a href="https://neolaia.gr/2019/11/18/oaed-poioi-dikeoudai-to-epidoma-ton-720-2/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/18/the-crown-antidraseis-gia-tin-anaparastasi0tis-vasilissas-elissavet/"/>
      </related>
    </article>
  </body>
</html>