<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/tis-korifees-eteries-tou-kosmou-sinanta-to-paok-tv"/>
    <meta property="og:site_name" content="Metrosport.gr"/>
    <meta property="article:published_time" content="2019-11-18T15:20:00+00:00"/>
    <meta property="og:title" content="Τις κορυφαίες εταιρίες του κόσμου συναντά το PAOK TV"/>
    <meta property="og:description" content="Οι άνθρωποι του Δικεφάλου θα δώσουν το παρόν στο event που αφορά τις αθλητικές ψηφιακές πλατφόρμες."/>
  </head>
  <body>
    <article>
      <h1>Τις κορυφαίες εταιρίες του κόσμου συναντά το PAOK TV</h1>
      <h2>Οι άνθρωποι του Δικεφάλου θα δώσουν το παρόν στο event που αφορά τις αθλητικές ψηφιακές πλατφόρμες.</h2>
      <address><time datetime="2019-11-18T15:20:00+00:00">18 Nov 2019, 15:20</time> by <a rel="author">Metrosport.gr Team</a></address>
      <p>Οι ιθύνοντες του ΠΑΟΚ θα ταξιδέψουν στην Μαδρίτη για να δημιουργήσουν έναν νέο κύκλο επαφών και γνωριμιών με κορυφαία στελέχη που θα έχουν ως στόχο την αναβάθμιση του PAOK TV.</p>
      <ul>
        <li/>
      </ul>
      <p>Να σημειωθεί πως στο συγκεκριμένο συνέδριο θα βρίσκονται και οι κορυφαίες ψηφιακές πλατφόρμες όπου θα συμμετέχουν και οι κορυφαίοι leaders του χώρου.</p>
      <p>
        <b>Αναλυτικά όσα αναφέρει η ανακοίνωση της ΠΑΕ ΠΑΟΚ:</b>
      </p>
      <p>Η τηλεόραση αλλάζει. Η τεχνολογία διαμορφώνει ένα τελείως διαφορετικό σκηνικό με τις ψηφιακές πλατφόρμες να ορίζουν τις εξελίξεις και να μονοπωλούν το ενδιαφέρον της τεράστιας αυτής αγοράς. Ο αθλητισμός κατέχει μεγάλο μερίδιο της… πίτας και αυτές τις μέρες όλα τα βλέμματα είναι στραμμένα στη Μαδρίτη.</p>
      <p>Εκεί διεξάγεται το Sports OTT Summit, το κορυφαίο κι απόλυτα εξειδικευμένο event για τις αθλητικές ψηφιακές πλατφόρμες, στο οποίο συμμετέχουν όλοι οι leaders του χώρου. Εταιρείες όπως η Google, το Facebook, το NBA, η Formula 1, η UEFA, η La Liga, το YouTube, η Amazon και πάροχοι αθλητικού περιεχομένου όπως το Dazn, το BBC, η Movistar, το Eurosport, το Canal+, το BT Spοrt.</p>
      <p>To «παρών» στο Sports OTT Summit θα δώσει και το PAOK TV. Την μοναδική ψηφιακή πλατφόρμα στον ελληνικό αθλητισμό θα εκπροσωπήσουν ο New Media Director του συλλόγου, Παναγιώτης Αρωνιάδης και ο IT Manager, Νίκος Σακελλαρίου που θα έχουν επαφές και συναντήσεις με κορυφαία στελέχη εταιρειών στο πλαίσιο της συνεχούς προσπάθειας για την αναβάθμιση των υπηρεσιών του PAOK TV.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/proti-antidrasi-savvidi-stin-kolotoumpa-olimpiakou-pic"/>
        <a href="http://www.metrosport.gr/article/mplokare-g-savvidi-avgenakis-apantise-me-trolarisma-pic"/>
        <a href="http://www.metrosport.gr/article/ikogeniaki-eftichia-gia-ton-vieirinia-minima-apo-paschalaki-pics"/>
        <a href="http://www.metrosport.gr/article/paok-esoda-mono-apo-ton-sfinterski"/>
        <a href="http://www.metrosport.gr/article/itta-gia-ti-vrazilia-ke-epistrofi-gia-ton-aougkousto"/>
        <a href="http://www.metrosport.gr/article/paok-thavmasmos-gia-to-didimo-fotia"/>
      </related>
    </article>
  </body>
</html>