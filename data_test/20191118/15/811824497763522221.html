<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://androidportal.zoznam.sk/2019/11/samsung-black-friday-zlava-220-eur/"/>
    <meta property="og:site_name" content="Android Portal"/>
    <meta property="article:published_time" content="2019-11-18T15:58:34+00:00"/>
    <meta property="og:title" content="Samsung to rozbalil vo veľkom: Počas Black Friday môžete kúpiť ich zariadenia so zľavou aj 220 €!"/>
    <meta property="og:description" content="Samsung sa pridáva k spoločnostiam, ktoré sa rozhodli využiť nákupný ošiaľ známy ako Black Friday."/>
  </head>
  <body>
    <article>
      <h1>Samsung to rozbalil vo veľkom: Počas Black Friday môžete kúpiť ich zariadenia so zľavou aj 220 €!</h1>
      <address><time datetime="2019-11-18T15:58:34+00:00">18 Nov 2019, 15:58</time> by <a rel="author" href="https://androidportal.zoznam.sk/author/menschik/" target="_blank">Lukáš Zachar</a></address>
      <p>
        <b>Samsung sa pridáva k spoločnostiam, ktoré sa rozhodli využiť nákupný ošiaľ známy ako Black Friday. Počas zvyšku novembra, resp. do vypredania zásob bude vybrané zariadenia predávať na svojom internetovom obchode <a href="https://www.samsung.com/sk/akcie/black-friday/">www.samsung.sk</a> so zľavou do 20 %, čo v praxi znamená, že pri kúpe zariadenia môžete ušetriť aj viac ako 200 €. Čo je teda v ponuke?</b>
      </p>
      <p>Počas akcie si tak môžete zakúpiť napríklad <b>Samsung Galaxy S10e</b> za <b>529 eur</b> či <b>Galaxy S8</b> len za <b>349 Eur</b> (v predaji od 22. 11.). V ponuke sú však aj ďalšie zľavnené zariadenia ako <b>Galaxy S10, A50, A40, A30s</b> alebo tablet <b>Galaxy Tab S5e</b>.</p>
      <figure>
        <img src="https://www.techbyte.sk/wp-content/uploads/2019/11/samsung-black-friday.jpg"/>
      </figure>
      <p>Viac informácií nájdete na stránke <a href="http://www.samsung.com/sk/akcie/black-friday/">www.samsung.com/sk/akcie/black-friday/</a>.</p>
      <p>
        <b>Prehľad zľavnených produktov počas akcie Black Friday:</b>
      </p>
      <table bordered="">
        <tr>
          <td>
            <b>model</b>
          </td>
          <td>
            <b>Pôvodná maloobchodná cena</b>
          </td>
          <td>
            <b>Maloobchodná cena počas akcie</b>
          </td>
        </tr>
        <tr>
          <td>
            <b>S10</b>
          </td>
          <td>899 €</td>
          <td>719 €</td>
        </tr>
        <tr>
          <td>
            <b>S10e</b>
          </td>
          <td>749 €</td>
          <td>529 €</td>
        </tr>
        <tr>
          <td>
            <b>A50</b>
          </td>
          <td>349 €</td>
          <td>279 €</td>
        </tr>
        <tr>
          <td>
            <b>A40</b>
          </td>
          <td>249 €</td>
          <td>199 €</td>
        </tr>
        <tr>
          <td>
            <b>A30s</b>
          </td>
          <td>279 €</td>
          <td>223 €</td>
        </tr>
        <tr>
          <td>
            <b>Tab S5e wifi</b>
          </td>
          <td>429 €</td>
          <td>343 €</td>
        </tr>
        <tr>
          <td>
            <b>S8</b>
          </td>
          <td>—*</td>
          <td>349 €</td>
        </tr>
      </table>
      <h3>Galaxy S8 počas Black Friday</h3>
      <p>Samsung zároveň upozorňuje, že <b>Galaxy S8</b> už síce bežne v ponuke nemá, no vzhľadom <b>na jeho popularitu</b> ho do akcie Black Friday zaradil. Pripomeňme si, že zariadenie disponuje odolnosťou voči vode a prachu triedy <b>IP68</b>, rýchlym a bezdrôtovým nabíjaním, <b>podporou pre microSD karty</b> s kapacitou až <b>256 GB, 8 Mpx</b> predným fotoaparátom so svetelnosťou <b>f/1.7</b> a šikovným automatickým zaostrovaním. Samozrejmosťou je <b>12 Mpx</b> zadný fotoaparát so svetelnosťou <b>f/1.7</b> a snímačom <b>Dual Pixel</b>, ktorý zaručuje maximálnu kvalitu snímok pri zhoršených svetelných podmienkach, ich vysokú ostrosť a dokonalejšie spracovanie.</p>
      <p>Všetky detaily akcie nájdete na webe <a href="https://www.samsung.com/sk/akcie/black-friday/">www.samsung.sk</a>.</p>
    </article>
  </body>
</html>