<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportdog.gr/sports/podosfairo/article/550893/to-prwto-mpam-toy-roka-terastio-symbolaio-pote-tha-ginei-kloph-apo-aek-prwhn-paok"/>
    <meta property="og:site_name" content="Sportdog.gr"/>
    <meta property="article:published_time" content="2019-11-18T15:36:00+00:00"/>
    <meta property="og:title" content="Το πρώτο &quot;μπαμ&quot; του Ρόκα - Τεράστιο συμβόλαιο - Πότε θα γίνει - &quot;Κλοπή&quot; από ΑΕΚ, πρώην ΠΑΟΚ"/>
    <meta property="og:description" content="Ποιες αποχωρήσεις; Γι' αυτό έρχεται στον ΠΑΟ. Παλιά... καψούρα."/>
  </head>
  <body>
    <article>
      <h1>Το πρώτο "μπαμ" του Ρόκα - Τεράστιο συμβόλαιο - Πότε θα γίνει - "Κλοπή" από ΑΕΚ, πρώην ΠΑΟΚ</h1>
      <h2>Ποιες αποχωρήσεις; Γι' αυτό έρχεται στον ΠΑΟ. Παλιά... καψούρα.</h2>
      <address><time datetime="2019-11-18T15:36:00+00:00">18 Nov 2019, 15:36</time> by <a rel="author">Νίκου Στεργίου</a></address>
      <p><b><a href="http://sportdog.gr/tag/%CE%A0%CE%B1%CE%BD%CE%B1%CE%B8%CE%B7%CE%BD%CE%B1%CF%8A%CE%BA%CF%8C%CF%82">Παναθηναϊκός</a></b>: Καινούργιο κοσκινάκι μου και πού να σε κρεμάσω. Κάπως έτσι είναι η ιστορία με τον νεοπροσληφθέντα <a href="http://sportdog.gr/tag/%CE%A4%CF%83%CE%AC%CE%B2%CE%B9%20%CE%A1%CF%8C%CE%BA%CE%B1">Τσάβι Ρόκα</a> στον Παναθηναϊκό. Αφιερώματα επί αφιερωμάτων, συνεντεύξεις επί συνεντεύξεων για τον Ισπανό αξιωματούχο, προκειμένου να σκιαγραφηθεί ο τρόπος λειτουργίας και η φιλοσοφία του κυρίως μέσω των πεπραγμένων του στην τετραετή του θητεία στην ΑΕΚ Λάρνακας.</p>
      <p>Προφανώς, η επιλογή είχε να κάνει με δύο, κυρίως, προϋποθέσεις. Βασική, πως κατάφερε να παρουσιάσει ανταγωνιστικά σε επίπεδο πρωταθλητισμού ομάδα για μια τετραετία, με μπάτζετ μικρότερο από κάθε άλλο μνηστήρα του τίτλου. Και δεύτερον, πως έχει "ψηθεί" να δουλεύει -και να δουλεύει επιτυχημένα, αυτό είναι αλήθεια- σε περιορισμένο, πολύ περιορισμένο οικονομικό πλαίσιο.</p>
      <p>
        <b>Τα όσα λέγονται για άνοιγμα της ισπανικής αγοράς που θα διευκολύνει τις πωλήσεις που για χρόνια αποζητά ο <a href="http://sportdog.gr/tag/%CE%A0%CE%B1%CE%BD%CE%B1%CE%B8%CE%B7%CE%BD%CE%B1%CF%8A%CE%BA%CF%8C%CF%82">Παναθηναϊκός</a>, μάλλον ευσεβείς πόθοι. Όπως τονίσαμε από το Σάββατο, αν υπάρχει ένας τομέας στον οποίο δεν διακρίνεται ο <a href="http://sportdog.gr/tag/%CE%A4%CF%83%CE%AC%CE%B2%CE%B9%20%CE%A1%CF%8C%CE%BA%CE%B1">Τσάβι Ρόκα</a>, είναι οι πωλήσεις.</b>
      </p>
      <p>Δύο μόλις έκανε στη θητεία του στην ΑΕΚ, αυτή του Μυτίδη στη Ρόντα (με πολύ ιδιαίτερες συνθήκες και κόντρα συλλόγου ποδοσφαιριστή, που ουσιαστικά αφαιρεί τον χαρακτηρισμό πώληση από το deal) και του Βάντερ στον ΑΠΟΕΛ, εισπράττοντας συνολικά λιγότερα από μισό εκατομμύριο  ευρώ.</p>
      <figure>
        <img src="http://sportdog.gr/storage/photos/w_800px/201911/roka2.jpg"/>
      </figure>
      <p>Οι πωλήσεις λοιπόν, πανθυμολογούμενο, δεν είναι το φόρτε του. Το λιγότερο όμως είναι αυτό. Είπαμε, γι’ άλλους λόγους επιλέχθηκε να έρθει στον Παναθηναϊκό. Ως προς το δεύτερο που ονομαστικά μπορούμε να σχολιάσουμε από τα πολλά που έχουν ήδη γραφτεί και συνίσταται στο πιθανό του ενδιαφέρον για τον Απόστολο Γιάννου.</p>
      <p>
        <b>Ο Ελληνοαυστραλός επιθετικός, προ διετίας επέλεξε την ΑΕΚ αντί των "πρασίνων", υπογράφοντας το μεγαλύτερο συμβόλαιο της ιστορίας του κυπριακού συλλόγου, με απολαβές που ξεπερνάνε τις 300.000 ευρώ.</b>
      </p>
      <p>Η αλήθεια είναι πως δεν είναι ανάλογα παραγωγικός (για παράδειγμα έχει πετύχει μόλις ένα γκολ φέτος), η θέση του όμως στην ενδεκάδα είναι αδιαμφισβήτητη. Συνεπώς, θέμα ακόμη και... ασχολίας του "τριφυλλιού" δεν μπορεί να προκύψει, αφού ο Έλληνας φορ, απλώς, δεν παραχωρείται τώρα.</p>
      <p>Το καλοκαίρι που ολοκληρώνεται το συμβόλαιό του μπορεί να προσφέρει σαφώς μεγαλύτερο πεδίο, ωστόσο είναι εξαιρετικά πρώιμο να συζητηθεί κάτι τέτοιο και ειδικά από τη στιγμή που ο Αυστραλός επιθετικός ανήκει σε μια μισθολογική κατηγορία που δύσκολα (όχι όμως και απίθανα) προσεγγίζει ο <a href="http://sportdog.gr/tag/%CE%A0%CE%B1%CE%BD%CE%B1%CE%B8%CE%B7%CE%BD%CE%B1%CF%8A%CE%BA%CF%8C%CF%82">Παναθηναϊκός</a>.</p>
      <p>Επαναλαμβάνουμε όμως: τώρα το ξεχνάμε, για το καλοκαίρι, αν και εφόσον ο παλιός επιθετικός του ΠΑΟΚ δεν ανανεώσει με την ΑΕΚ είναι κάτι που μπορούμε να έχουμε το νου μας...</p>
      <figure>
        <img src="http://sportdog.gr/storage/photos/w_800px/201911/giannou.jpg"/>
      </figure>
    </article>
  </body>
</html>