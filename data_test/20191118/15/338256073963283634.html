<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58430-vdteper-v-ukrayin-zagublen-vodysk-prava-mozhna-vdnoviti-onlayn.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-18T15:00:00+00:00"/>
    <meta property="og:title" content="Відтепер в Україні загублені водійські права можна відновити онлайн"/>
    <meta property="og:description" content="Щоправда, відновити можна буде лише водійські права нового зразка, які видали після 1 січня 2013 року.У Кабінеті міністрів України схвалили постанову, якою запустять онлайн процедуру відновлення втрачених або викрадених водійських прав. Про це повідомляє прес-служба уряду. &quot;Онлайн можна буде також відновити втрачені або викрадені посвідчення водія за допомогою онлайн-процедури. Вже незабаром їх можна буде замовити через електронний кабінет водія або через Єдиний державний портал адміністративних послуг&quot;, - повідомляють у Кабінеті міністрів. Зазначається, що відновити можна буде лише водійські права нового зразка, які видали після 1 січня 2013 року. Також напередодні в уряді затвердили проєкт, в межах якого водійські права можна буде показувати зі смартфона. Для цього розроблять спеціальний додаток. Надалі користувачі додатка зможуть не носити водійські права постійно з собою. &quot;Наша мета до 2024 року усі послуги перевести в онлайн&quot;, - повідомив прем'єр-міністр України Олексій Гончарук, презентуючи функцію. Напередодні…"/>
  </head>
  <body>
    <article>
      <h1>Відтепер в Україні загублені водійські права можна відновити онлайн</h1>
      <address>
        <time datetime="2019-11-18T15:00:00+00:00">18 Nov 2019, 15:00</time>
      </address>
      <p><b>Щоправда, відновити можна буде лише водійські права нового зразка, які видали після 1 січня 2013 року.</b><br/><br/>У Кабінеті міністрів України схвалили постанову, якою запустять онлайн процедуру відновлення втрачених або викрадених водійських прав. Про це повідомляє прес-служба уряду. <br/><br/>"Онлайн можна буде також відновити втрачені або викрадені посвідчення водія за допомогою онлайн-процедури. Вже незабаром їх можна буде замовити через електронний кабінет водія або через Єдиний державний портал адміністративних послуг", - повідомляють у Кабінеті міністрів. <br/><br/>Зазначається, що відновити можна буде лише водійські права нового зразка, які видали після 1 січня 2013 року. <br/><br/>Також напередодні в уряді затвердили проєкт, в межах якого водійські права можна буде показувати зі смартфона. Для цього розроблять спеціальний додаток. Надалі користувачі додатка зможуть не носити водійські права постійно з собою. <br/><br/>"Наша мета до 2024 року усі послуги перевести в онлайн", - повідомив прем'єр-міністр України Олексій Гончарук, презентуючи функцію. <br/><br/>Напередодні прем’єр-міністр Олексій Гончарук заявляв, що з 1 жовтня Україна має повністю відмовитися від паперового документообігу. Згодом в уряді уточнили, що відмовляться від обміну паперовими документами між відомствами, а не паперового документообігу загалом.<br/><br/><a href="https://www.unian.ua/economics/transport/10759149-vidteper-v-ukrajini-zagubleni-vodiyski-prava-mozhna-vidnoviti-onlayn.html">Джерело </a><br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>