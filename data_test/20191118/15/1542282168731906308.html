<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/18/antikapnistikosnomos-variaprostima-eos-10-xiliades-euro?utm_term=Autofeed&amp;utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-18T15:32:05+00:00"/>
    <meta property="og:title" content="Αντικαπνιστικός νόμος: Βαριά πρόστιμα έως και 10.000 ευρώ"/>
    <meta property="og:description" content="Τι προβλέπει η Κοινή Υπουργική Απόφαση"/>
  </head>
  <body>
    <article>
      <h1>Αντικαπνιστικός νόμος: Βαριά πρόστιμα έως και 10.000 ευρώ</h1>
      <address><time datetime="2019-11-18T15:32:05+00:00">18 Nov 2019, 15:32</time> by <a rel="author">euronews </a></address>
      <p>Τα 10.000 ευρώ φτάνουν τα πρόστιμα για όσους παραβιάζουν τον αντικαπνιστικό νόμο, σύμφωνα με την Κοινή Υπουργική Απόφαση, η οποία δημοσιεύθηκε την Παρασκευή στην Εφημερίδα της Κυβερνήσεως.</p>
      <p>Σύμφωνα με την ΚΥΑ αυξάνεται στο ποσό των 100 ευρώ το κατώτερο πρόστιμο των 50 ευρώ το οποίο προβλεπόταν για τον καπνιστή, όπως όριζε ο νόμος του 2010.</p>
      <p>Ακόμη, ισχύει για κάθε παράβαση σε όλους τους κλειστούς χώρους υγειονομικού ενδιαφέροντος ασχέτως έκτασης, σε όλους τους κλειστούς χώρους εργασίας, σε όλα τα μέσα μαζικής μεταφοράς, τους σταθμούς μεταφορικών μέσων και επιβατικών σταθμών λιμένων, τα αεροδρόμια εκτός των ειδικών χώρων καπνιστών, τους δημόσιους χώρους εργασίας καθώς και αναμονής δημοσίων υπηρεσιών.</p>
      <p>Παραμένει στα 500 ευρώ το πρόστιμο για τον υπεύθυνο διαχείρισης ή προϊστάμενο εκτός από τα καταστήματα υγειονομικού ενδιαφέροντος πάνω από 100 τ.μ. Για τη συγκεκριμένη κατηγορία, το προστιμο ξεκινά από 2.000 ευρώ και για κάθε υποτροπή ανεβαίνει κατά 2.000 ευρώ. Στην πέμπτη όμως υποτροπή θα επιβάλλεται ποινή 10.000 ευρώ και οριστική ανάκληση άδειας.</p>
      <p>Ως προς τα νυχτερινά κέντρα και τους χώρους εστίασης άνω των 300τ.μ. τα πρόστιμα για τους υπευθύνους των καταστημάτων ξεκινούν από 6.000 ευρώ και ανεβαίνουν κατά 1.000 ευρώ για κάθε υποτροπή.</p>
      <h3>Αναλυτικά τα πρόστιμα</h3>
      <p>Στα καταστήματα μικρότερα των 100 τμ, ο καπνιστής «τρώει» πρόστιμο 100 ευρώ, αλλά ο υπεύθυνος του καταστήματος αντιμετωπίζει:</p>
      <p>•500 ευρώ την 1η φορά</p>
      <p>•1000 ευρώ τη 2η φορά</p>
      <p>•2000 ευρώ την 3η φορά</p>
      <p>•4000 ευρώ την 4η φορά, με προσωρινή αναστολή της λειτουργίας του καταστήματος για 10 ημέρες</p>
      <p>•8000 ευρώ την 5η φορά και οριστική αναστολή της λειτουργίας</p>
      <p>Αντίστοιχα, στους χώρους υγειονομικού ενδιαφέροντος άνω των 100 τμ, στον καπνιστή παραβάτη επιβάλλεται και πάλι πρόστιμο 100 ευρώ, στον υπεύθυνο διαχείρισης όμως:</p>
      <p>•2000 ευρώ την 1η φορά</p>
      <p>•4000 ευρώ τη 2η φορά</p>
      <p>•6000 ευρώ την 3η φορά</p>
      <p>•8000 ευρώ την 4η φορά, με προσωρινή αναστολή της λειτουργίας του καταστήματος για 10 ημέρες</p>
      <p>•10.000 ευρώ την 5η φορά και οριστική αναστολή της λειτουργίας</p>
      <p>Για τους χώρους άνω των 300 τμ προβλέπονται πρόστιμα:</p>
      <p>•6000 ευρώ την 1η φορά</p>
      <p>•7000 ευρώ τη 2η φορά</p>
      <p>•8000 ευρώ την 3η φορά</p>
      <p>•9000 ευρώ την 4η φορά, με προσωρινή αναστολή της λειτουργίας του καταστήματος για 10 ημέρες</p>
      <p>•10.000 ευρώ την 5η φορά και οριστική αναστολή της λειτουργίας</p>
      <p>Όσον αφορά σε αυτούς που καπνίζουν σε κλειστούς και υπαίθριους χώρους στους οποίους συναθροίζονται ανήλικοι όπως παιδικοί σταθμοί, σχολεία, παιδικές χαρές κτλ. το πρόστιμο είναι στα 200 ευρώ.</p>
      <p>Πρόστιμο 1.500 ευρώ θα πληρώνει όποιος οδηγός ή επιβάτης ΙΧ αυτοκινήτου στο οποίο επιβαίνουν ανήλικοι κάτω των 12 ετών.</p>
    </article>
  </body>
</html>