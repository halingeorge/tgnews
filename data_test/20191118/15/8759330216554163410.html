<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904222/lukaku-op-weg-naar-record-terwijl-claesen-er-amper-kon-van-genieten.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T15:00:00+00:00"/>
    <meta property="og:title" content="Lukaku kan Claesen van de troon stoten: &quot;Hij verdient dat record&quot;"/>
    <meta property="og:description" content="Romelu Lukaku is op recordkoers met de Rode Duivels. Onze topschutter aller tijden staat momenteel al op 52 doelpunten. Zeven van die doelpunten werden gescoord in de Ek-kwalificatiecampagne."/>
  </head>
  <body>
    <article>
      <h1>Lukaku kan Claesen van de troon stoten: "Hij verdient dat record"</h1>
      <address>
        <time datetime="2019-11-18T15:00:00+00:00">18 Nov 2019, 15:00</time>
      </address>
      <p>
        <b>Romelu Lukaku is op recordkoers met de Rode Duivels. Onze topschutter aller tijden staat momenteel al op 52 doelpunten. Zeven van die doelpunten werden gescoord in de Ek-kwalificatiecampagne. <a href="https://www.voetbalprimeur.be/nieuws/904213/rode-duivels-zijn-al-geplaatst-maar-lukaku-kan-nog-voor-record-gaan.html?utm_source=doorlink&amp;utm_medium=doorlink&amp;utm_campaign=doorlink">Als hij nog één keer scoort, kan hij ook Nico Claesen van de troon stoten als beste schutter ooit in een EK-kwalificatiecampagne</a>.</b>
      </p>
      <p>"Hij verdient dat record", zegt Claesen (57) in <i>Het Nieuwsblad</i>. "Als je ziet hoe Lukaku speelt, hoe vlot hij scoort: dan weet je dat het zou gebeuren. Eigenlijk is het nog straf dat ik het zo lang heb volgehouden", vertelt de ex-spits van onder andere Standard, Antwerp en Tottenham.</p>
      <p>Echt veel heeft Claesen nooit van zijn record kunnen genieten. "Ik wist helemaal niet dat ik dat record had", voegt Claesen er nog aan toe. "Pas bij de vorige interlandbreak werd ik erop gewezen. De pers vandaag is veel meer bezig met dat soort cijfertjes en weetjes, dat was in mijn tijd nog niet het geval", aldus de ex-spits.</p>
      <p>Claesen kon in de EK-kwalificatiecampagne van 1986 overtuigen met een dubbele hattrick - tegen Schotland en Luxemburg - en een doelpunt tegen Ierland. Zeven doelpunten in vier wedstrijden. Daarna scoorde hij geen enkele keer meer en werd België ook pas derde in haar kwalificatiegroep. Het gevolg: geen EK.</p>
      <p><b>Geen concurrentie<br/></b>hoorde mensen zeggen dat de tegenstand voor de Rode Duivels nu minder goed is dan in mijn tijd, maar dat vind ik niet", geeft Claesen aan. "Ook de concurrentie evolueert, dat mag je niet vergeten. Trouwens, je telkens weer opladen tegen landen die minder zijn: dat moet je ook kunnen", besluit hij.</p>
    </article>
  </body>
</html>