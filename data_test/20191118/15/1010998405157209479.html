<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/ispanskata-policija-konfiskuva-3-5-tona-marihuana-ot-nelegalna-plantacija-v-gorata.html"/>
    <meta property="og:site_name" content="bTV Новините"/>
    <meta property="article:published_time" content="2019-11-18T15:38:00+00:00"/>
    <meta property="og:title" content="Испанската полиция конфискува 3,5 тона марихуана от нелегална плантация в гората"/>
    <meta property="og:description" content="Отнемало 30 минути с високопроходим автомобил и 30 минути пеша, за да се стигне до мястото"/>
  </head>
  <body>
    <article>
      <h1>Испанската полиция конфискува 3,5 тона марихуана от нелегална плантация в гората</h1>
      <h2>Отнемало 30 минути с високопроходим автомобил и 30 минути пеша, за да се стигне до мястото</h2>
      <address><time datetime="2019-11-18T15:38:00+00:00">18 Nov 2019, 15:38</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Полицията в Испания арестува шестима души и конфискува 3,5 тона канабис в отдалечен планински район.</p>
      <p>Разследване за редица кражби отвело служителите на реда до мястото в гората, пише „Гардиън”.</p>
      <figure>
        <iframe src="https://www.youtube.com/embed/C9AWO1Ue8UY" width="560" height="315" data-service="Youtube" scrolling="no"/>
      </figure>
      <p>Акцията започнала преди седем месеца, когато полицията научава за албанска банда, която крадяла цигари от автоматизирани машини в барове и бензиностанции. Групата действала в североизточния район Арагон.</p>
      <p>Освен това станало ясно, че бандитите отглеждали големи количества марихуана, която била под постоянно наблюдение.</p>
      <p>Според информацията, за да се стигне до плантациите, е нужно 30-минутно пътуване с високопроходим автомобил, а след това допълнителни 30 минути пеша по труднодостъпни пътеки.</p>
      <p>В изявление на полицията се казва, че бандата е отсякла голям брой борови дървета, за да освободи място за плантациите. Също така са изградили водостоци, за да съхраняват вода, с която поливали растенията.</p>
      <p>За целта са използвали електрически генератори, помпи и маркучи. В изградени лагери около мястото, членовете на групата са имали храни с удължен срок на годност, както и пещ.</p>
      <p>Според полицията именно отдалечеността на плантацията е затруднила изключително много разследването и пренасянето на канабиса.</p>
    </article>
  </body>
</html>