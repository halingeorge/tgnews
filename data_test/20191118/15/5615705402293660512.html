<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204602-gazprom-proponue-ukrayini-prodovzhiti-kontrakt-z-tranzitu-gazu-shche-na-rik"/>
    <meta property="og:site_name" content="Mind UA"/>
    <meta property="article:published_time" content="2019-11-18T15:40:00+00:00"/>
    <meta property="og:title" content="«Газпром» пропонує Україні продовжити контракт з транзиту газу ще на рік"/>
    <meta property="og:description" content="Російська компанія чекає, коли Україна почне купувати газ у Росії напряму, без європейських посередників"/>
  </head>
  <body>
    <article>
      <h1>«Газпром» пропонує Україні продовжити контракт з транзиту газу ще на рік</h1>
      <h2>Російська компанія чекає, коли Україна почне купувати газ у Росії напряму, без європейських посередників</h2>
      <address>
        <time datetime="2019-11-18T15:40:00+00:00">18 Nov 2019, 15:40</time>
      </address>
      <p>Російський монополіст «Газпром» направив НАК «Нафтогаз України» пропозицію продовжити термін дії існуючого контракту або укладення нового про транзит газу через територію України терміном на 1 рік, повідомила російська компанія в понеділок, передає <a href="https://ru.reuters.com/article/businessNews/idRUKBN1XS1JI-ORUBS">Reuters</a>.</p>
      <p>«У пропозиції «Газпрому» зазначено, що необхідними умовами... є відмова обох сторін від всіх взаємних претензій у міжнародному арбітражі і припинення всіх судових розглядів; скасування рішення Антимонопольного комітету України про накладення на «Газпром» штрафу за нібито «порушення економічної конкуренції»; відгук клопотання «Нафтогазу України» про ініціювання Європейською комісією розслідування проти «Газпрому», – йдеться в повідомленні.</p>
      <p>«Газпром» також чекає позицію української сторони щодо її готовності напряму купувати російський газ з 2020 року, повідомила компанія.</p>
      <p>31 грудня 2019 року закінчується контракт на транзит російського газу в Європу через територію України. У вересні сторони провели зустріч, де Україна представила Росії і Єврокомісії дорожню карту щодо імплементації європейського законодавства в свою систему. Росія погодилася підписати контракт за новими правилами, якщо Україна встигне завершити всі необхідні процедури, зокрема, провести анбандлінг – відділити газотранспортну систему згідно з європейським законодавством.</p>
      <p>Якщо Україна не встигне, Росія пропонує продовжити діючий контракт на транзит газу на який завгодно термін. Але першочерговим питанням Росія вважає підписання контракту на купівлю газу Україною безпосередньо у Росії, який зараз Україна отримує реверсом з Європи. Україна не купує російський газ з 2015 року. У червні 2019 глава «Газпрому» <b>Олексій Міллер</b> говорив, що «Газпром» готовий почати переговори про прямі поставки в Україну за зниженою на 25% ціною, що дешевше, ніж по реверсу.</p>
      <p>Виконавчий директор «Нафтогазу України» <b>Юрій Вітренко</b> заявив 15 листопада, що ціна газу з Росії для України повинна бути на 20-25% нижчою, ніж ціна газу з Європи, оскільки «Газпром» при прямих поставках не платить за його транспортування до Європи. «20-25% – це не знижка, це нормальна ціна», – написав у Facebook Вітренко.</p>
      <p>Він також зазначив, що контракт із «Газпромом» має сенс тільки тоді, коли «Газпром» виконує свої контрактні зобов'язання, тоді як предметом судових розглядів у Стокгольмському арбітражі є якраз невиконання «Газпромом» своїх контрактних зобов'язань.</p>
      <p>Нагадаємо, 15 листопада президент Зеленський <a href="https://mind.ua/news/20204531-prezident-pidpisav-zakon-pro-vidokremlennya-gts-shcho-dae-kozir-ukrayini-v-gazovih-peregovorah">підписав закон </a>про відокремлення ГТС, що дає козир Україні в газових переговорах.</p>
      <related>
        <h4>Також читайте</h4>
        <a href="https://mind.ua/news/20204531-prezident-pidpisav-zakon-pro-vidokremlennya-gts-shcho-dae-kozir-ukrayini-v-gazovih-peregovorah"/>
        <a href="https://mind.ua/news/20204523-polshcha-rozrivae-nastarishij-gazovij-kontrakt-iz-gazpromom"/>
        <a href="https://mind.ua/news/20204506-polshcha-ne-planue-prodovzhuvati-kontrakt-z-rosieyu-na-pokupku-gazu"/>
      </related>
    </article>
  </body>
</html>