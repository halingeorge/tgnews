<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461604/%e0%a6%9f%e0%a6%be%e0%a6%99%e0%a7%8d%e0%a6%97%e0%a6%be%e0%a6%87%e0%a6%b2%e0%a7%87-%e0%a6%a1%e0%a7%8b%e0%a6%ac%e0%a6%be%e0%a6%b0-%e0%a6%aa%e0%a6%be%e0%a6%a8%e0%a6%bf%e0%a6%a4%e0%a7%87-%e0%a6%a1%e0%a7%81%e0%a6%ac%e0%a7%87-%e0%a6%a6%e0%a7%81%e0%a6%87-%e0%a6%b6%e0%a6%bf%e0%a6%b6%e0%a7%81%e0%a6%b0"/>
    <meta property="og:site_name" content="Daily Janakantha"/>
    <meta property="article:published_time" content="2019-11-18T15:54:00+00:00"/>
    <meta property="og:title" content="টাঙ্গাইলে ডোবার পানিতে ডুবে দুই শিশুর মৃত্যু"/>
    <meta property="og:description" content="নিজস্ব সংবাদদাতা, টাঙ্গাইল ॥ টাঙ্গাইলের কালিহাতীতে ডোবার পানিতে ডুবে দুই শিশুর মর্মান্তিক মৃত্যু হয়েছে। সোমবার সকালে উপজেলার এলেঙ্গা পৌরসভার বানিয়াবাড়ী গ্রামে এ ঘটনা ঘটে। নিহতরা হলো-উপজেলার বানিয়াবাড়ী গ্রামের জাহিদুল ইসলামের ছেলে নাহিদ হোসেন (৪), একই গ্রামের পাশের বাড়ির আবু বক্করের ছেলে আবির হোসেন (৪)। এলেঙ্গা পৌরসভার ..."/>
  </head>
  <body>
    <article>
      <h1>টাঙ্গাইলে ডোবার পানিতে ডুবে দুই শিশুর মৃত্যু</h1>
      <address>
        <time datetime="2019-11-18T15:54:00+00:00">18 Nov 2019, 15:54</time>
      </address>
      <figure>
        <img src="http://www.dailyjanakantha.com/files/201911/1574096035_38.jpg"/>
      </figure>
      <p>নিজস্ব সংবাদদাতা, টাঙ্গাইল ॥ টাঙ্গাইলের কালিহাতীতে ডোবার পানিতে ডুবে দুই শিশুর মর্মান্তিক মৃত্যু হয়েছে। সোমবার সকালে উপজেলার এলেঙ্গা পৌরসভার বানিয়াবাড়ী গ্রামে এ ঘটনা ঘটে। নিহতরা হলো-উপজেলার বানিয়াবাড়ী গ্রামের জাহিদুল ইসলামের ছেলে নাহিদ হোসেন (৪), একই গ্রামের পাশের বাড়ির আবু বক্করের ছেলে আবির হোসেন (৪)।</p>
      <p>এলেঙ্গা পৌরসভার মেয়র নূরে-আলম সিদ্দিকী, নিহতের পরিবার এবং স্থানীয় সূত্রে জানা যায়, সোমবার সকাল সাড়ে ৯টার দিকে দুই শিশু দুটি পুতুল নিয়ে বাড়ির পাশে খেলা করছিল। একপর্যায়ে তারা দুটি পুতুলকে গোসল করানোর জন্য বাড়ির পাশের ডোবায় নামে। এ সময় ওই দ্ইু শিশুর হাত থেকে পুতুল দুটি পানিতে পড়ে যায়। পরে তারা দু’জনেই পুতুল তোলার জন্য ডোবায় নামলে তারা আর উপরে উঠতে পারেনি। কিছুক্ষণ পর প্রথমে আবির হোসেনের লাশ পানিতে ভেসে পরে। পরে স্থানীয়রা ওই ডোবায় নেমে আরেক শিশু নাহিদ হোসেনের লাশ উদ্ধার করে। পরে তাদেরকে টাঙ্গাইল জেনারেল হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন। এ ঘটনায় এলাকায় শোকের ছায়া নেমে এসেছে।</p>
    </article>
  </body>
</html>