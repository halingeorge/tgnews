<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/dOa64A/jente-omkom-da-bro-kollapset-i-frankrike"/>
    <meta property="og:site_name" content="Bergens Tidende"/>
    <meta property="article:published_time" content="2019-11-18T15:22:31+00:00"/>
    <meta property="og:title" content="Jente omkom da bro kollapset i Frankrike"/>
    <meta property="og:description" content="Ei 15 år gammel jente mistet livet og en lastebilsjåfør er savnet etter at en bro kollapset sørvest i Frankrike mandag. Minst to kjøretøy havnet i elven Tarn."/>
  </head>
  <body>
    <article>
      <h1>Jente omkom da bro kollapset i Frankrike</h1>
      <h2>Ei 15 år gammel jente mistet livet og en lastebilsjåfør er savnet etter at en bro kollapset sørvest i Frankrike mandag. Minst to kjøretøy havnet i elven Tarn.</h2>
      <address><time datetime="2019-11-18T15:22:31+00:00">18 Nov 2019, 15:22</time> by <a rel="author">NTB-AFP</a></address>
      <p>En personbil og en lastebil falt i elven da hengebroen kollapset ved Mirepoix-sur-Tarn nord for Toulouse. Ulykken skjedde idet de to bilene kjørte ut på broen fra hver sin kant.</p>
      <p>15-åringen var en av passasjerene i personbilene. Moren hennes og fire andre personer klarte å komme seg fri fra bilene. Noen klarte å svømme i land selv, andre ble reddet av forbipasserende.</p>
      <p>Redningsarbeidere fortsetter søket etter den savnede lastebilsjåføren. Det var en stund uklart om et tredje kjøretøy også hadde havnet i elven, men søket viste at det ikke var tilfellet.</p>
      <p>En storstilt redningsaksjon ble satt i gang etter ulykken. Om lag 70 brannfolk deltok, i tillegg til dykkere, en hundepatrulje og tre helikoptre.</p>
      <p>TV-bilder viser at broen hadde knekt på to steder, og at mesteparten av broen ligger under elvevannet. Den 155 meter lange hengebroen ble bygd på 1930-tallet og tålte maksimum 19 tonn. Mange fotgjengere, deriblant skolebarn, pleier også å krysse broen.</p>
      <related>
        <h4>Mest lest akkurat nå</h4>
        <a href="https://www.bt.no/innenriks/i/JoXkoP/arbeids-og-sosialdepartementet-nektet-stortingsrepresentant-magne-rom"/>
        <a href="https://www.bt.no/btmagasinet/i/wPkoR5/paa-jakt-etter-lesestoff-her-er-ukens-anbefalinger"/>
        <a href="https://www.bt.no/btmeninger/debatt/i/b56lmq/bt-taler-klimafornekternes-sak"/>
        <a href="https://www.bt.no/nyheter/i/pqR9V/finse"/>
        <a href="https://www.bt.no/kultur/i/OpXAB1/vinskvetten-bjarte-hjelmeland-og-kurt-nilsen-soerger-for-millioninntek"/>
        <a href="https://www.bt.no/nyheter/lokalt/i/BRegA0/nabokrangel-skal-ha-endt-med-drapsforsoek"/>
      </related>
    </article>
  </body>
</html>