<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/barvne-vodoodporne-nalepke-ki-jih-lahko-natisnete-kar-sami.html?RSS3a3e770635a0ff9153e7192bbb15a85a"/>
    <meta property="og:site_name" content="Računalniške novice"/>
    <meta property="article:published_time" content="2019-11-18T15:00:00+00:00"/>
    <meta property="og:title" content="Barvne vodoodporne nalepke, ki jih lahko natisnete kar sami"/>
    <meta property="og:description" content="Tiskanje nalepk za izdelke včasih ni bil mačji kašelj, a s tiskalniki OKI tudi takšna dela postajajo otročje lahka. Podjetja imajo danes veliko potrebo po visokokakovostnem tisku."/>
  </head>
  <body>
    <article>
      <h1>Barvne vodoodporne nalepke, ki jih lahko natisnete kar sami</h1>
      <address>
        <time datetime="2019-11-18T15:00:00+00:00">18 Nov 2019, 15:00</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/_b4a7654sremadays.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/qr_1050.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/_b4a7674s.jpg"/>
        </figure>
        <figcaption> </figcaption>
      </slideshow>
      <p>
        <b>.. Marsikatero podjetje potrebuje za svoje izdelke nalepke, s katerimi jih označi. Barvne nalepke vseh vrst je zdaj mogoče natisniti tudi doma ..</b>
      </p>
      <p>Tiskanje nalepk za izdelke včasih ni bilo mačji kašelj, a s tiskalniki OKI tudi takšna dela postajajo otročje lahka. Podjetja imajo danes veliko potrebo po visokokakovostnem tisku. Tisk pa še zdaleč ni zgolj natisnjen list papirja, saj se tudi potreba po kakovostnih vodoodpornih nalepkah, po možnosti barvnih in odpornih na UV žarke, močno povečuje.</p>
      <p>Podjetje OKI zato predstavlja prva barvna tiskalnika za nalepke, s katerima lahko v majhnem obsegu tiskate celo UV nalepke, ki so vsaj eno leto odporne na bledenje zaradi UV žarkov in vodoodporne nalepke. Tiskalnika boste prepoznali po oznakah OKI Pro 1040 in OKI Pro 1050. Da si boste lažje predstavljali, nalepke glede vodoodpornosti ustrezajo visokim standardom, ki jih je zahtevala EU. Tako morajo preživeti do tri mesece pod vodo, ne da bi se bistveno spremenile ali celo razpadle.</p>
      <p>Z dodajanjem pete barve pri modelu Pro 1050 je zdaj možno prozorne nalepke dokončati z besedilom ali sliko, kar je bilo doslej mogoče le z večjimi tiskalniki. Podjetja danes potrebujejo tiskalnike, specializirane za oskrbo z rešitvami, ki bodo zadovoljile vse njihove potrebe samo z eno napravo. Zato bodo tovrstni tiskalniki posebej primerni za podjetja, ki se ukvarjajo s kozmetiko, parfumi, šamponi, prehrano in podobno. Idealni so tudi za izdelavo opozorilnih nalepk ali nalepk v vrtnih centrih – te nalepke se soočajo z vlago in ostalimi razmerami, ki jim niso pisane na kožo.</p>
      <p>Ena večjih prednosti tovrstnih tiskalnikov je, da lahko natisnete samo toliko etiket, kot jih potrebujete. Zakaj bi jih namreč natisnili več tisoč, če jih potrebujete zgolj 200. S tem boste prišli tudi do prihrankov, ki so v vsakem podjetju pomembni.</p>
      <p>
        <b>Tiskalnik za etikete Pro1040</b>
      </p>
      <p>Gre za 4-barvni CMYK tiskalnik. Tiskalnik za etikete Pro1040 ponuja profesionalno štiribarvno tiskanje v ozkem formatu na različnih nosilcih etiket, vključno z teksturiranimi papirji in sintetiko. Omejitev je še debelina medija, katere razpon je lahko od  0.076 do 0.250 milimetra. S takšnim tiskalnikom lahko začnete nov posel barvnega tiskanja nalepk po naročilu in si ustvarite možnosti za nov prihodek.</p>
      <p>
        <b>Tiskalnik za etikete Pro1050</b>
      </p>
      <p>Pro1050 prinaša novo barvno dimenzijo natisnjenih nalepk. Ponuja edinstveno peto barvo ali možnost "CMYK + 1", kar omogoča večjo prilagodljivost pri oblikovanju vaše etikete. Tiskanje na prozorne ali barvne medije je zdaj enostavno - s tiskanjem neprozornega belega ozadja pod sliko CMYK. Prav tako boste z njim lahko tiskali na različne materiale, od papirja do sintetike. Dolžina nalepke, ki jo boste stiskali s tem tiskalnikom, bo lahko od 12,7 milimetra do 1320,8 milimetra.</p>
      <p>S tovrstnimi nalepkami boste lahko vsak izdelek naredili bolj prepričljiv. Glede na to, da gre tako rekoč za personalizirane nalepke, boste lahko z njimi poudarili točno tiste značilnosti izdelka, katere boste želeli izpostaviti. Barvno tiskanje visoke ločljivosti je v vaših rokah, s tem pa lahko prihranite tako čas kot denar.</p>
      <p>Z opisanima tiskalnikoma noben izziv ne bo ostal nedokončan. Več o teh izjemnih tiskalnikih najdete na spletni strani<a href="http://oki.si/"> oki.si</a>. (P.R.)</p>
      <footer>Povezave: <a href="http://oki.si/">http://oki.si/</a></footer>
    </article>
  </body>
</html>