<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2820606-bila-petrivskogo-ta-bogdanivki-zneskodili-vze-pivtori-sotni-boepripasiv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T15:31:00+00:00"/>
    <meta property="og:title" content="Біля Петрівського та Богданівки знешкодили вже півтори сотні боєприпасів"/>
    <meta property="og:description" content="На Донеччині в районі розведення сил на лінії розмежування біля Петрівського - Богданівки вже виявлено та знешкоджено 157 одиниць вибухонебезпечних предметів, продовження обстеження забрудненої території триває."/>
  </head>
  <body>
    <article>
      <h1>Біля Петрівського та Богданівки знешкодили вже півтори сотні боєприпасів</h1>
      <h2>На Донеччині в районі розведення сил на лінії розмежування біля Петрівського - Богданівки вже виявлено та знешкоджено 157 одиниць вибухонебезпечних предметів, продовження обстеження забрудненої території триває.</h2>
      <address>
        <time datetime="2019-11-18T15:31:00+00:00">18 Nov 2019, 15:31</time>
      </address>
      <p>Про це 18 листопада повідомили в <a href="https://dn.dsns.gov.ua/ua/Nadzvichayni-podiyi/18251.html">Головному управлінні ДСНС України у Донецькій області</a>.</p>
      <figure>
        <img src="https://static.ukrinform.com/photos/2019_11/1574094528-732.jpg"/>
      </figure>
      <p>«Піротехніки ДСНС продовжують обстеження територій на лінії розмежування на наявність вибухонебезпечних предметів... З початку робіт обстежено територію площею 14,97 га, виявлено та знешкоджено 157 одиниць вибухонебезпечних предметів», - йдеться у повідомленні.</p>
      <figure>
        <img src="https://static.ukrinform.com/photos/2019_11/1574094542-877.jpg"/>
      </figure>
      <p>В управлінні нагадали, що піротехнічні розрахунки ДСНС України приступили до проведення робіт з розмінування в районі розведення сил біля населених пунктів <a href="https://www.ukrinform.ua/tag-donbas">Петрівське - Богданівка</a> Волноваського району 13 листопада .</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2819516-okupanti-zdijsnuut-provokacii-u-miscah-rozvedenna-sil-stab-oos.html">Окупанти здійснюють провокації у місцях розведення сил — штаб ООС</a>
      </blockquote>
      <p>18 листопада піротехнічними розрахунками ДСНС України було обстежено територію площею 2,8 га, вилучено та знешкоджено 33 одиниці вибухонебезпечних предметів.</p>
      <figure>
        <img src="https://static.ukrinform.com/photos/2019_11/1574094557-146.jpg"/>
      </figure>
      <p>Від ДСНС України залучалось 4 піротехнічні розрахунки (20 чоловік особового складу та 8 одиниць техніки).</p>
      <p>Продовження обстеження забрудненої території заплановано на 09:00 19 листопада.</p>
      <p>
        <i>Фото: ДСНС</i>
      </p>
    </article>
  </body>
</html>