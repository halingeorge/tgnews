<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sogodennya/_minkult-povidomiv-kogo-hoche-bachiti-movnim-ombudsmenom/938696"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T15:22:00+00:00"/>
    <meta property="og:title" content="Мінкульт повідомив, кого хоче бачити мовним омбудсменом"/>
    <meta property="og:description" content="Міністерство культури, молоді і спорту України висунуло кандидатом на посаду мовного омбудсмена завкафедри журналістики Чорноморського національного університету імені Петра Могили Тетяну Монахову. Своє рішення вже подали на розгляд Кабінету Міністрів, повідомляє прес-служба ..."/>
  </head>
  <body>
    <article>
      <h1>Мінкульт повідомив, кого хоче бачити мовним омбудсменом</h1>
      <address><time datetime="2019-11-18T15:22:00+00:00">18 Nov 2019, 15:22</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938696_w_300.jpg?v=0"/>
        <figcaption>На посаду пропонують Тетяну Монахову. Фото: "24 канал"</figcaption>
      </figure>
      <p>Міністерство культури, молоді і спорту України висунуло кандидатом на посаду мовного омбудсмена завкафедри журналістики Чорноморського національного університету імені Петра Могили <b>Тетяну Монахову</b>.</p>
      <p>Своє рішення вже подали на розгляд Кабінету Міністрів, повідомляє прес-служба міністерства.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sogodennya/_stalo-vidomo-hto-pretenduye-na-posadu-upovnovazhenogo-iz-zahistu-derzhavnoyi-movi/922598"/>
      </related>
      <p>Тетяна Монахова у 2002 році закінчила Миколаївський державний педагогічний університет ім. Сухомлинського за спеціальністю "Вчитель української мови і літератури та англійської мови і зарубіжної літератури". У 2015 році захистила докторську дисертацію на тему "Сучасні стратегії текстоутворення в українській мові" в Одеському національному університеті ім. Мечникова.</p>
      <blockquote>Чим займатиметься посадовець, <a href="https://gazeta.ua/articles/sogodennya/_cim-zajmatimetsya-upovnovazhenij-iz-zahistu-movi/920734">розповів Gazeta.ua громадський діяч</a> Роман Матис.<br/>"Зможемо звертатися до нього щодо порушення всіх мовних прав. Можна напряму йти до поліції чи суду, але виникають проблеми з процедурою. Омбудсмен допоможе звернутися правильно. Вкаже, як зґенерувати потрібні запити до органів і служб щодо усунення причин виникнення конфліктної ситуації, щоб вона більше не повторювалась. Відповідатиме за забезпечення мовних прав українців в Україні. Контролюватиме виконання мовного закону органами виконавчої влади", - зазначив він.</blockquote>
    </article>
  </body>
</html>