<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/google-maps-guide-locali-ristornati/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T15:41:00+00:00"/>
    <meta property="og:title" content="Google Maps: le Guide locali faranno conoscere agli utenti i migliori ristoranti | MobileLabs"/>
    <meta property="og:description" content="Le Guide locali di Google Maps potranno ora far scoprire i migliori ristornanti del mondo ai viaggiatori: ecco la nuova funzionalità."/>
  </head>
  <body>
    <article>
      <h1>Google Maps: le Guide locali faranno conoscere agli utenti i migliori ristoranti | MobileLabs</h1>
      <address>
        <time datetime="2019-11-18T15:41:00+00:00">18 Nov 2019, 15:41</time>
      </address>
      <p><b>Google</b> ha appena annunciato che le guide locali di <b>Maps</b> potranno ora suggerire agli utenti anche in quale ristorante andare a mangiare. La novità accresce ulteriormente la qualità offerta dal servizio della società nata nella <i>Silicon Valley</i>.</p>
      <p>Le cosiddette “<b><i>Guide locali</i></b>” sono degli intraprendenti utenti Google che decidono, di spontanea volontà, di contribuire a perfezionare <a href="http://www.tomshw.it/smartphone/google-maps-arriva-la-guida-vocale-dettagliata-per-chi-ha-problemi-di-vista/">Maps</a>, inserendo nuovi contenuti. Da oggi, l’azienda ha deciso di ampliare le possibilità offerte da questi compagni di viaggio, dando loro il potere di consigliare anche un luogo in cui <b>andare a</b> <b>mangiare</b>.</p>
      <figure>
        <img src="https://www.tomshw.it/images/images/2019/02/ar-google-maps-18361.768x432.jpg"/>
      </figure>
      <p>La funzionalità arriverà prossimamente in <b>nove città</b> del mondo, ovvero Bangkok, Delhi, Londra, Città del Messico, New York City, Osaka, San Francisco, San Paolo e Tokyo. Dopo una prima fase preliminare, che darà a Google modo di analizzare la risposta degli utenti, i consigli delle guide locali potrebbero giungere in altre località, probabilmente anche in <b>Italia</b>. Non sono, almeno per il momento, moltissimi questi volontari che decidono di offrire il proprio tempo per aiutare altri utenti durante i viaggi, ma questa appare una funzione molto <b>interessante</b>.</p>
      <p>Inizialmente, i soli a poter dare consigli in ambito gastronomico saranno solo le guide con <b>più esperienza</b>.</p>
      <blockquote>Xiaomi Mi 9 Lite, con 6 GB di RAM e 128 GB di memoria interna, è disponibile su Amazon a circa 243 euro. Lo trovate a <a href="https://toms.it/ZrEHU">questo indirizzo</a>.</blockquote>
    </article>
  </body>
</html>