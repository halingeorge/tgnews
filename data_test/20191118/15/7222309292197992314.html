<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/esperi-care-inleder-samarbetsforhandlingar-beror-ledningen-och-administrationen/"/>
    <meta property="og:site_name" content="HBL"/>
    <meta property="article:published_time" content="2019-11-18T15:55:00+00:00"/>
    <meta property="og:title" content="Esperi Care inleder samarbetsförhandlingar – berör ledningen och administrationen"/>
    <meta property="og:description" content="Vårdbolagets samarbetsförhandlingar berör 60 personer. Målet är inte att minska personalen utan att organisera om."/>
  </head>
  <body>
    <article>
      <h1>Esperi Care inleder samarbetsförhandlingar – berör ledningen och administrationen</h1>
      <h2>Vårdbolagets samarbetsförhandlingar berör 60 personer. Målet är inte att minska personalen utan att organisera om.</h2>
      <address><time datetime="2019-11-18T15:55:00+00:00">18 Nov 2019, 15:55</time> by <a rel="author">SPT</a></address>
      <p>Vårdbolaget Esperi Care inleder samarbetsförhandlingar för att ändra organisationens struktur. Förhandlingarna berör 60 personer, men målet är inte att minska personalen utan att definiera om och förtydliga arbetsuppgifterna. Vårdenheternas personal berörs inte, skriver bolaget i ett <a href="https://www.esperi.fi/tietoa-meista/ajankohtaista-esperissa/esperi-jatkaa-kehitystyotaan-ja-suunnittelee-uutta-organisaatiomallia">pressmeddelande</a>.</p>
      <p>– I år har vi börjat genomföra förändringar för att förbättra personalens välbefinnande och vårdens kvalitet. Vi har fört dialog med många centrala parter och nu planerar vi en ny organisationsmodell i samarbete med personalen, säger personalchef <b>Maria</b> <b>Pajamo</b> i pressmeddelandet.</p>
      <p>Samarbetsförhandlingarna berör högsta ledningen och administrationen. De flesta som berörs arbetar i Helsingfors och en del i Uleåborg.</p>
    </article>
  </body>
</html>