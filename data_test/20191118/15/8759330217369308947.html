<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904230/statistieken-spreken-niet-in-het-voordeel-van-belgi-we-moeten-ons-zorgen-maken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T15:20:00+00:00"/>
    <meta property="og:title" content="Geschiedenis spreekt niet in het voordeel van België: 'We moeten ons zorgen maken'"/>
    <meta property="og:description" content="Komende zomer staan onze Rode Duivels weer op het EK. Met vol goede moed gaat de nationale ploeg dan op zoek naar ultieme glorie."/>
  </head>
  <body>
    <article>
      <h1>Geschiedenis spreekt niet in het voordeel van België: 'We moeten ons zorgen maken'</h1>
      <address>
        <time datetime="2019-11-18T15:20:00+00:00">18 Nov 2019, 15:20</time>
      </address>
      <p>
        <b>Komende zomer staan onze Rode Duivels weer op het EK. Met vol goede moed gaat de nationale ploeg dan op zoek naar ultieme glorie. <a href="https://www.voetbalprimeur.be/nieuws/904220/groot-geloof-in-de-rode-duivels-belgi-kan-het-ek-winnen-.html?utm_source=doorlink&amp;utm_medium=doorlink&amp;utm_campaign=doorlink">Heel wat mensen geloven erin</a>, maar Hans Vandeweghe blijft voorzichtig.</b>
      </p>
      <p>Volgens de schrijver zal het gebrek aan echte tegenstand de voorbije maanden onze Rode Duivels parten spelen. 'Als de Rode Duivels één probleem hebben in de aanloop naar Euro 2020, dan wel dat ze te weinig wedstrijden van belang hebben gespeeld. Er wordt nu gepalaverd over het inpassen van oefenwedstrijden tegen sterke tegenstanders, maar ook daar schiet je niks mee op', schrijft hij in <i>De Morgen</i>.</p>
      <p>Dat de Rode Duivels het zo goed doen deze campagne, vindt hij dan ook geen enorme prestatie. 'Hetzelfde geldt voor dat uitstekend rapport, die dertig op dertig die dinsdagavond tegen Cyprus ongetwijfeld zal leiden tot euforie. Dat wordt nu voorgesteld als een wereldprestatie, maar zo uitzonderlijk is dat niet.'</p>
      <aside>Lees meer<br/><a href="https://www.voetbalprimeur.be/nieuws/904179/belgische-beloften-stunten-tegen-duitsland-fantastische-prestatie-.html?itm_source=www.voetbalprimeur.be&amp;itm_medium=highlighted-content">Belgische beloften stunten tegen Duitsland: "Fantastische prestatie"</a></aside>
      <p><b>Geen garanties</b><br/>Volgens hem is alles dan nog te spelen op het EK, een perfect rapport of niet. 'Tsjechië haalde 30 op 30 voor Euro 2000 en ging er uit in een groep met Nederland en Frankrijk. Frankrijk verloor geen enkel punt voor Euro 2004 en werd in de achtste finale uitgeschakeld door Griekenland. Eind 2007 was er niemand met het maximum van de punten', somt hij op.</p>
      <p>Vandeweghe vreest dan ook voor de Rode Duivels. 'Als de traditie zich doorzet dat teams die aan hun kwalificatie een eitje hadden er op hun eindtoernooi weinig van bakken, zijn de voortekenen niet echt gunstig. Erger nog: we moeten ons zorgen maken', klinkt het.</p>
      <p>'De nummer 1 van de ranking die een toernooi wint, ook dat is slecht voorteken: van de dertien EK’s en WK’s die sinds de start van de FIFA-ranking zijn georganiseerd, heeft alleen Spanje die banvloek kunnen doorbreken met winst op het WK van 2010 en EK van 2012', besluit Vandeweghe.</p>
    </article>
  </body>
</html>