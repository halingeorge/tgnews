<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717841/%D8%B3%D8%B1%D9%85%D8%A7%DB%8C%D9%87-%DA%AF%D8%B0%D8%A7%D8%B1%DB%8C-%DB%B3%DB%B0-%D8%AF%D8%B1%D8%B5%D8%AF%DB%8C-%D8%A8%DB%8C%D9%85%D9%87-%D9%87%D8%A7-%D8%AF%D8%B1-%D8%A8%D9%88%D8%B1%D8%B3"/>
    <meta property="og:site_name" content="ایسنا"/>
    <meta property="article:published_time" content="2019-11-18T15:58:05+00:00"/>
    <meta property="og:title" content="سرمایه‌گذاری ۳۰ درصدی بیمه‌ها در بورس"/>
    <meta property="og:description" content="رئیس کل بیمه مرکزی گفت: در حال حاضر بین ۲۰ تا ۳۰ درصد منابع بیمه‌ها در بازار سرمایه (بورس) سرمایه‌گذاری شده که امیدواریم در سال ۱۳۹۹ به ۴۰ درصد برسد."/>
  </head>
  <body>
    <article>
      <h6 class="kicker">رئیس کل بیمه مرکزی خبر داد</h6>
      <h1>سرمایه‌گذاری ۳۰ درصدی بیمه‌ها در بورس</h1>
      <address><time datetime="2019-11-18T15:58:05+00:00">18 Nov 2019, 15:58</time> by <a rel="author">زهرا شکری</a></address>
      <p>رئیس کل بیمه مرکزی گفت: در حال حاضر بین ۲۰ تا ۳۰ درصد منابع بیمه‌ها در بازار سرمایه (بورس) سرمایه‌گذاری شده که امیدواریم در سال ۱۳۹۹ به ۴۰ درصد برسد.</p>
      <p>به گزارش ایسنا، غلامرضا سلیمانی در ششمین نمایشگاه بانک، بیمه ، بورس و خصوصی‌سازی با اشاره به اهمیت نقش بیمه در تامین مالی اقتصاد گفت: بیمه‌ها نقش جمع‌آوری پول‌های خرد را برعهده دارند و در کنار بانک و بازار سرمایه می‌توانند محل مناسبی برای تامین مالی باشند.</p>
      <p>
        <b>روند معکوس رابطه بیمه‌ها و بانکها در ایران</b>
      </p>
      <p>وی افزود: معمولا در دنیا شرکت‌های بیمه‌ای اقدام به تاسیس بانک می‌کنند ولی در ایران برعکس بوده و بانکها بیمه ایجاد می‌کنند.</p>
      <p>
        <b>هنوز با تحقق برنامه افزایش ضریب نفوذ بیمه فاصله داریم</b>
      </p>
      <p>سلیمانی با اشاره به اهمیت نفوذ بیمه گفت: در حال حاضر ضریب نفوذ بیمه در ایران به ۲.۴ درصد می‌رسد، در حالی که باید طبق برنامه ششم توسعه به هفت درصد برسد؛ این در حالی است که هر چه ضریب نفوذ بیمه بالاتر باشد نشان دهنده رشد بیشتر است.</p>
      <p>
        <b>فاصله زیاد تعداد بیمه‌های عمر در ایران با کشورهای توسعه یافته</b>
      </p>
      <p>وی با اشاره به موضوع بیمه‌های زندگی اظهار کرد: حدود ۱۱ میلیون نفر در ایران تحت پوشش بیمه زندگی هستند؛ در حالی که در کشورهای توسعه یافته ۶۰ درصد جمعیت تحت پوشش این بیمه قرار دارند و این آمار نشان می دهد که باید در این زمینه بیش از گذشته سرمایه‌گذاری کرد.</p>
      <p>
        <b>کاهش تعداد شرکتهای بیمه دولتی</b>
      </p>
      <p>رئیس کل بیمه مرکزی به اهمیت عدم حضور دولت در بیمه‌ها اشاره کرد و افزود: در سالهای گذشته در این زمینه اتفاق خوبی افتاده است؛ به طوریکه اگر زمانی ۱۰۰ درصد بیمه‌ها دولتی بودند، اکنون به حدود۳۴ درصد می رسد.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98082717790/%D8%A8%D9%88%D8%B1%D8%B3-%D8%A8%DB%8C%D9%86-%D8%A7%D9%84%D9%85%D9%84%D9%84-%D8%AA%D8%A7-%D9%BE%D8%A7%DB%8C%D8%A7%D9%86-%D8%A7%D9%85%D8%B3%D8%A7%D9%84-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D9%85%DB%8C-%D8%B4%D9%88%D8%AF-%D8%AA%D9%88%D9%84%DB%8C%D8%AF-%D8%A7%D8%B1%D8%B2%D9%87%D8%A7%DB%8C"/>
      </related>
    </article>
  </body>
</html>