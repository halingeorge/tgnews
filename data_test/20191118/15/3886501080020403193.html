<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119481-madjar-varhelji-dobio-podrsku-ep-za-mesto-komesara-za-prosirenje?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-18T15:45:04+00:00"/>
    <meta property="og:title" content="Madjar Varhelji dobio podršku EP za mesto komesara za proširenje"/>
    <meta property="og:description" content="Evroposlanici odobrili su danas kandidaturu Madjara Olivera Varheljija na mesto evropskog komesara za proširenje, prenela je agencija AFP pozivajući se na izvore iz EP.Kako je ranije najavio Politiko, dve najveće grupacije u Evropskom parlamentu najavile da će podržati madjarskog kandidata.To bi trebalo da omogući da Evropski parlament izglasa tim nove predsednice Evropske komisije Ursule fon der Lajen 27. novembra.Varhelji je bio poslednji od 27 kandidata Evropske komisije koji je dobio odobrenje evropskih poslanika koji su tražili od njega dodatne pismene odgovore.On je trenutno madjarski ambasador u EU, a dobio je zeleno svetlo od Spoljnopolitičkog odbora Evropskog parlamenta nakon što im je dao uverenja o svojo nezavisnosti u odnosu na premijera Madjarske Viktora Orbana.&quot;Neću biti vezan niti pod uticajem premijera bilo koje zemlje ili bilo kog predstavnika vlade&quot;, napisao je Varheji u odgovoru koji je dostavio evropskim poslanicima, prenosi Politiko.Nova komisija treba da stupi na dužnost 1. decembra."/>
  </head>
  <body>
    <article>
      <h1>Madjar Varhelji dobio podršku EP za mesto komesara za proširenje</h1>
      <address>
        <time datetime="2019-11-18T15:45:04+00:00">18 Nov 2019, 15:45</time>
      </address>
      <p>Evroposlanici odobrili su danas kandidaturu Madjara Olivera Varheljija na mesto evropskog komesara za proširenje, prenela je agencija AFP pozivajući se na izvore iz EP.<br/><br/>Kako je ranije najavio Politiko, dve najveće grupacije u Evropskom parlamentu najavile da će podržati madjarskog kandidata.<br/>To bi trebalo da omogući da Evropski parlament izglasa tim nove predsednice Evropske komisije Ursule fon der Lajen 27. novembra.<br/><br/>Varhelji je bio poslednji od 27 kandidata Evropske komisije koji je dobio odobrenje evropskih poslanika koji su tražili od njega dodatne pismene odgovore.<br/><br/>On je trenutno madjarski ambasador u EU, a dobio je zeleno svetlo od Spoljnopolitičkog odbora Evropskog parlamenta nakon što im je dao uverenja o svojo nezavisnosti u odnosu na premijera Madjarske Viktora Orbana.<br/><br/>"Neću biti vezan niti pod uticajem premijera bilo koje zemlje ili bilo kog predstavnika vlade", napisao je Varheji u odgovoru koji je dostavio evropskim poslanicima, prenosi Politiko.<br/><br/>Nova komisija treba da stupi na dužnost 1. decembra.</p>
    </article>
  </body>
</html>