<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/zycie/10270998/natrafiono-na-cialo-poszukiwanego-51-latka-policja-zatrzymala-jego-syna.html"/>
    <meta property="og:site_name" content="Wprost"/>
    <meta property="article:published_time" content="2019-11-18T15:33:00+00:00"/>
    <meta property="og:title" content="Natrafiono na ciało poszukiwanego 51-latka. Policja zatrzymała jego syna"/>
    <meta property="og:description" content="Zwłoki poszukiwanego 51-latka odnaleziono w powiecie pińczowskim w województwie świętokrzyskim. Policjanci szybko stwierdzili, że do jego śmierci mogła przyczynić się inna osoba. W związku z tym zatrzymano 27-letniego syna mężczyzny."/>
  </head>
  <body>
    <article>
      <h1>Natrafiono na ciało poszukiwanego 51-latka. Policja zatrzymała jego syna</h1>
      <address>
        <time datetime="2019-11-18T15:33:00+00:00">18 Nov 2019, 15:33</time>
      </address>
      <p>
        <b>Zwłoki poszukiwanego 51-latka odnaleziono w powiecie pińczowskim w województwie świętokrzyskim. Policjanci szybko stwierdzili, że do jego śmierci mogła przyczynić się inna osoba. W związku z tym zatrzymano 27-letniego syna mężczyzny.</b>
      </p>
      <p>Rzecznik świętokrzyskiej policji Kamil Tokarski poinformował, że ciało 51-latka odnaleziono w lesie na terenie gminy Kije w powiecie pińczowskim. Dodał, że obrażenia mogą wskazywać na udział osób trzecich. Zastrzegł jednak, że na podobne wnioski należy jeszcze poczekać do momentu otrzymania wyników sekcji zwłok.</p>
      <p>Zaginięcie 51-letniego mężczyzny zgłoszono w sobotę 16 listopada. Tego samego dnia z zakładu psychiatrycznego w Morawicy uciekł jego 27-letni syn. Miał on zaatakować swoją babcię, a po przyjściu ojca, pobić go i zaciągnąć do samochodu. Kobieta, której udało się uciec, zawiadomiła o wszystkim policję.</p>
      <p>27-latka zatrzymano w Jędrzejowie. W niedzielę 17 listopada znaleziono samochód, którym odjechał razem z ojcem. Ciało 51-latka odkryto dopiero w poniedziałek 18 listopada.</p>
      <related>
        <h4>Czytaj także:</h4>
        <a href="https://www.wprost.pl/zycie/10270973/ojciec-zastrzelonego-21-latka-apeluje-do-mieszkancow-konina-prosze-skonczcie-z-tym.html"/>
      </related>
      <footer>Źródło: <a href="http://www.polsatnews.pl/">Polsat News</a> / Interia</footer>
    </article>
  </body>
</html>