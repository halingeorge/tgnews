<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/macron-dan-ab-genisleme-sisteminde-koklu-degisiklik-icin-teklif"/>
    <meta property="og:site_name" content="euronews"/>
    <meta property="article:published_time" content="2019-11-18T15:25:40+00:00"/>
    <meta property="og:title" content="Macron'dan AB genişleme sisteminde köklü değişiklik için teklif"/>
    <meta property="og:description" content="Kuzey Makedonya ve Arnavutluk ile üyelik müzakerelerine başlanmasına karşı çıkarak krize neden olan Fransa Cumhurbaşkanı Emmanuel Macron, Avrupa Birliği'nin (AB) &quot;genişleme süreci kurallarının&quot; sertleştirilmesini istiyor."/>
  </head>
  <body>
    <article>
      <h1>Macron'dan AB genişleme sisteminde köklü değişiklik için teklif</h1>
      <address><time datetime="2019-11-18T15:25:40+00:00">18 Nov 2019, 15:25</time> by <a rel="author">Gülsüm Alan</a></address>
      <p>Kuzey Makedonya ve Arnavutluk ile üyelik müzakerelerine başlanmasına karşı çıkarak krize neden olan Fransa Cumhurbaşkanı Emmanuel Macron, Avrupa Birliği'nin (AB) "genişleme süreci kurallarının" sertleştirilmesini istiyor.</p>
      <p>Paris, birliğe üye olmak isteyen ülkelerin Avrupa Birliği standartlarından uzaklaşması halinde üyelik müzakerelerine son verilmesini de içeren yedi aşamalık bir süreçten geçmesini talep ediyor.</p>
      <h3>Macron üye ülkelere taleplerini gönderdi</h3>
      <p>19 Kasım'da üye ülkelerin Avrupa Birliği bakanlarını Brüksel'de bir araya getirecek olan 'Avrupa Birliği Genel İşler Konseyi' öncesi Fransa, diğer üye ülkelere bu konuda taleplerini içeren bir metin gönderdi. 15 Kasım'da gönderilen metinde aday ülkelerin öncelikle "hukuk devleti" olması gerektiği ifade edildi. Bunun yanı sıra reformların oldukça "yavaş işlemesi" ve Avrupalı vatandaşların bu süreçten yeterince "somut bir şekilde istifa edememesi" yer aldı.</p>
      <p>Paris, üye ülkelere gönderdiği iki buçuk sayfalık metinde şu anda 35 fasıldan oluşan üyelik müzakerelerinin işleyiş şeklinin değiştirilmesini öneriyor.</p>
      <h3>Kuzey Makedonya: kuralların sertleştirilmesine karşı değiliz</h3>
      <p>Tartışmaların büyümesi üzerine Macron, geçtiğimiz haf6ta Kuzey Makedonya Cumhurbaşkanı Stevo Pendarovski Paris'te bir araya geldi. Görüşmenin ardından sosyal medya hesabından paylaşımda bulunan Pendarovski, ülkesinin sert kurallara karşı çıkmadığını ifade ederek, "Üyelik süreci kurallarının değiştirilmesine karşı çıkmıyoruz, bu süreci daha da derinleşeceğine inanıyoruz" ifadelerini kullandı.</p>
      <p>Fransa'nın bu girişimini tepkiyle karşılayan Brüksel'de bir yetkili Macron'un, Batı Balkan ülkelerine halihazırda AB tarafından yapılan yardımların farkında olmadığını ifade etti.</p>
      <h3>Juncker: "Tarihi bir hata"</h3>
      <p>Ekim ortasında Brüksel'de yapılan AB liderler zirvesinde Hollanda ve Danimarka'nın da desteğini alan Macron, Kuzey Makedonya ve Arnavutluk ile üyelik müzakerelerine başlanmasını bloke ederek Brüksel'i şoke etmişti. Avrupa Komisyonu Başkanı Jean-Claude Juncker, bunun "tarihi bir hata" olduğunu söylemişti. Macron, "genişleme süreci yeniden gözden geçirilmediği taktirde yeni üyeliklerin mümkün olmayacağını" ifade etmişti.</p>
      <p>Bir ülkenin Avrupa Birliği ile üyelik müzakerelerine resmen başlayabilmesi için üye ülkeler arasında oybirliği gerekiyor. Daha sonra söz konusu ülke reformların yapılması için Avrupa Komisyonu ile yakın işbirliği içinde çalışıyor.</p>
      <ul>
        <li>
          <a href="https://tr.euronews.com/2019/10/18/ab-zirvesinden-cikan-sonuclar-neler-turkiye-kuzey-makedonya-ve-arnavutluk-hakkinda-neler">AB zirvesinden çıkan sonuçlar neler: Türkiye, Kuzey Makedonya ve Arnavutluk hakkında neler söylendi?</a>
        </li>
        <li>
          <a href="https://tr.euronews.com/2019/02/06/makedonya-nin-nato-ya-katilim-protokolu-bruksel-de-imzalandi">Makedonya'nın NATO'ya katılım protokolü Brüksel'de imzalandı</a>
        </li>
        <li>
          <a href="https://tr.euronews.com/2019/11/15/macaristaninin-avrupa-komisyonunun-genisleme-aday-ap-onayini-alamadi">Türkiye'ye mali yardımları savunan AB genişleme adayı Varhelyi AP'nin onayını alamadı</a>
        </li>
      </ul>
    </article>
  </body>
</html>