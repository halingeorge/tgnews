<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-romnah-atestuyutsya-vodolazy"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-18T15:57:00+00:00"/>
    <meta property="og:title" content="У Ромнах атестуються водолази"/>
    <meta property="og:description" content="18 листопада до Ромен, що на Сумщині, прибули 20 рятувальників – водолазів Державної служби України з надзвичайних ситуацій з Київського, Черкаського та Чернігівського регіонів. Створена на базі Міжрегіонального центру швидкого реагування водолазно – кваліфікаційна комісія перевірятиме у прибулих фахівців рівень їхньої теоретичної підготовки та практичних навичок, знань правил безпеки праці."/>
  </head>
  <body>
    <article>
      <h1>У Ромнах атестуються водолази</h1>
      <address>
        <time datetime="2019-11-18T15:57:00+00:00">18 Nov 2019, 15:57</time>
      </address>
      <figure>
        <img src="http://sumy.today/sites/default/files/75636128_2511351385858639_3996028295069040640_o.jpg"/>
      </figure>
      <p>18 листопада до Ромен, що на Сумщині, прибули 20 рятувальників – водолазів Державної служби України з надзвичайних ситуацій з Київського, Черкаського та Чернігівського регіонів. Створена на базі Міжрегіонального центру швидкого реагування водолазно – кваліфікаційна комісія перевірятиме у прибулих фахівців рівень їхньої теоретичної підготовки та практичних навичок, знань правил безпеки праці.</p>
      <p>Перевірятиметься також рівень підготовки водолазів за допомогою барокамери, уміння надавати першу медичну допомогу, знання правил зберігання, перевірки та підготовки водолазного спорядження, організацію водолазних спусків, способи виконання типових водолазних робіт тощо.</p>
      <p>Комісія також аналізуватиме характер і складність проведених водолазами підводних робіт, загальну кількість годин, відпрацьованих під водою з початку практики, повідомляє прес-служба центру.</p>
    </article>
  </body>
</html>