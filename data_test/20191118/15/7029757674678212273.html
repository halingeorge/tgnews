<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/za-70-ot-amerikantsite-deystviyata-na-tramp-za-ukrayna-sa-pogreshni.html"/>
    <meta property="og:site_name" content="News.bg"/>
    <meta property="article:published_time" content="2019-11-18T15:28:53+00:00"/>
    <meta property="og:title" content="За 70% от американците действията на Тръмп за Украйна са погрешни"/>
    <meta property="og:description" content="Заради тези действия тече процедура по импийчмънт"/>
  </head>
  <body>
    <article>
      <h1>За 70% от американците действията на Тръмп за Украйна са погрешни</h1>
      <address>
        <time datetime="2019-11-18T15:28:53+00:00">18 Nov 2019, 15:28</time>
      </address>
      <p><b>Преобладаващото мнозинство от американците (70%) смятат, че искането на президента на САЩ Доналд Тръмп</b> към чуждестранен лидер да разследва негов политически противник, което лежи в основата на разследването за импийчмънт, провеждано от Камарата на представителите (долната камара на Конгреса на САЩ), е <b>погрешно</b>. Това показва ново проучване на Ipsos за ABC News.</p>
      <p>Малко мнозинство от американците (<b>51 процента) смятат, че действията на Тръмп са били едновременно погрешни и той трябва да бъде импийчнат и отстранен от длъжност</b>. Но само 21 процента от американците казват, че следят изслушванията по процедурата за импийчмънт.</p>
      <p>В допълнение към 51-те процента, още 19 на сто смятат, че действията на Тръмп са били погрешни, но че той трябва или да бъде импийчнат от Камарата на представителите, но да не бъде отстранен от длъжност, или да не бъде нито импийчнат от Камарата на представителите, нито намерен за виновен от Сената. Проучването също така е установило, че един на всеки четирима американци (<b>25%) смятат, че Тръмп не е сторил нищо лошо</b>.</p>
      <p>Все пак почти един на всеки 3,32 процента са посочили, че са стигнали до твърдото решение за импийчмънт на президента преди да излезе <b><a href="https://news.bg/world/oplakvaneto-na-razuznavacha-bilo-svarzano-s-opiti-na-tramp-da-okazhe-natisk-varhu-ukrayna.html">новината за телефонния разговор на Тръмп</a></b> през юли с украинския президент Володимир Зеленски, в който Тръмп призовава украинския си колега да разследва бившия вицепрезидент Джо Байдън и сина му Хънтър.</p>
      <p>Демократите от Камарата на представителите разследват дали администрацията на Тръмп е задържала близо 400 млн. долара помощ и е обещала среща в Белия дом между двамата държавни глави в замяна на разследване на политическия противник на президента Джо Байдън и неговия син заради членуването му в борда на директорите на украинската енергийна компания Burisma.</p>
      <p>Като цяло 58 процента от американците казват, че следят изслушванията много внимателно или донякъде внимателно (съответно 21% и 37%), а 21% казват, че твърдо са заели позицията за импийчмънт след първата седмица на публичните изслушвания. Сред онези, които са казали това, 60% смятат, че Тръмп трябва да бъде импийчнат и отстранен от длъжност.</p>
      <p>От онези, които следят много подробно изслушванията в Камарата на представителите, 67% смятат, че действията на Тръмп са били погрешни и той трябва да бъде импийчнат и отстранен от длъжност.</p>
    </article>
  </body>
</html>