<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ingiliz-hukumeti-kurumlar-vergisi-indiriminde-geri-adim-atti-1208331.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T15:48:00+00:00"/>
    <meta property="og:title" content="İngiliz hükümeti &quot;kurumlar vergisi indiriminde&quot; geri adım attı"/>
    <meta property="og:description" content="İngiltere Başbakanı Johnson, nisan ayında planlanan iki puanlık indirimin erteleneceğini duyurdu."/>
  </head>
  <body>
    <article>
      <h1>İngiliz hükümeti "kurumlar vergisi indiriminde" geri adım attı</h1>
      <h2>İngiltere Başbakanı Johnson, nisan ayında planlanan iki puanlık indirimin erteleneceğini duyurdu.</h2>
      <address>
        <time datetime="2019-11-18T15:48:00+00:00">18 Nov 2019, 15:48</time>
      </address>
      <p><b>İngiltere</b>'de iktidardaki<b> Muhazakar Parti Lideri </b>ve<b> Başbakan Boris Johnson</b>, gelecek yıl yürürlüğe girmesi planlanan kurumlar vergisi indiriminin rafa kaldırılacağını, bu yolla elde edilecek 6 milyar sterlinin ülkenin sağlık sisteminin finansmanında kullanılacağını söyledi.<br/><br/><b>İngiliz Ticaret Odaları Birliği</b>'nin (<b>CBI</b>) yıllık konferansında konuşan <b>Johnson</b>, gelecek senenin nisan ayında kurumlar vergisinin yüzde 19'dan 17'ye indirilmesi yönündeki planın erteleneceğini kaydetti. Başbakan Johnson, "<b>Hatırlatayım; bu şeklide 6 milyar sterlini Ulusal Sağlık Sistemi (NHS) gibi İngiliz halkı için öncelikli olan alanlara yatırabileceğiz. Biz zaten daha önce kurumlar vergisini yüzde 28'den 19'a çekmiştik.</b>" İfadelerini kullandı.</p>
      <p>Başbakan Johnson, hükümetin kurumlar vergisinin daha da aşağı çekilmesi yönündeki planını rafa kaldırmasına rağmen, ülkede kurumlar vergisinin mevcut haliyle gelişmiş ekonomiler içerisinde en düşük seviyede olduğunu hatırlattı. <b>İngiltere</b>'de 2010'dan beri iktidarda olan Muhafazakar Parti, 12 Aralık'ta yapılacak erken seçim öncesinde sorunları giderek artan ulusal sağlık sistemine yılda 20 milyar sterlin yatırım yapmanın sözünü veriyor.</p>
      <p>Ana muhalefetteki İşçi Partisi ise kurumlar vergisini yüzde 26'ya çıkararak buradan elde edilecek gelirin ülkenin sağlık, eğitim gibi öncelikli alanlarında kullanılacağı vaadinde bulunuyor. </p>
    </article>
  </body>
</html>