<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/ab-komisyonu-nun-genisleme-aday-sorgulama-asamasini-gecti-nihai-oylama-onumuzdeki-hafta"/>
    <meta property="og:site_name" content="euronews"/>
    <meta property="article:published_time" content="2019-11-18T15:57:33+00:00"/>
    <meta property="og:title" content="AB Komisyonu'nun genişleme adayına AP Dış İlişkiler Komitesi'nden onay"/>
    <meta property="og:description" content="Macaristan'ın Avrupa Komisyonu'nun Genişlemeden Sorumlu üyeliği için aday gösterdiği Oliver Varhelyi, Avrupa Parlamenterleri tarafından yoğun bir şekilde sorgulandıktan sonra Avrupa Parlamentosu Dış İlişkiler Komitesi'nin onayını aldı."/>
  </head>
  <body>
    <article>
      <h1>AB Komisyonu'nun genişleme adayına AP Dış İlişkiler Komitesi'nden onay</h1>
      <address><time datetime="2019-11-18T15:57:33+00:00">18 Nov 2019, 15:57</time> by <a rel="author">Gülsüm Alan</a></address>
      <p>Macaristan'ın Avrupa Komisyonu'nun Genişlemeden Sorumlu üyeliği için aday gösterdiği Oliver Varhelyi, Avrupa Parlamenterleri tarafından yoğun bir şekilde sorgulandıktan sonra Avrupa Parlamentosu Dış İlişkiler Komitesi'nin onayını aldı. Nihai oylama önümüzdeki hafta Strasbourg'da Avrupa Parlamentosu Genel Kurulu'nda yapılacak. Oylamaya Avrupa Komisyonu'nun yeni seçilen başkanı Ursula von der Leyen liderlik yapacak.</p>
      <p>Varhelyi 15 Kasım tarihinde Türkiye ve Batı Balkanlar ile ilgili 3 saat süren sorgulamanın ardından parlamenterleri ikna edemediği gerekçesi ile adaylığı onaylanmamıştı. Varhelyi'ye parlamenterleri ikna etmek için bazı sorulara yazılı olarak cevap vermesi talep edilerek, 18 Kasım öğleye kadar süre tanınmıştı.</p>
      <p>Bazı parlamenterler, "Türkiye'nin son yıllarda birçok uluslararası kuralları ciddi anlamda ihlal ettiği" görüşünü dile getirerek Varhelyi'nin Ankara'yı destekleyen Orban hükümetinden etkilenmeyeceğini ispatlanmasını talep etmişti.</p>
      <ul>
        <li>
          <a href="https://tr.euronews.com/2019/10/25/macaristan-basbakan-orbandan-turkiyenin-suriye-deki-operasyonuna-destek">Macaristan Başbakanı Orban'dan Türkiye'nin Suriye'deki operasyonuna destek</a>
        </li>
        <li>
          <a href="https://tr.euronews.com/2019/11/14/avrupa-komisyonunun-genisleme-aday-turkiye-ye-mali-yardimlar-devam-etmeli">Avrupa Komisyonu'nun genişleme adayı: Türkiye'ye mali yardımlar devam etmeli</a>
        </li>
      </ul>
    </article>
  </body>
</html>