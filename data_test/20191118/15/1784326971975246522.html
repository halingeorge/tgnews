<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/18/megerkezett-kylie-jenner-karacsonyi-sminkkollekcioja/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-18T15:11:00+00:00"/>
    <meta property="og:title" content="Megérkezett Kylie Jenner karácsonyi sminkkollekciója"/>
    <meta property="og:description" content="Tuti, hogy mindenből akarsz majd egy darabot!"/>
  </head>
  <body>
    <article>
      <h1>Megérkezett Kylie Jenner karácsonyi sminkkollekciója</h1>
      <h2>Tuti, hogy mindenből akarsz majd egy darabot!</h2>
      <address><time datetime="2019-11-18T15:11:00+00:00">18 Nov 2019, 15:11</time> by <a rel="author">Cosmopolitan.hu</a></address>
      <p>Ugye te is odavagy a <b>Kylie Cosmetics</b> minden darabjáért, és folyamatosan várod az újabb trendi cuccokat?</p>
      <p>Ezt valószínűleg a valóságshow sztárból smink birodalom tulajdonossá váló <b>Kylie Jenner</b> is tudja, épp ezért elképesztő jó érzéke van az időzítéshez. A szájfénnyel induló kozmetikai márka most már annyira kinőtte magát, hogy Amerikában még smink autómatákból is be lehet szerezni Kylie összes termékét. (Ezért most biztos irigykedsz kicsit az amcsi csajokra.)</p>
      <p>Egy biztos; a legkisebb Jenner lánynak írtó jó üzleti érzéke van ahhoz, hogy hogyan kell a legmenőbben eladni a sminkcuccokat! Legújabb, <b>karácsonyi kollekciója pedig már meg is érkezett</b>, amiben mindent megtalálsz, amire csak szükséged lehet.</p>
      <p>És hogy mik ezek? <b>Sminkecsetek, rúzsok, szájfények, pirosítók, szemfestékek</b>, és még megannyi cucc, amik persze mind tökéletesen passzolnak a karácsonyi időszakhoz.</p>
      <p>A meglepetéseknek pedig itt még nincs vége, hiszen a sztárcsajszi nem is akármilyen <a href="https://cosmopolitan.hu/te_te_te/2019/11/15/kylie-jenner-brutal-dogos-kepet-posztolt-instara/">képeket posztolt az Instájára</a>, hogy népszerűsítse a kollekciót. Ezeken tetőtől-talpig <b>piros szaténban, masnival a fején pózol</b>, arra utalva, hogy bizony 2019-ben maga <b>Kylie Jenner lesz az ajándék</b>!</p>
      <p>A marketing az tagadhatatlanul csillagos ötös, a siker pedig garantált, hiszen a legújabb trendeket követő csajok szinte biztos, hogy le fognak csapni az egész kollekcióra. Ugye te is köztük leszel?</p>
      <figure>
        <embed-post data-src="https://www.instagram.com/p/B45o0yHnZcG" data-service="Instagram"/>
      </figure>
      <figure>
        <embed-post data-src="https://www.instagram.com/p/B45w_3jHSit" data-service="Instagram"/>
      </figure>
    </article>
  </body>
</html>