<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-rezultati-simeynyh-ta-pryyatelskyh-rozbirok-v-sumah-poterpily-troye"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-18T15:19:00+00:00"/>
    <meta property="og:title" content="У результаті сімейних та приятельських «розбірок» в Сумах потерпіли троє"/>
    <meta property="og:description" content="У першому випадку за ніж під час з‘ясування стосунків ухопилась молода жінка. У другому - від рук сумчанина потерпіли двоє його знайомих. Наразі постраждалі знаходяться під наглядом медиків, а в причинах та обставинах сварок, що призвели до таких наслідків, розбираються правоохоронці. Поліцейські встановили, що між 21-річною дівчиною та її співмешканцем виник конфлікт. Захищаючись, вона схопила зі столу ніж. В результаті 37-річний чоловік з проникаючим ножовим пораненням черевної порожнини доправлений до хірургічного відділення однієї з міських лікарень."/>
  </head>
  <body>
    <article>
      <h1>У результаті сімейних та приятельських «розбірок» в Сумах потерпіли троє</h1>
      <address>
        <time datetime="2019-11-18T15:19:00+00:00">18 Nov 2019, 15:19</time>
      </address>
      <p>У першому випадку за ніж під час з‘ясування стосунків ухопилась молода жінка. У другому - від рук сумчанина потерпіли двоє його знайомих. Наразі постраждалі знаходяться під наглядом медиків, а в причинах та обставинах сварок, що призвели до таких наслідків, розбираються правоохоронці.</p>
      <p>Поліцейські встановили, що між 21-річною дівчиною та її співмешканцем виник конфлікт. Захищаючись, вона схопила зі столу ніж. В результаті 37-річний чоловік з проникаючим ножовим пораненням черевної порожнини доправлений до хірургічного відділення однієї з міських лікарень.</p>
      <p>Конфлікт з подібними наслідками того ж дня стався в іншому районі Сум. Троє приятелів приїхали до свого знайомого, аби розібратися з ним з приводу обурюючих написів на паркані. В якості аргументу зі своєї сторони 25-річний чоловік дістав ножа. В результаті двоє з візитерів потрапили до лікарні: у 28-річного громадянина лікарі констатували проникаючі ножові поранення грудної клітини з великою крововтратою, у 25-річного молодика – непроникаюче ножове поранення. Перший знаходиться у реанімації, інший – у торокальному відділенні лікарні.</p>
      <p>Наразі в поліції за обома фактами відкриті кримінальні провадження за ч. 1 ст. 121 (умисне тяжке тілесне ушкодження) Кримінального кодексу України, в рамках яких з‘ясовують причини та обставини події. Нагадуємо: санкція даної статті передбачає покарання у вигляді позбавлення волі на строк до 8 років, повідомляє Відділ комунікації поліції Сумської області.</p>
    </article>
  </body>
</html>