<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23498401-viorica-dancila-completat-numele-facebook-vasilica.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T15:09:00+00:00"/>
    <meta property="og:title" content="Viorica Dăncilă și-a completat numele pe Facebook cu &quot;Vasilica&quot;"/>
    <meta property="og:description" content="Viorica Dăncilă și-a completat astăzi numele pe Facebook, adăugând și prenumele &quot;Vasilica&quot;, folosit ironic de către Klaus Iohannis atunci când face referire la ea. În"/>
  </head>
  <body>
    <article>
      <h1>Viorica Dăncilă și-a completat numele pe Facebook cu "Vasilica"</h1>
      <address><time datetime="2019-11-18T15:09:00+00:00">18 Nov 2019, 15:09</time> by <a rel="author">Redactia</a></address>
      <p><b>Viorica Dăncilă și-a completat astăzi numele pe Facebook, adăugând și prenumele "Vasilica", folosit ironic de către Klaus Iohannis atunci când face referire la ea. În ultima sa intervenție la Antena 3, duminică, Viorica Dăncilă a susținut că poartă "cu mândrie" acest prenume, iar președintele Iohannis ar trebui să-și ceară scuze. <br/></b><br/>Și Klaus Iohannis, dar și reprezentanții opoziției se referă constant la Dăncilă folosind ironic și prenumele acesteia, Vasilica.<br/><br/>În ultima intervenție a sa la Antena 3, Viorica Dăncilă a susținut că este mândră de acest prenume al său, iar președintele Iohannis ar trebui să își ceară scuze. <br/><br/>"Vă mai spun ceva care m-a deranjat foarte mult. Am văzut cu câtă ironie domnul Iohannis mi-a spus Vasilica. Mie nu mi-e rușine că port un nume românesc, îl port cu mândrie. Astăzi nu-i place numele Vasilica, mâine nu-i place numele Ion sau Ionică. Ar trebui să-și ceară scuze", a declarat Viorica Dăncilă, la Antena 3.<br/><br/>În prima sa postare pe Facebook sub numele Viorica Vasilica Dăncilă, prezidențiabilul PSD vorbește despre "Inima românească", broșa în formă de inimă pe care o poartă de la începutul campaniei electorale.</p>
    </article>
  </body>
</html>