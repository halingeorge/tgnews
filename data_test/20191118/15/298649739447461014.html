<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/18/la-terribile-minaccia-della-cina-ai-ragazzi-che-protestano-a-hong-kong-top10_20191118_164826/"/>
    <meta property="og:site_name" content="Askanews"/>
    <meta property="article:published_time" content="2019-11-18T15:48:26+00:00"/>
    <meta property="og:title" content="La terribile minaccia della Cina ai ragazzi che protestano a Hong Kong"/>
    <meta property="og:description" content="Roma, 18 nov. (askanews) – L’escalation di violenze ha “spinto Hong Kong verso una situazione di estremo pericolo”. Lo ha affermato l’ambasciatore cinese nel Regno Unito, che ha avvertito che la città fronteggia un futuro “inimmaginabile e terribile” se i disordini continuassero. Liu Xiaoming ha inoltre avvertito che i Paesi stranieri, compresi gli Stati Uniti […]"/>
  </head>
  <body>
    <article>
      <h1>La terribile minaccia della Cina ai ragazzi che protestano a Hong Kong</h1>
      <h2>Futuro "inimmaginabile e terribile". Almeno 400 arrestati</h2>
      <address>
        <time datetime="2019-11-18T15:48:26+00:00">18 Nov 2019, 15:48</time>
      </address>
      <figure>
        <img src="http://www.askanews.it/wp-content/uploads/2019/11/20191118_164816_A58AD434.jpg"/>
      </figure>
      <p>Roma, 18 nov. (askanews) – L’escalation di violenze ha “spinto Hong Kong verso una situazione di estremo pericolo”. Lo ha affermato l’ambasciatore cinese nel Regno Unito, che ha avvertito che la città fronteggia un futuro “inimmaginabile e terribile” se i disordini continuassero. Liu Xiaoming ha inoltre avvertito che i Paesi stranieri, compresi gli Stati Uniti e la Gran Bretagna, dovrebbero smettere di effettuare ingerenze nelle questioni interne di Hong Kong.</p>
      <p>Intanto si è saputo che dalle 22 di domenica sono state arrestate più di 400 persone al campus del Politecnico di Hong Kong dove si sono verificati violenti scontri. Alcune persone sono state trasportate in ospedale. Lo ha riferito una fonte di polizia al South China Morning Post.</p>
      <p>Fco/Int2</p>
    </article>
  </body>
</html>