<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pikio.pl/biznesinfo/"/>
    <meta property="og:site_name" content="Pikio"/>
    <meta property="article:published_time" content="2019-11-18T15:39:00+00:00"/>
    <meta property="og:title" content="Biznesinfo - portal o finansach małych i dużych"/>
    <meta property="og:description" content="Biznesinfo, to zaledwie kilkumiesięczny portal o tematyce ekonomicznej i gospodarczej, który już zdobył uznanie ponad miliona czytelników w Polsce. Do kogo należy portal, kto dostarcza Czytelnikom codziennie świeżych treści, a kto zarządza projektem jako redaktor naczelny?"/>
  </head>
  <body>
    <article>
      <h1>Biznesinfo - portal o finansach małych i dużych</h1>
      <address><time datetime="2019-11-18T15:39:00+00:00">18 Nov 2019, 15:39</time> by <a rel="author" href="https://pikio.pl/autor/kasper+staru%E5%BCyk/" target="_blank">Kasper Starużyk</a></address>
      <p>
        <b>Biznesinfo, to zaledwie kilkumiesięczny portal o tematyce ekonomicznej i gospodarczej, który już zdobył uznanie ponad miliona czytelników w Polsce. Do kogo należy portal, kto dostarcza Czytelnikom codziennie świeżych treści, a kto zarządza projektem jako redaktor naczelny? Na te pytania odpowiemy w poniższym artykule.</b>
      </p>
      <p>Biznesinfo wystartowało w połowie kwietnia 2019 roku. Od tego czasu portal zakorzenił się już na dobre w polskim internecie i każdego dnia służy Czytelnikom nowymi informacjami, szczególnie z zakresu socjalnych świadczeń, podatków i zmieniających się przepisów prawnych, które mają wpływ na portfele milionów Polaków.</p>
      <h3>Biznesinfo - co to jest?</h3>
      <p>Portal internetowy Biznesinfo, istniejący od kwietnia 2019 r., to swoisty zbiór najciekawszych i najświeższych informacji, które stanowią pewnego rodzaju przewodnik i poradnik, dla wszystkich zainteresowanych ekonomią i zachodzącymi wzajemnie na siebie procesami gospodarczymi. Zazębiające się ze sobą kwestie podatków, miliardowych inwestycji, pensji czy poziomu cen nie zawsze są proste do zrozumienia, stąd też Biznesinfo stara się przełożyć to na język zrozumiały dla wielu czytelników.</p>
      <p>Redakcja Biznesinfo nieustannie śledzi liczne doniesienia z Polski i Świata, które mają wpływ na sytuację ekonomiczną każdego obywatela. Dlatego też na stronach portalu znajdziemy informacje dotyczące chociażby zmian w rentach i emeryturach, zasobach naturalnych niezbędnych do funkcjonowania światowego systemu ekonomicznego czy wyrokach sądów dotyczących najczęściej kwestii odszkodowań.</p>
      <p>Także rozlokowanie redakcji Biznesinfo pomiędzy Warszawę i Poznań daje możliwość większego wniknięcia w sprawy lokalne i lepszego oglądu sytuacji, w dwóch wyjątkowo ważnych ośrodkach miejskich dla polskiej gospodarki.</p>
      <h3>Biznesinfo - kto jest redaktorem naczelnym?</h3>
      <p>Stanowisko redaktora naczelnego Biznesinfo od samego początku działania objął Kasper Starużyk. Jego misją było i pozostaje tworzenie portalu, który dotrze do wielu osób i nie będzie dzielił ludzi na tych bardziej i mniej istotnych z ogólnym organizmie gospodarczym.<br/>Jak sam mówi, proces “zapominania” jest niestety powszechny i wysoce krzywdzący:</p>
      <p>- Do tej pory pamiętam wykłady na Uniwersytecie Wrocławskim, w których miałem przyjemność uczestniczyć. Profesorowie nawiązując do XIX wiecznych esejów słynnych ekonomistów ukazywali podział społeczeństwa na grupy. Wtedy właśnie doszedłem do wniosku, że chciałbym poprowadzić projekt, który będzie pisał po prostu o najważniejszych rzeczach, pamiętając o wszystkich i nie segregując czytelników na grupy. Grupa mediowa Iberion, która stawia przede wszystkim na nowoczesność daje tę możliwość, przez co każdego dnia Biznesinfo poprzez tworzone treści może zniwelować coraz bardziej archaiczne podziały.</p>
      <h3>Kto jest właścicielem Biznesinfo?</h3>
      <p>Biznesinfo jest częściej dużej i nowoczesnej grupy mediowej Iberion, która powstała w 2015 roku. Oprócz Biznesifno do firmy należą takie portale jak: Pikio.pl, <a href="https://pikio.pl/tag/lelum/">Lelum.pl</a>, <a href="https://pikio.pl/tag/antyfake/">Antyfake</a>, <a href="https://pikio.pl/tag/pacjenci/">Pacjenci.pl</a>, <a href="https://pikio.pl/tag/wtv/">Wtv.pl</a>, Zestadionu.pl czy najświeższy portal Turysci.pl. Treści portali <a href="https://pikio.pl/tag/iberion/">Grupy Iberion</a> docierają każdego dnia do milionów polskich internautów.</p>
    </article>
  </body>
</html>