<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/style/psyxagogia/gallery/19300/to-the-crown-epistrefei-oi-kainoyrgioi-protagonistes-kai-oi-xaraktires-poy-ermineyoyn"/>
    <meta property="og:site_name" content="CNN.gr"/>
    <meta property="article:published_time" content="2019-11-18T15:19:00+00:00"/>
    <meta property="og:title" content="To «The Crown» επιστρέφει: Οι καινούργιοι πρωταγωνιστές και οι χαρακτήρες που ερμηνεύουν"/>
    <meta property="og:description" content="Είναι η τηλεοπτική πρεμιέρα του μήνα. Μετά από μήνες αναμονής, η πιο δημοφιλής σειρά του Netflix , το « The Crown » , επανέρχεται με αλλαγές στο βασικό καστ...."/>
  </head>
  <body>
    <article>
      <h1>To «The Crown» επιστρέφει: Οι καινούργιοι πρωταγωνιστές και οι χαρακτήρες που ερμηνεύουν</h1>
      <address><time datetime="2019-11-18T15:19:00+00:00">18 Nov 2019, 15:19</time> by <a rel="author">Newsroom</a></address>
      <slideshow>
        <figure>
          <img src="https://cdn.cnngreece.gr/media/com_news/galleries/2019/11/18/19300/photos/full/1000.jpeg"/>
          <figcaption>To «The Crown» επιστρέφει: Οι καινούργιοι πρωταγωνιστές και οι χαρακτήρες που ερμηνεύουν Η Ολίβια Κόλμαν (αριστερά) ερμηνεύει το ρόλο της βασίλισσας Ελισάβετ της 2ης. - Πηγή: Netflix/AP</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/18/19300/photos/full/1000-1.jpeg"/>
          <figcaption>To «The Crown» επιστρέφει: Οι καινούργιοι πρωταγωνιστές και οι χαρακτήρες που ερμηνεύουν Η Έλενα Μπόναμ Κάρτερ (αροστερά) θα είναι η πριγκίπισσα Μαργαρίτα. - Πηγή: Netflix/AP</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/18/19300/photos/full/1000-2.jpeg"/>
          <figcaption>To «The Crown» επιστρέφει: Οι καινούργιοι πρωταγωνιστές και οι χαρακτήρες που ερμηνεύουν Η Μάριον Μπέιλι (αριστερά), στο ρόλο της βασίλισσας Ελισάβετ, μητέρας της σημερινής βασίλισσας. - Πηγή: Netflix/AP</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/18/19300/photos/full/1000-3.jpeg"/>
          <figcaption>To «The Crown» επιστρέφει: Οι καινούργιοι πρωταγωνιστές και οι χαρακτήρες που ερμηνεύουν Ο Τζος Ο' Κόννορ (αριστερά) θα ερμηνεύσει το ρόλο του πρίγκιπα Κάρολου. - Πηγή: Netflix/AP</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/18/19300/photos/full/1000-4.jpeg"/>
          <figcaption>To «The Crown» επιστρέφει: Οι καινούργιοι πρωταγωνιστές και οι χαρακτήρες που ερμηνεύουν Η Έριν Ντόχερτι (αριστερά) είναι η πριγκίπισσα Άννα - Πηγή: Netflix/AP</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/18/19300/photos/full/1000-5.jpeg"/>
          <figcaption>To «The Crown» επιστρέφει: Οι καινούργιοι πρωταγωνιστές και οι χαρακτήρες που ερμηνεύουν Ο Τσαρλς Ντανς (αριστερά) θα παίξει το ρόλο του Λόρδου Λούις Μαουντμπάτεν. - Πηγή: Netflix/AP</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/18/19300/photos/full/1000-6.jpeg"/>
          <figcaption>To «The Crown» επιστρέφει: Οι καινούργιοι πρωταγωνιστές και οι χαρακτήρες που ερμηνεύουν Ο Βρετανός Πρωθυπουργός Χάρολντ Ουίλσον (αριστερά) θα ενσαρκωθεί από τον ηθοποιό Τζέισον Ουότκινς. - Πηγή: Netflix/AP</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/18/19300/photos/full/1000-7.jpeg"/>
          <figcaption>To «The Crown» επιστρέφει: Οι καινούργιοι πρωταγωνιστές και οι χαρακτήρες που ερμηνεύουν Ο Τομπάιας Μένζις (αριστερά) στο ρόλο του πρίγκιπα Φίλιππου, Δούκα του Εδιμβούργου.</figcaption>
        </figure>
      </slideshow>
      <p>Είναι η τηλεοπτική πρεμιέρα του μήνα. Μετά από μήνες αναμονής, η πιο δημοφιλής σειρά του <b>Netflix</b>, το <b>«<a href="https://www.cnn.gr/eidhseis/tag/60975/the-crown">The Crown</a>»</b>, επανέρχεται με αλλαγές στο βασικό καστ. </p>
      <p>Η σειρά, στο<b> τρίτο μέρος της</b> θα μάς φέρει στη <b>δεκαετία του '50</b>. Οι προηγούμενες σεζόν, έλαβαν χώρα από το 1947 έως το 1956 και από το 1957 ως το 1964. Αυτή τη φορά, δεν θα είναι μόνο η βασίλισσα, ο χαρακτήρας της και η σχέση της με το Φίλιππο στο επίκεντρο, αλλά και η ζωή των νεότερων μελών της βασιλικής οικογένειας, των <b>παιδιών</b> της.</p>
      <p>Το ρόλο της Ελισάβετ θα έχει πλέον η<b> Ολίβια Κόλμαν,</b> βραβευμένη με <b>Όσκαρ</b> για την ερμηνεία της στην ταινία <b>Ευνοούμενη</b> του <b>Γιώργου</b> <b>Λάνθιμου,</b> όπου υποδυόταν μια άλλη βασίλισσα, την <b>Άννα</b>. Η Κόλμαν αντικαθιστά την <b>Κλερ</b> <b>Φόι</b> που έχει πάρει τις καλύτερες κριτικές για την ερμηνεία της στους δυο πρώτους κύκλους της σειράς, ενώ η <b>Έλενα Μπόναμ Κάρτερ</b> θα υποδυθεί την πριγκίπισσα <b>Μαργαρίτα</b> και ο Μπεν Ντάνιελς τον σύζυγό της Άντονι Άρμστρονγκ Τζόουνς.</p>
      <p>Ο δημιουργός της σειράς αποφάσισε την <b>αλλαγή</b> της βασίλισσας προκειμένου να την <b>υποδυθεί</b> ένα άτομο πιο κοντινής ηλικίας. «Δεν μπορείς να ζητήσεις από κάποιον που δεν είναι, να υποδυθεί τον <b>μεσήλικα</b>», είπε για την αντικατάσταση της Κλερ Φόι. Ο Τζέισον Ουάτκινς θα υποδυθεί τον πρωθυπουργό Χάρολντ Ουίλσον, ενώ τον πρίγκιπα Κάρολο σε παιδική ηλικία θα υποδυθεί ο Τζος Ο' Κόνορ.</p>
      <p>Είδηση αποτελεί η εμφάνιση ενός προσώπου που θα απασχολούσε τις επόμενες δεκαετίες τη Βρετανία. Πρόκειται για την <b>Καμίλα Πάρκερ Μπόουλς,</b> η οποία γνωρίστηκε με τον πρίγκιπα <b>Κάρολο</b> σε έναν αγώνα πόλο το 1971. Η πολυαναμενόμενη εμφάνιση της πριγκίπισσας Νταϊάνα, όπως όλα δείχνουν, θα γίνει στο τέλος της<b> 3ης σεζόν</b> και θα παίξει σημαντικό ρόλο στην <b>4η</b>. </p>
      <p>Όσο για τους φαν, που αναρωτιούνται <b>πόσο ακόμα θα κρατήσει η αγαπημένη τους σειρά,</b> η παραγωγός της σειράς, Σούζαν ΜακΚί είπε ότι έχει σχεδιάσει άλλες <b>πέντε σεζόν</b>. </p>
      <p>
        <b>Ας δούμε, όμως, στις φωτογραφίες, πόσο μοιάζουν οι ηθοποιοί της νέας σεζόν με τους χαρακτήρες που υποδύονται...  </b>
      </p>
    </article>
  </body>
</html>