<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191118-sud-vidpustyv-golovu-ukreksimbanku-grytsenka-pid-zastavu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T15:18:02+00:00"/>
    <meta property="og:title" content="Суд відпустив голову Укрексімбанку Гриценка під заставу"/>
    <meta property="og:description" content="Печерський районний суд зобов’язав голову Укрексімбанку Олександра Гриценка протягом п’яти днів внести заставу у розмірі майже 3 млн грн."/>
  </head>
  <body>
    <article>
      <h1>Суд відпустив голову Укрексімбанку Гриценка під заставу</h1>
      <address>
        <time datetime="2019-11-18T15:18:02+00:00">18 Nov 2019, 15:18</time>
      </address>
      <p>Печерський районний суд зобов’язав голову Укрексімбанку Олександра Гриценка протягом п’яти днів внести заставу у розмірі майже 3 млн грн.</p>
      <p>Прокуратура просила суд взяти Олександра Гриценка під варту із можливістю застави у 100 млн грн.</p>
      <p>Але суд відмовив прокурорам і зобов’язав голову Укрексімбанку внести заставу у розмірі  2,999 млн грн протягом п’яти днів.</p>
      <p>За словами адвоката, заставу  внесуть завтра-післязавтра.</p>
      <p><b>Читайте:</b> <a href="https://fakty.com.ua/ua/ukraine/20191116-zatrymannya-glavy-ukreksimbanku-u-chomu-zvynuvachuyut-grytsenka/">Затримання глави Укрексімбанку: у чому звинувачують Гриценка</a></p>
      <p>Нагадаємо, голову Укрексімбанку <a href="https://fakty.com.ua/ua/ukraine/20191116-sbu-zatrymala-glavu-ukreksimbanku-grytsenka-tse-ne-vykradennya/">Олександра Гриценка затримали співробітники СБУ</a> за дорученням Генеральної прокуратури України.</p>
      <p>Його підозрюють у сприянні легалізації доходів, одержаних незаконним шляхом високопосадовцями часів Януковича.</p>
      <p>Згідно з підозрою, зловживаючи своїм службовим становищем, Олександр Гриценко вивів з-під арешту майно одного з медіа-холдингів.</p>
    </article>
  </body>
</html>