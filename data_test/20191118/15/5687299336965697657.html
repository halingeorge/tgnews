<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/plotki-transferowe-legia-zainteresowana-holenderskim-obronca-akt/75806"/>
    <meta property="og:site_name" content="Legia.Net"/>
    <meta property="article:published_time" content="2019-11-18T15:05:00+00:00"/>
    <meta property="og:title" content="Plotki transferowe: Legia zainteresowana holenderskim obrońcą (akt.)"/>
    <meta property="og:description" content="W norweskiej prasie można przeczytać, że Legia interesuje się Vito Wormgoorem, 31-letnim środkowym obrońcą występującym w Brann Bergen. Sam piłkarz potwierdził, że wicemistrzowie Polski są klubem, który się z nim kontaktował. Przy Łazienkowskiej jednak temu zaprzeczają."/>
  </head>
  <body>
    <article>
      <h1>Plotki transferowe: Legia zainteresowana holenderskim obrońcą (akt.)</h1>
      <address><time datetime="2019-11-18T15:05:00+00:00">18 Nov 2019, 15:05</time> by <a rel="author">Marcin Szymczyk</a></address>
      <p>
        <b>W norweskiej prasie można przeczytać, że Legia interesuje się Vito Wormgoorem, 31-letnim środkowym obrońcą występującym w Brann Bergen. Sam piłkarz potwierdził, że wicemistrzowie Polski są klubem, który się z nim kontaktował. Przy Łazienkowskiej jednak temu zaprzeczają.</b>
      </p>
      <p>Vito Wormgoor ma 31 lat i od 2017 roku występuje w Brann Bergen, do którego trafił z Aalesund. Piłkarz w przeszłości był zawodnikiem drużyn młodzieżowych Ajaksu Amsterdam, a potem grał w seniorach FC Utrecht, De Graafschap oraz ADO Den Haag. Obecna umowa Holendra z norweskim klubem wygasa z końcem 2019 roku. W kończącym się sezonie, 31-latek rozegrał 29 meczów, w których spędził na murawie 2576 minut. W tym czasie strzelił pięć goli oraz miał jedną asystę.</p>
      <p>Piłkarz w rozmowie z "Bergensavisen" wypowiedział się na temat przyszłości. - Wciąż mam wiele czasu na decyzję, ale mogę potwierdzić, że Legia jest jednym z klubów, który się mną interesuje. Kolejny klub i miasto, w którym będę żył, muszą zostać odpowiednio dobrane dla mnie i całej rodziny - stwierdził Holender. Na Legii jednak temu zaprzeczają. - Nie ma tematu - usłyszeli dziennikarze sport.pl gdy pytali o piłkarza przy Łazienkowskiej.</p>
      <h3>QUIZ Co wiesz o bramkarzach w historii Legii</h3>
      <figure>
        <img src="https://legia.net/uploads/news/370x240/1544612668_06legia-wislak33.jpg"/>
      </figure>
      <p>Sprawdź swoją wiedzę w quizie, a następnie podziel się swoim wynikiem ze znajomymi żeby również mogli sprawdzić swoją wiedzę o Legii!</p>
      <h3>Pytania: 18/ Trudność: 4/5</h3>
      <p>
        <a href="https://legia.net/quiz/co-wiesz-o-bramkarzach-w-historii-legii/15">Rozpocznij quiz</a>
      </p>
    </article>
  </body>
</html>