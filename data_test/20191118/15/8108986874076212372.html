<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/hmelnitskiy-chinovnik-privyazav-sobaku-do-mashin-ta-tyagnuv-yogo-po-do-10971867.html"/>
    <meta property="og:site_name" content="Всім"/>
    <meta property="article:published_time" content="2019-11-18T15:13:00+00:00"/>
    <meta property="og:title" content="Хмельницький чиновник прив’язав собаку до машини та тягнув його по дорозі (ВІДЕО)"/>
    <meta property="og:description" content="Шокуюче видовище помітив солдат, який проїжджав повз. Він зупинив машину та викликав поліцію. Пошматованого пса доставили в Красилів."/>
  </head>
  <body>
    <article>
      <h1>Хмельницький чиновник прив’язав собаку до машини та тягнув його по дорозі (ВІДЕО)</h1>
      <address><time datetime="2019-11-18T15:13:00+00:00">18 Nov 2019, 15:13</time> by <a rel="author" href="https://vsim.ua/authors/filologgalina" target="_blank">Галина БІЛЕЦЬКА</a></address>
      <ul>
        <li>Шокуюче видовище помітив солдат, який проїжджав повз.</li>
        <li>Він зупинив машину та викликав поліцію.</li>
        <li>Пошматованого пса доставили в Красилів.</li>
      </ul>
      <p>Закривавлений пес біля машини на обочині - відео, яке миттєво облетіло Facebook сьогодні, 18 листопада. За годину воно набрало 650 позначок, 298 коментарів та 460 поширень. </p>
      <figure>
        <iframe src="https://www.youtube.com/embed/7wgEfxTQrNc" width="640" height="360" data-service="Youtube" scrolling="no"/>
      </figure>
      <p>Хмельничани не перестають висловлювати своє обурення.</p>
      <figure>
        <img src="https://img.20minut.ua/uploads/ckeditor/0015/51/cbc902176e94c849c7981a1555a9c23fdf2d4d16.png"/>
      </figure>
      <p>Причиною тому стали події, які відбулися вчора, 17 листопада, в Красилівському районі поблизу села Кузьмин. За даними очевидців, дорогою їхав чоловік і щось волочив за собою. Під'їхавши ближче, випадковий водій помітив, що за машиною тягнуть на ланцюгові собаку. Пес був повністю закривавлений. Кермувальник наздогнав авто та зупинив його. </p>
      <p>Невідомий чоловік пояснив, що пес вкусив його маму, тому він вирішив розправитися з ним таким моторошним чином. </p>
      <ul>
        <li>По дорозі їхала машина і за нею на ланцюгові волочили пса. Це дійство побачив солдат спецпризначенець, який проїжджав повз. Він зупинив авто, викликав поліцію і собаку доставили у Красилів. Зараз ми з’ясовуємо, де саме перебуває собака, щоб згодом доставити тварину у Хмельницький, - розповіла керівник ГО “Врятуй життя” Олена Голубнича. </li>
      </ul>
      <p>Із самим спецпризначенцям журналістам vsim.ua поспілкуватися не вдалося. Керівництво заборонило йому особисто коментувати ситуацію. А от його безпосередній начальник розповів деталі події зі слів його підлеглого. </p>
      <ul>
        <li>Наш солдат розповідав, що побачив, як попереду їде машина і за нею щось волочиться. Зупинив цього чоловіка. Викликав поліції. Вони взяли в усіх пояснення. Наш солдат повернувся і подивився шлях. Там десь протягом кілометра були криваві сліди. Собаку забрали поліцейські. Її доставили у Красилівську ветлікарню, - зазначив військовий.</li>
      </ul>
      <p>В поліції Красилова повідомили, що за даним фактом відкрили кримінальне провадження за частиною 1 статті 299 кримінального кодексу України. “Жорстоке поводження з тваринами”. Чоловіку, який так розправився із твариною, загрожує арешт на строк до шести місяців або обмеження волі на строк до трьох років. Згодом подію прокоментували і в ГУНП у Хмельницькій області.</p>
      <figure>
        <iframe src="https://www.youtube.com/embed/_4bWqzuDvBM" width="640" height="360" data-service="Youtube" scrolling="no"/>
      </figure>
      <p>Тим часом у соціальних мережах активно обговорюють особу підозрюваного. Як повідомила зоозахисниця Олена Голубнича, впізнати його вдалося практично відразу. За даними користувачів соцмереж, це Володимир Байдич, директор державного архіву Хмельницької області. </p>
      <figure>
        <img src="https://img.20minut.ua/uploads/ckeditor/0015/51/1820a22eefc2dbf615ca6ba51b77ab6ca7f4f3f4.png"/>
      </figure>
      <p>Підтверджує цю інформацію і <a href="https://vsim.ua/goto/aHR0cHMlM0ElMkYlMkZ5b3Vjb250cm9sLmNvbS51YSUyRmNhdGFsb2clMkZjb21wYW55X2RldGFpbHMlMkYwMzQ5NDQzOSUyRg==">Youcontrol</a>. А в <a href="https://vsim.ua/goto/aHR0cHMlM0ElMkYlMkZkZWNsYXJhdGlvbnMuY29tLnVhJTJGZGVjbGFyYXRpb24lMkZ2dWx5a181XzQ1">Декларації</a> чиновника вказаний той самий автомобіль, до якого було прив’язано собаку. </p>
      <figure>
        <img src="https://img.20minut.ua/uploads/ckeditor/0015/51/d3ae6323920696b3b4280c2ef44c19a5970bb02a.png?hash=2019-11-18-15-13-43"/>
      </figure>
      <h3>Що відомо про Володимира Байдича?</h3>
      <p>Володимир Байдич народився в Красилівському районі. А саме у селі Кузьмин, біля якого і сталася подія. З 1991 по 1994 роки (за Михайла Чекмана) він працював начальником управління у справах молоді та спорту. У 1998 році його було призначено на посаду директора школи № 26. Після школи чотири роки пропрацював в МАУПі, деканом факультету заочної форми навчання і заступником директора інституту. А з 2016 року він очолив  державний архів Хмельницької області.</p>
      <p>Журналісти vsim.ua намагалися зв’язатися із Володимиром Байдичем. Для цього ми зателефонували у державний архів Хмельницької області. Але за всіма вказаними номерами, там не відповідають. Ми будемо і далі намагатися зв’язатися із чиновником, за оновленнями слідкуйте на нашому сайті. </p>
      <figure>
        <img src="https://img.20minut.ua/uploads/ckeditor/0015/51/425da906efd1c486b364313e91ed0c88b9445b82.jpeg?hash=2019-11-18-15-13-44"/>
        <figcaption>Фото з допису Олени Голубничої</figcaption>
      </figure>
      <figure>
        <img src="https://img.20minut.ua/uploads/ckeditor/0015/51/f482969ba376839cfe9a90ba6cdc8bba2a19fb4b.jpeg?hash=2019-11-18-15-13-45"/>
        <figcaption>Фото з допису Олени Голубничої</figcaption>
      </figure>
      <p><b>Про деталі даної події читайте в матеріалі:</b> <b><a href="https://vsim.ua/Podii/volonteri-pokazali-barsika-yakogo-za-mashinoyu-volochiv-hmelnitskiy-ch-10972260.html">Волонтери показали Барсика, якого за машиною волочив хмельницький чиновник (ФОТО, ВІДЕО)</a></b></p>
      <p><b>Читайте також:</b> <b><a href="https://vsim.ua/Podii/hmelnitskiy-chinovnik-yakiy-tyagnuv-za-mashinoyu-sobaku-rozpoviv-svoyu-10972642.html">Хмельницький чиновник, який тягнув за машиною собаку, розповів свою версію подій</a></b></p>
      <p>
        <b>Слідкуйте за оновленнями на нашому сайті та у<a href="https://vsim.ua/goto/aHR0cHMlM0ElMkYlMkZ3d3cuZmFjZWJvb2suY29tJTJGdnNpbS51YQ=="> Facebook</a>,<a href="https://vsim.ua/goto/aHR0cHMlM0ElMkYlMkZ0ZWxlZ3JhbS5tZSUyRnZzaW11YV9ib3Q="> Telegram</a>,<a href="https://vsim.ua/goto/aHR0cHMlM0ElMkYlMkZ3d3cuaW5zdGFncmFtLmNvbSUyRnZzaW1fa2ElMkY=">  Instagram</a> та<a href="https://vsim.ua/goto/aHR0cHMlM0ElMkYlMkZ3d3cueW91dHViZS5jb20lMkZ1c2VyJTJGdnNpbXVhMSUyRg=="> YouTube</a>. </b>
      </p>
    </article>
  </body>
</html>