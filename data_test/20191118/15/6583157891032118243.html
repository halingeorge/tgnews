<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/wbil-sie-pomiedzy-stojace-na-czerwonym-swietle-pojazdy-nie-wiedzial-co-sie-stalo-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-18T15:47:00+00:00"/>
    <meta property="og:title" content="Wbił się pomiędzy stojące na czerwonym świetle pojazdy. Nie wiedział, co się stało (zdjęcia)"/>
    <meta property="og:description" content="Kończą się już utrudnienia w ruchu na rondzie Kuklińskiego w Lublinie. Po południu kierowca peugeota wjechał w stojące na światłach pojazdy. Starszy mężczyzna nie był w stanie wyjaśnić, co się stało."/>
  </head>
  <body>
    <article>
      <h1>Wbił się pomiędzy stojące na czerwonym świetle pojazdy. Nie wiedział, co się stało (zdjęcia)</h1>
      <address>
        <time datetime="2019-11-18T15:47:00+00:00">18 Nov 2019, 15:47</time>
      </address>
      <p>
        <b>Kończą się już utrudnienia w ruchu na rondzie Kuklińskiego w Lublinie. Po południu kierowca peugeota wjechał w stojące na światłach pojazdy. Starszy mężczyzna nie był w stanie wyjaśnić, co się stało.</b>
      </p>
      <p>Do zdarzenia doszło w poniedziałek około godziny 14:30 na rondzie Kuklińskiego w Lublinie. Na skrzyżowaniu al. Solidarności i ul. Lubomelską zderzyły się trzy samochody: dwa osobowe i ciężarowy. Na miejscu interweniowała policja.</p>
      <p>Jak wstępnie ustalono, kierujący peugeotem starszy mężczyzna jechał od strony Warszawy. Wcale nie hamując wjechał w auta, których kierowcy oczekiwali na zielone światło. Wbił się pomiędzy ciężarówkę nauki jazdy a osobową toyotę.</p>
      <p>W zdarzeniu nikt nie odniósł obrażeń ciała. Kierowca peugeota nie wiedział co się wokół niego dzieje a tym samym, co się stało. Badanie alkomatem wykazało, że był trzeźwy. Policjanci ustalają teraz szczegółowe okoliczności kolizji. Nie ma większych utrudnień w ruchu.</p>
      <figure>
        <img src="https://www.lublin112.pl/wp-content/uploads/2019/11/151-3-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/152-4-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/153-4-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/154-2-1280x960.jpg"/>
      </figure>
      <p>(fot. lublin112)</p>
    </article>
  </body>
</html>