<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/kolnun-yeni-teknik-direktoru-belli-oldu"/>
    <meta property="og:site_name" content="CNN Türk"/>
    <meta property="article:published_time" content="2019-11-18T17:29:51+00:00"/>
    <meta property="og:title" content="Köln'ün yeni teknik direktörü belli oldu"/>
    <meta property="og:description" content="Almanya Bundesliga takımlarından Köln'de, teknik..."/>
  </head>
  <body>
    <article>
      <h1>Köln'ün yeni teknik direktörü belli oldu</h1>
      <h2>Almanya Bundesliga takımlarından Köln'de, teknik direktörlük görevine Markus Gisdol getirildi. </h2>
      <address>
        <time datetime="2019-11-18T17:29:51+00:00">18 Nov 2019, 17:29</time>
      </address>
      <p><a href="https://www.cnnturk.com/haberleri/koln">Köln</a> kulübünden yapılan açıklamada, 50 yaşındaki teknik direktör <a href="https://www.cnnturk.com/haberleri/markus-gisdol">Markus Gisdol</a> ile 2020-2021 sezonunun sonuna kadar sözleşme imzalandığı belirtildi.</p>
      <p>Gisdol, Bundesliga'da 2013-2015 yıllarında Hoffenheim, 2016-2018 yıllarında da Hamburg'u çalıştırdı. </p>
      <p>Bu sezon 11 lig maçında 2 galibiyet, 1 beraberlik ve 8 mağlubiyet yaşayan Köln, 7 puanla düşme hattında yer alıyor.</p>
      <p>Köln'de, sezon başında takımın başına getirilen Achim Beierlorzer'in görevine 9 gün önce son verildi. Beierlorzer'in de bugün Bundesliga ekiplerinden Mainz 05'in başına getirildiği açıklandı. </p>
      <related>
        <h4>ilgili haberler</h4>
        <a href="https://www.cnnturk.com/dunya/bomba-iddia-alman-ordusunda-buyuk-kriz-yasaniyor"/>
        <a href="https://www.cnnturk.com/spor/futbol/mainzda-achim-beierlorzer-donemi"/>
        <a href="https://www.cnnturk.com/turkiye/banker-bilo-filmi-gercek-oldu"/>
      </related>
    </article>
  </body>
</html>