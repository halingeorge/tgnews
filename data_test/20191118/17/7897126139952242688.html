<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4995356-r-premer-ministr-ke-ses-basshysyny.html"/>
    <meta property="og:site_name" content="zakon.kz"/>
    <meta property="article:published_time" content="2019-11-18T17:52:00+00:00"/>
    <meta property="og:title" content="ҚР Премьер-министрі Кеңсесі басшысының орынбасары жаңадан тағайындалды"/>
    <meta property="og:description" content="Олжас Смағұлов бұған дейін Ақтөбе облысы әкімінің орынбасары болған."/>
  </head>
  <body>
    <article>
      <h1>ҚР Премьер-министрі Кеңсесі басшысының орынбасары жаңадан тағайындалды</h1>
      <h2>Олжас Смағұлов бұған дейін Ақтөбе облысы әкімінің орынбасары болған.</h2>
      <address>
        <time datetime="2019-11-18T17:52:00+00:00">18 Nov 2019, 17:52</time>
      </address>
      <p><b>ҚР Премьер-министрінің өкімімен Олжас Смағұлов ҚР Премьер-министрі Кеңсесі басшысының орынбасары қызметіне тағайындалды</b>, деп хабарлайды <a href="https://kaz.zakon.kz/">Zakon.kz</a> ҚР Үкіметінің баспасөз қызметіне сілтеме жасап.</p>
      <p>Олжас Смағұлов Алматы қаласында дүниеге келген. Америкалық құрлықаралық университетін, Калифорния мемлекеттік политехникалық университетін, Жәңгір хан атындағы Батыс Қазақстан аграрлық-техникалық университетін, Лондон экономика және саясаттану ғылымдары мектебін тәмамдаған.</p>
      <p>Түрлі жылдары Атырау облысы әкімі аппаратының бас маманы, Атырау облысының кәсіпкерлік және индустриалды-инновациялық даму басқармасы басшысының орынбасары, ҚР Премьер-Министрі Кеңсесінің әлеуметтік-экономикалық бөлімінің бас сарапшысы, Ақтөбе облысының әкімі аппараты басшысының орынбасары, Ақтөбе облысы Экономика және бюджеттік жоспарлау басқармасының басшысы қызметтерін атқарған.</p>
      <p>2018 жылғы шілде айынан бастап Ақтөбе облысы әкімінің орынбасары лауазымын атқарған.</p>
    </article>
  </body>
</html>