<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717861/%D8%A7%D8%AD%DB%8C%D8%A7%DB%8C-%DA%A9%D8%A7%D8%B1%D8%AE%D8%A7%D9%86%D8%AC%D8%A7%D8%AA-%D8%AA%D8%B9%D8%B7%DB%8C%D9%84-%D8%B4%D9%87%D8%B1%D8%B3%D8%AA%D8%A7%D9%86-%D8%A8%D8%B1%D9%88%D8%AC%D8%B1%D8%AF-%D8%A7%D8%AF%D8%A7%D9%85%D9%87-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-18T17:45:59+00:00"/>
    <meta property="og:title" content="احیای کارخانجات تعطیل شهرستان بروجرد ادامه داشته باشد"/>
    <meta property="og:description" content="ایسنا/لرستان فرمانده ناحیه مقاومت بسیج بروجرد گفت: احیای کارخانجات تعطیل و نیمه تعطیل شهرستان ادامه داشته باشد."/>
  </head>
  <body>
    <article>
      <h1>احیای کارخانجات تعطیل شهرستان بروجرد ادامه داشته باشد</h1>
      <address><time datetime="2019-11-18T17:45:59+00:00">18 Nov 2019, 17:45</time> by <a rel="author">زهره گودرزی</a></address>
      <p>ایسنا/لرستان فرمانده ناحیه مقاومت بسیج بروجرد گفت: احیای کارخانجات تعطیل و نیمه تعطیل شهرستان ادامه داشته باشد.</p>
      <p>سرهنگ مجید سوری در جلسه شورای فرهنگ عمومی شهرستان بروجرد، با اشاره به اعتراضات در برخی از شهرهای کشور، اظهار کرد: اعتراض باید در بستر آرامش صورت گیرد و نباید به اموال عمومی و مردم آسیب وارد کرد.</p>
      <p>وی با بیان اینکه از فرهیختگی مردم بروجرد تشکر می‌کنم که با آشوبگران همراه نشدند، افزود: اتفاقی که در رخ داد یک حرکت سازماندهی شده بود چون در بحث اعتراضات لطمه‌ای به اموال عمومی و مردم توسط مردم عادی صورت نمی‌گیرد.</p>
      <p>فرمانده ناحیه مقاومت بسیج بروجرد با اشاره به احیای کارخانجات تعطیل، نیمه تعطیل شهرستان، خاطرنشان کرد: اقدام خوبی از سوی فرمانداری برای احیا کارخانجات شهرستان آغاز شده که امید می‌رود این کار ادامه داشته باشد.</p>
      <p>سوری اضافه کرد: این کار نتایج خوبی به دنبال خواهد داشت و در آینده ماحصل آن را خواهیم دید و باید این کار به جد دنبال شود.</p>
      <p>وی با اشاره به گروه آمران به معروف و ناهیان از منکر، بیان کرد: باید نظارتی بر عملکرد این گروه صورت گیرد و اثربخشی آن رصد شود.</p>
      <p>فرمانده ناحیه مقاومت بسیج بروجرد با اشاره به تولیدی لباس اسلامی، ادامه داد: با افزایش این فروشگاه‌ها زمینه دسترسی بانوان به البسه اسلامی هر چه بیشتر فراهم می‌شود.</p>
      <p>انتهای پیام</p>
    </article>
  </body>
</html>