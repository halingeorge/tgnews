<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Mlada-rodilka-izchezna-bezsledno-914794"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T17:52:00+00:00"/>
    <meta property="og:title" content="Млада родилка изчезна безследно"/>
    <meta property="og:description" content="Млада родилка от Врачанско е в неизвестност 3-ти ден, а близките й я търсят под дърво и камък.23-год..."/>
  </head>
  <body>
    <article>
      <h1>Млада родилка изчезна безследно</h1>
      <address>
        <time datetime="2019-11-18T17:52:00+00:00">18 Nov 2019, 17:52</time>
      </address>
      <p>Млада родилка от Врачанско е в неизвестност 3-ти ден, а близките й я търсят под дърво и камък.</p>
      <p>23-годишната Савана Данчева Илиева е от село Остров. Тя е висока 165 см., с тъмно кестенява коса, дълга до раменете, кафяви очи и слабо телосложение. За последно е видяна от баба си, с която живеела, по обяд преди 3 дни. Младата жена е била облечена със сини дънки и тъмно яке, съобщи bullnews.bg.</p>
      <p>Помощ за издирването на младата жена потърси сестра ѝ Аглая Илиева, която живее в Монтана. Щом разбрала за липсата на 23-годишната Савана от баба си, веднага отишла в Остров, взела 6-месечното ѝ бебе и го закарала при майка си в село Галиче.</p>
      <p>Аглая разказа, че младата майка е оставила пеленачето при бабата, след което излязла и повече не се върнала. По думите ѝ, Савана е имала пререкания с мъж от селото, който бил с богато криминално досие. Тя подозира, че в момента въпросният мъж я държи някъде заключена и се подготвя да я прекара зад граница с цел трафик за проституция.</p>
      <p>Според хора от Остров, Савана е била много наивна и не се грижела добре за детето си, което изглеждало по-скоро като на 3 месеца и било почти неподвижно. Семейството живеело бедно, а изчезналата често се забърквала с криминално проявени мъже, които най-вероятно са отговорни за липсата ѝ.</p>
      <p>Всеки, който има някаква информация за Савана, може да се обади на тел. 0886 56 42 15 – Аглая Илиева.</p>
    </article>
  </body>
</html>