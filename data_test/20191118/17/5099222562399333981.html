<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23498804-candidatul-ungariei-pentru-postul-comisar-pentru-extindere-primit-avizul-executivul-ursulei-von-der-leyen-punctul-prelua-mandatul-1-decembrie.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T17:18:00+00:00"/>
    <meta property="og:title" content="Candidatul Ungariei pentru postul de comisar pentru extindere a primit avizul PE. Executivul Ursulei von der Leyen, pe punctul de a-și prelua mandatul la 1 decembrie"/>
    <meta property="og:description" content="La a doua tentativă, candidatul Ungariei pentru postul de comisar european pentru extindere, Olivér Várhelyi, a primit luni undă verde, după ce săptămâna trecută nu reușise să"/>
  </head>
  <body>
    <article>
      <h1>Candidatul Ungariei pentru postul de comisar pentru extindere a primit avizul PE. Executivul Ursulei von der Leyen, pe punctul de a-și prelua mandatul la 1 decembrie</h1>
      <address><time datetime="2019-11-18T17:18:00+00:00">18 Nov 2019, 17:18</time> by <a rel="author">DG</a></address>
      <p><b>La a doua tentativă, candidatul Ungariei pentru postul de comisar european pentru extindere, Olivér Várhelyi, a primit luni undă verde, după ce săptămâna trecută nu reușise să îi convingă pe europarlamentarii care au cerut ca acesta să răspundă unor întrebări suplimentare. Astfel, Executivul condus de Ursula von der Leyen este pe punctul de a-și prelua mandatul de la 1 decembrie.</b> <br/><br/>Várhelyi, care în prezent este ambasador al Ungariei la UE, a primit undă verde din partea comisiei de afaceri europene a PE, potrivit <a href="https://www.politico.eu/article/hungarian-candidate-gets-approval-from-parliament-committee-oliver-varhelyi/">Politico</a>. Confruntat cu suspiciunile europralamentarilor legate de faptul că va promova politica lui Viktor Orban, diplomatul a dat asigurări că acest lucru nu se va întâmpla și că va fi independent. <br/><br/>"Nu voi fi legat sau influențat de nicio declarație sau poziție exprimată de premierul niciunei țări sau de alți reprezentanți ai unui guvern”, a asigurat el, răspunzând în scris întrebărilor suplimentare adresate de membrii comisiei din PE. <br/><br/>Săptămâna trecută, europarlamentarii, în special cei din grupul social democraților, au refuzat să dea aviz pozitiv exprimându-și îngrijorarea că Várhelyi va servi interesele premierului Viktor Orban, pe care l-au acuzat, printre altele, de o relație mult prea apropiată față de președintele rus Vladimir Putin și de diverse jocuri în Balcani. <br/><br/>Tot săptămâna trecută, comisiile din PE au dat undă verde pentru propunerea României, Adina Vălean, care va fi comisar pentru transporturi și pentru candidatul Franței, Thierry Breton, propus comisar pentru piața internă și industrie.</p>
      <related>
        <h4>REFERINTE</h4>
        <a href="https://www.hotnews.ro/stiri-esential-23490141-adina-valean-audiata-astazi-parlamentului-european-pentru-postul-comisar-european.htm"/>
      </related>
    </article>
  </body>
</html>