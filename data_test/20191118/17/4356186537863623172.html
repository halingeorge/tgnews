<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d0%bd%d0%be%d0%b2%d0%b0-%d0%b0%d0%bc%d0%b1%d0%b8%d1%86%d0%b8%d0%be%d0%b7%d0%bd%d0%b0-%d0%b0%d1%82%d1%80%d0%b0%d0%ba%d1%82%d0%b8%d0%b2%d0%bd%d0%b0-%d0%b8-%d0%b0%d0%ba%d1%82%d1%83%d0%b0%d0%bb%d0%bd/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-18T17:00:13+00:00"/>
    <meta property="og:title" content="Нова амбициозна, атрактивна и актуална доза хитове от „Пайнер“"/>
    <meta property="og:description" content="“Пайнер хит сезони - Есен 2019” вече е на музикалния пазар. 16 хитови заглавия на водещите имена в попфолка правят новата компилация просто задължителна с перфектната си плейлиста за всеки сезон."/>
  </head>
  <body>
    <article>
      <h1>Нова амбициозна, атрактивна и актуална доза хитове от „Пайнер“</h1>
      <address><time datetime="2019-11-18T17:00:13+00:00">18 Nov 2019, 17:00</time> by <a rel="author">Signal.bg</a></address>
      <p>“Пайнер хит сезони – Есен 2019” вече е на музикалния пазар. 16 хитови заглавия на водещите имена в попфолка правят новата компилация просто задължителна с перфектната си плейлиста за всеки сезон. Приятните минути  са гарантирани с новите песни на Анелия, Галена, Джена, Емануела, Илиян, Кали, Преслава, Теди Александрова, Цветелина Янева, Фики, Яница и др.</p>
      <figure>
        <img src="https://signal.bg/wp-content/uploads/2019/11/PaynerHitSezoniEsen.jpg"/>
      </figure>
      <p>Една от силните страни на сборката е актуалността на песните, включени в нея. 7 от песните са създадени през месец октомври, 5 през септември, 3 през месец август и само 1 през юли, но затова път това е хита на Галена “Паника”, който има запазено място в новата колекция. Хитовете не просто се броят наесен, те се създават в духа на златния сезон, обагряйки с настроението си новата компилация, с лек нюанс на лято от августовските заглавия.</p>
      <p>Освен имената на изпълнителите, заглавията на хитовете също предизвикват повишения интерес: “Аре, дърпай” на Емануела, “Гъзарка” на Анелия, “Шампионка” на Яница, “Вижте го, жени” на Джена, “А бях ти казала” на Райна, “Паника” на Галена, “Не ме оставяй” на Цветелина Янева и Фики, “Така ни се пада” на Преслава и Галин, “Пръскам хонорари” на Борис Дали, “Дубай” на Ваня, “Фиеста” на Кали и др.</p>
      <p>В компилацията “Пайнер хит сезони – Есен 2019” е отразена и актуалната тенденция за създаване на хитови дуети, като са включени петте най-интригуващи заглавия, създадени напоследък. На първо място това е топ дуетът на Преслава и Галин “Така ни се пада”. Съвместната работа на Фики и Цветелина Янева, “Не ме оставяй”, е не по-малко интересна.</p>
      <p>Успешна е и колаборацията на Илиян с Теди Александрова и Амет – “Нова магистрала 20-19”, както и дуетните проекти на Емрах и Тони Стораро, както и този на Данна с Джордан. Преслава ще чуете в албума с две от най-новите й песни. Освен хитовия дует с Галин, Преслава е представена и с “Не те забравям”, включена в супер успешния й нов албум “Да гори в любов”, появил се на музикалния пазар на 9 септември.</p>
      <figure>
        <img src="https://signal.bg/wp-content/uploads/2019/11/PaynerHitSezoniEsen2.jpg"/>
      </figure>
      <p>В компилацията са намерили място дебютните песни на новите имена в каталога на “Пайнер” – Ивета Костова участва с “Още те обичам”, Данна с “Бомба” в дует с Джордан, а Емрах се включва с общия проект с баща си Тони Стораро, “На твое място”.</p>
      <p>Едно е сигурно – песните, които ще властват в дискотеките и класациите през новия музикален сезон, са в “Пайнер хит сезони – Есен 2019”. Това е компилация, в която просто няма как да излъчиш една от всички песни, защото ако всички те се представят на конкурс, ще трябва да бъдат връчени 16 награди. Ако пък се направи подреждане на компилациите, издавани през годините, то безспорният лидер ще е “Пайнер хит сезони – Есен 2019”, категорични са от музикалната компания. Накратко компилацията може да се опише само с три думи: амбициозна, атрактивна, актуална!</p>
    </article>
  </body>
</html>