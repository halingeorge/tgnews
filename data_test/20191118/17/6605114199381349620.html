<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/orszag-vilag/lovoldozes-volt-oklahomaban-2039511/"/>
    <meta property="og:site_name" content="SZOLJON"/>
    <meta property="article:published_time" content="2019-11-18T17:32:00+00:00"/>
    <meta property="og:title" content="Lövöldözés volt Oklahomában"/>
    <meta property="og:description" content="Az első jelentések szerint három halottja és több sebesültje van az ámokfutásnak."/>
  </head>
  <body>
    <article>
      <h6 class="kicker">TRAGÉDIA</h6>
      <h1>Lövöldözés volt Oklahomában</h1>
      <address>
        <time datetime="2019-11-18T17:32:00+00:00">18 Nov 2019, 17:32</time>
      </address>
      <h4>Az első jelentések szerint három halottja és több sebesültje van az ámokfutásnak.</h4>
      <p>Lövöldözés tört ki az egyesült államokbeli Oklahomában hétfőn – jelentette az amerikai ABC televízió.</p>
      <blockquote>A lövöldözés Oklahoma Duncan nevű településén, egy Walmart áruház előtt történt. A 25 ezer lakosú Duncan mintegy száz kilométernyire délre fekszik Oklahoma Citytől.</blockquote>
      <p>Az első rendőri jelentések szerint a tragédiának három halottja és több sebesültje van.</p>
      <p>A Walmart áruházat ugyan nem zárták le, de a környékét igen, és a rendőrség kérésére átmenetileg a városka iskoláiban is elrendelték a zárlatot. A rendőrök szerint a halottak között van a feltételezett elkövető is.</p>
    </article>
  </body>
</html>