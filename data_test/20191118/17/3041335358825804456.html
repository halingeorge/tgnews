<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/sports/i-proti-proponisi-korakaki-ofrydopoulou/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T17:43:51+00:00"/>
    <meta property="og:title" content="Η πρώτη προπόνηση Κορακάκη-Οφρυδόπουλου"/>
    <meta property="og:description" content="Ο Γιώργος Κορακάκης και ο Σωκράτης Οφρυδόπουλος πραγαμτοποίησαν την πρώτη προπόνηση στον Ατρόμητο, αφού παρουσιάστηκαν από τον τεχνικό διευθυντή της ομάδας, Γιάννη Αγγελόπουλο."/>
  </head>
  <body>
    <article>
      <h1>Η πρώτη προπόνηση Κορακάκη-Οφρυδόπουλου</h1>
      <h2>Ο Γιώργος Κορακάκης και ο Σωκράτης Οφρυδόπουλος πραγαμτοποίησαν την πρώτη προπόνηση στον Ατρόμητο, αφού παρουσιάστηκαν από τον τεχνικό διευθυντή της ομάδας, Γιάννη Αγγελόπουλο.</h2>
      <address><time datetime="2019-11-18T17:43:51+00:00">18 Nov 2019, 17:43</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ολοκληρώθηκε σήμερα η πρώτη προπόνηση του Ατρόμητου με το προπονητικό δίδυμο των Γιώργου Κορακάκη και Σωκράτη Οφρυδόπουλου.</p>
      <p>Έπειτα από την αποχώρηση του Γιάννη Αναστασίου από την ομάδα των δυτικών προαστίων, αποφασίστηκε το παραπάνω δίδυμο να οδηγήσει προς το παρόν τους Περιστεριώτες.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <p>Στο πρόγραμμα της ομάδας εντάχθηκαν οι Βέλλιος, Μάντσον, Μπαένα και οι υπόλοιποι διεθνείς.</p>
      <p>Η ενημέρωση του Ατρόμητου:</p>
      <p>«Στο προπονητικό κέντρο επέστρεψαν τη Δευτέρα οι παίκτες της ομάδας μας όπου πραγματοποίησαν μεσημεριανό πρόγραμμα με το προπονητικό δίδυμο των Γιώργου Κορακάκη και Σωκράτη Οφρυδόπουλου.</p>
      <p>Οι νέοι προπονητές της ομάδας μας αφού παρουσιάστηκαν στην ομάδα από τον τεχνικό διευθυντή Γιάννη Αγγελόπουλο πραγματοποίησαν την πρώτη τους προπόνηση με επικέντρωση σε αγωνιστικά παιχνίδια κατοχής.</p>
      <p>Στην προπόνηση έλαβαν κανονικά μέρος οι Βέλλιος, Μάντσον και Μπαένα όπως επίσης και οι διεθνείς Κατράνης, Νάτσος και Νταβιώτης. Ο Μανδάς θα ενσωματωθεί με την ομάδα την Τετάρτη.</p>
      <p>Ο Ουγκράι ακολούθησε πρόγραμμα θεραπείας και ατομικό πρόγραμμα στο γυμναστήριο. Για αύριο είναι προγραμματισμένη πρωινή προπόνηση».</p>
      <p>
        <a href="https://www.tanea.gr/2019/11/18/greece/i-tyfli-gata-pou-kakopoiithike-sti-folegandro-vrike-zesti-agkalia/">Η τυφλή γάτα που κακοποιήθηκε στη Φολέγανδρο βρήκε ζεστή αγκαλιά</a>
      </p>
    </article>
  </body>
</html>