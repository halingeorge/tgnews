<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/ellada-nea/1560686/suglonizei-o-thanatos-ilikiomenou-sta-trikala-tulihthike-stis-floges-kai-epese-apo-to-balkoni/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-18T17:57:00+00:00"/>
    <meta property="og:title" content="Συγκλονίζει ο θάνατος ηλικιωμένου στα Τρίκαλα - Τυλίχθηκε στις φλόγες και έπεσε από το μπαλκόνι"/>
    <meta property="og:description" content="Ανατριχιαστικός θάνατος ηλικιωμένου"/>
  </head>
  <body>
    <article>
      <h1>Συγκλονίζει ο θάνατος ηλικιωμένου στα Τρίκαλα - Τυλίχθηκε στις φλόγες και έπεσε από το μπαλκόνι</h1>
      <address>
        <time datetime="2019-11-18T17:57:00+00:00">18 Nov 2019, 17:57</time>
      </address>
      <p>
        <b>Ανατριχιαστικός θάνατος ηλικιωμένου</b>
      </p>
      <p>Τραγικό τέλος βρήκε το πρωί της Δευτέρας (18.11.2019) ένας ηλικιωμένος άνδρας στην Οιχαλία Τρικάλων. Τα δύο σενάρια για τον θάνατό του.</p>
      <p>Σύμφωνα με κάποιες πληροφορίες ο 83χρονος φέρεται να προσπάθησε να ανάψει το τζάκι που διατηρούσε στο σπίτι του με οινόπνευμα με αποτέλεσμα από λάθος να τυλιχτεί και ο ίδιος στις φλόγες.</p>
      <p>Μην μπορώντας να σβήσει τη φωτιά και μέσα στον πανικό του ο άτυχος άνδρας φέρεται να πήδηξε από τον 1ο όροφο με αποτέλεσμα να χάσει τη ζωή του.</p>
      <p>Σύμφωνα ωστόσο με άλλες πληροφορίες ο ηλικιωμένος έβαλε μόνος του τέλος στη ζωή του, καθώς αυτοπυρπολήθηκε στην βεράντα του σπιτιού με οινόπνευμα και έπειτα πήδηξε στο κενό όπου και βρήκε τραγικό θάνατο.</p>
      <p>Η σορός του ηλικιωμένου μεταφέρθηκε στο νοσοκομείο Τρικάλων προκειμένου να διεξαχθεί νεκροψία-νεκροτομή για να διαπιστωθούν τα ακριβή αίτια του θανάτου του.</p>
      <p>Ο άτυχος 83χρονος διέμενε μόνος, σύμφωνα με τον ιστότοπο <a href="https://www.newsit.gr/topikes-eidhseis/trikala-anatrixiastikos-thanatos-ilikiomenou-tylixthike-stis-floges-kai-epese-apo-to-mpalkoni/2918311/?utm_medium=Referral&amp;utm_source=Notification"><b>eleytherostypos.gr.</b></a> Ήταν πατέρας δυο παιδιών ενός γιου που διαμένει στο εξωτερικό και μιας κόρης η οποία ζει σε γειτονική κοινότητα του Δήμου Φαρκαδόνας.</p>
    </article>
  </body>
</html>