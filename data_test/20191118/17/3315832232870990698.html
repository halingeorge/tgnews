<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/70d4fb046c9f48e7/un-pod-construit-cu-aproape-un-secol-in-urma-si-renovat-s-a-prabusit-in-sudul-frantei-cel-putin-un-mort.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-18T17:23:07+00:00"/>
    <meta property="og:title" content="Un pod construit cu aproape un secol în urmă şi renovat s-a prăbuşit în sudul Franţei: Cel puţin un mort"/>
    <meta property="og:description" content="Cadavrul unui adolescent de 15 ani a fost recuperat din râul Tarn din sudul Franţei după ce un pod s-a prăbuşit în timp ce era traversat de cel puţin două vehicule, luni în sudul Franţei."/>
  </head>
  <body>
    <article>
      <h1>Un pod construit cu aproape un secol în urmă şi renovat s-a prăbuşit în sudul Franţei: Cel puţin un mort</h1>
      <address><time datetime="2019-11-18T17:23:07+00:00">18 Nov 2019, 17:23</time> by <a rel="author">Jurnal.md</a></address>
      <p>
        <b>Cadavrul unui adolescent de 15 ani a fost recuperat din râul Tarn din sudul Franţei după ce un pod s-a prăbuşit în timp ce era traversat de cel puţin două vehicule, luni în sudul Franţei.</b>
      </p>
      <p>Este probabil ca nouă persoane să fi fost implicate în incident, petrecut în cursul dimineţii dimineaţă în localitatea Mirepoix-sur-Tarn, a scris pe Twitter Serviciul de pompieri din departamentul Haute-Garonne. Două dintre ele sunt în stare critică.</p>
      <p>Procurorul Dominique Alzeari a declarat presei că două vehicule "cu siguranţă" se aflau pe pod în momentul prăbuşirii şi poate chiar trei.</p>
      <p>Un oficial al serviciului de pompieri a declarat pentru BFMTV că aproximativ 70 de pompieri au fost mobilizaţi la faţa locului, ajutaţi de scafandri, o unitate de câine şi trei elicoptere, potrivit Agerpres.ro.</p>
      <p>Podul, aflat pe un drum regional, avea 155 de metri lungime şi fusese construit în 1931, conform postului de radio local France Bleu.</p>
      <p>Un raport întocmit pentru Senatul francez anul trecut, după ce 43 de persoane au murit în prăbuşirea unui pod de pe o autostradă în Genova în Italia vecină, a constatat că cel puţin 25.000 de poduri de pe teritoriul Franţei au deficienţe structurale.</p>
      <p>Dar primarul din Mirepoix-sur-Tarn, Eric Oget, a declarat pentru BFMTV că podul care s-a prăbuşit a fost renovat complet în 2003 şi a fost verificat periodic de autorităţile locale.</p>
    </article>
  </body>
</html>