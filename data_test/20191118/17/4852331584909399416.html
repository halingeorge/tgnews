<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/18/sony-xperia-quattro-top-gamma-2020/"/>
    <meta property="og:site_name" content="Webnews"/>
    <meta property="article:published_time" content="2019-11-18T17:03:00+00:00"/>
    <meta property="og:title" content="Sony Xperia, quattro top di gamma nel 2020?"/>
    <meta property="og:description" content="In base alle informazioni pubblicate su un sito giapponese, Sony dovrebbe annunciare quattro top di gamma e due modelli di fascia media nel 2020."/>
  </head>
  <body>
    <article>
      <h1>Sony Xperia, quattro top di gamma nel 2020?</h1>
      <h2>In base alle informazioni pubblicate su un sito giapponese, Sony dovrebbe annunciare quattro top di gamma e due modelli di fascia media nel 2020.</h2>
      <address><time datetime="2019-11-18T17:03:00+00:00">18 Nov 2019, 17:03</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><a href="https://www.webnews.it/recensioni/produttore/sony/">Sony</a> aveva ridotto il numero di smartphone per cercare di migliorare i profitti. Ora sembra che il produttore giapponese intenda nuovamente espandere la presenza sul mercato con il lancio di quattro <b>Xperia</b> top di gamma e due modelli di fascia media nel 2020, tutti con connettività <b>5G</b>. Nel frattempo Sony ha comunicato gli otto dispositivi che riceveranno l’aggiornamento ad <b>Android 10</b>.</p>
      <p>Secondo la roadmap, apparsa su un sito giapponese, <b>Sony</b> annuncerà i successori degli attuali <a href="https://www.webnews.it/recensioni/sony-xperia-1/">Xperia 1</a>, <a href="https://www.webnews.it/recensioni/sony-xperia-xz2-xz2-compact/">Xperia XZ2 Compact</a> e <a href="https://www.webnews.it/recensioni/sony-xperia-5/">Xperia 5</a>. I nomi previsti sono Xperia 1.1, Xperia 3 e Xperia 5.1. I tre modelli integreranno probabilmente il processore Snapdragon 865. <b>Xperia 1.1</b> dovrebbe avere uno schermo 21:9 con risoluzione 4K e quattro fotocamere posteriori. Quattro sensori anche per <b>Xperia 5.1</b>, ma schermo 2K. Entrambi sono attesi al <a href="https://www.webnews.it/speciale/mobile-world-congress/">Mobile World Congress 2020</a> di Barcellona. <b>Xperia 3</b>, invece, con tre fotocamere posteriori potrebbe essere un’esclusiva per il mercato giapponese.</p>
      <p>Il modello di punta dovrebbe essere <b>Xperia 0</b>, il cui debutto è previsto all’IFA 2020 di Berlino. Lo smartphone dovrebbe avere schermo 4K, processore Snapdragon 865, modem 5G, 12 GB di RAM, 256 GB di storage e <b>sei fotocamere posteriori</b> con sensori da 48, 20, 16, 12, 8 e 0,5 megapixel. Sensori da 10 e 0,3 megapixel per le due fotocamere frontali.</p>
      <p>Per quanto riguarda la fascia media è previsto al MWC 2020 l’annuncio di <b>Xperia 10.1</b> e <b>Xperia 9.1</b>, successori degli attuali <a href="https://www.webnews.it/2019/02/25/mwc-2019-sony-xperia-1-10-10-plus-l3/">Xperia 10</a> e <a href="https://www.webnews.it/recensioni/sony-xperia-10-plus/">Xperia 10 Plus</a>. Entrambi integreranno un modem 5G, probabilmente abbinato al processore Snapdragon 735.</p>
      <p>In attesa dei nuovi smartphone, Sony ha confermato che <b>Android 10</b> arriverà entro dicembre su Xperia 1 e Xperia 5. All’inizio del 2020 sarà il turno di Xperia 10, 10 Plus, <a href="https://www.webnews.it/recensioni/sony-xperia-xz2/">XZ2</a>, XZ2 Compact, <a href="https://www.webnews.it/recensioni/sony-xperia-xz2-premium/">XZ2 Premium</a> e <a href="https://www.webnews.it/recensioni/sony-xperia-xz3/">XZ3</a>. L’elenco non include <a href="https://www.webnews.it/recensioni/sony-xperia-xz1-e-xz1-compact/">Xperia XZ1</a> e il recente <a href="https://www.webnews.it/2019/10/07/sony-xperia-8-nuovo-smartphone-schermo-21-9/">Xperia 8</a>.</p>
      <p>Se vuoi aggiornamenti su <i>Sony Xperia, quattro top di gamma nel 2020?</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>