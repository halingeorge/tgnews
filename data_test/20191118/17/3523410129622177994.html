<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640552/%D8%B7%D8%B9%D9%85-%D8%AF%D9%84%E2%80%8C%DA%86%D8%B3%D8%A8-%D8%B9%D8%AF%D8%A7%D9%84%D8%AA-%D9%85%D8%AF%DB%8C%D8%B1%D8%A7%D9%86-%D8%AF%D8%A7%D8%AA%DB%8C%D8%B3-%D8%AE%D9%88%D8%AF%D8%B1%D9%88-%D8%A8%D9%87-%D8%AF%D8%A7%D8%AF%DA%AF%D8%A7%D9%87-%D8%A7%D8%AD%D8%B6%D8%A7%D8%B1-%D8%B4%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T17:11:00+00:00"/>
    <meta property="og:title" content="طعم دل‌چسب عدالت/ مدیران داتیس خودرو به دادگاه احضار شدند"/>
    <meta property="og:description" content="مهراد علینقی و میلاد علینقی به‌عنوان مدیران داتیس خودرو به خاطر شکایت مالباختگان به دادگاه احضار شدند تا در تاریخ 18 آذرماه به تخلفات آن‌ها رسیدگی شود."/>
  </head>
  <body>
    <article>
      <h1>
        <a href="https://www.bultannews.com/fa/news/640552/%D8%B7%D8%B9%D9%85-%D8%AF%D9%84%E2%80%8C%DA%86%D8%B3%D8%A8-%D8%B9%D8%AF%D8%A7%D9%84%D8%AA-%D9%85%D8%AF%DB%8C%D8%B1%D8%A7%D9%86-%D8%AF%D8%A7%D8%AA%DB%8C%D8%B3-%D8%AE%D9%88%D8%AF%D8%B1%D9%88-%D8%A8%D9%87-%D8%AF%D8%A7%D8%AF%DA%AF%D8%A7%D9%87-%D8%A7%D8%AD%D8%B6%D8%A7%D8%B1-%D8%B4%D8%AF%D9%86%D8%AF">طعم دل‌چسب عدالت/ مدیران داتیس خودرو به دادگاه احضار شدند</a>
      </h1>
      <h2>مهراد علینقی و میلاد علینقی به‌عنوان مدیران داتیس خودرو به خاطر شکایت مالباختگان به دادگاه احضار شدند تا در تاریخ 18 آذرماه به تخلفات آن‌ها رسیدگی شود.</h2>
      <address><time datetime="2019-11-18T17:11:00+00:00">18 Nov 2019, 17:11</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> تخلفات داتیس خودرو همواره از طریق این رسانه منعکس گردیده تا صدای مشتریان مالباخته مظلوم اما صبورش به گوش مسئولان برسد.</p>
      <p> </p>
      <p>بولتن نیوز این بار و پس از تهدیدها، شکایات و فشارهای بسیار برادران علینقی و عوامل ذی‌نفوذ جیره‌خوار داتیس خودرو در جریان‌های قدرت، خبر دادگاه این متخلفین را منتشر می‌کند. اتفاقی که با صبر و شکیبایی مشتریان داتیس خودرو و طی شدن روند قانونی به سرانجام رسیده است. هرچند این مسیر فراز و نشیب بسیاری داشت اما از چون راه درستی بود، به ثمر رسید.</p>
      <p> </p>
      <p>مهراد علینقی مدیرعامل و میلاد علینقی به‌عنوان مدیر داتیس خودرو به خاطر شکایت مالباختگان به دادگاه احضار شدند تا در تاریخ 18 آذرماه به تخلفات آن‌ها رسیدگی شود.</p>
      <p> </p>
      <figure>
        <img src="https://www.bultannews.com/files/fa/news/1398/8/27/1198650_567.jpg"/>
      </figure>
      <p> </p>
      <p>بولتن نیوز پیش‌ازاین نیز با انتشار گزارش «پرونده داتیس خودرو با صدور قرار و اتهاماتی مانند کلاه‌برداری به دادگاه رفت/ مالباختگان اقدام قانونی کنند و صبور باشند» از مالباختگان خواسته بود تا با سعه‌صدر و مراجعه به مراجع قانونی شکایت خود را پیش ببرند و از تجمعات احتمالی دوری کنند تا زودتر و بهتر به نتیجه برسند.</p>
      <p> </p>
      <p>و چه طعم دل‌چسبی دارد این عدالت. افرادی که با تمام قدرت و نفوذ خود حتی خیال این روزها را هم به ذهن راه نمی‌دادند، حالا باید در محضر عدالت حاضر شوند.</p>
      <p> </p>
      <p>انتهای پیام/#</p>
    </article>
  </body>
</html>