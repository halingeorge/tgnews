<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/mason-gamble-2019/"/>
    <meta property="og:site_name" content="FEMINA"/>
    <meta property="article:published_time" content="2019-11-18T17:20:04+00:00"/>
    <meta property="og:title" content="Ő volt a Dennis, a komisz cuki kisfiúja - Tuti elmennél az utcán a 33 éves Mason Gamble mellett"/>
    <meta property="og:description" content="Mason Gamble, a Dennis, a komisz sztárja hamarosan apai örömök elé néz."/>
  </head>
  <body>
    <article>
      <h1>Ő volt a Dennis, a komisz cuki kisfiúja - Tuti elmennél az utcán a 33 éves Mason Gamble mellett</h1>
      <h2>Mason Gamble, a Dennis, a komisz sztárja hamarosan apai örömök elé néz.</h2>
      <address><time datetime="2019-11-18T17:20:04+00:00">18 Nov 2019, 17:20</time> by <a rel="author">Laci Patricia</a></address>
      <p>A Dennis, a komisz volt az egyik legnépszerűbb gyerekfilm a '90-es években. A történet középpontjában egy szőke kisfiú állt, akit <b>Mason Gamble</b> formált meg. Amikor megkapta 1992-ben a szerepet, csupán hatéves volt. A filmet egy évvel később, 1993-ban mutatták be.</p>
      <h3>Mason Gamble hamarosan apa lesz</h3>
      <p>A gyereksztár pillanatok alatt belopta magát a nézők szívébe, az emberek imádták azt az összhangot, ami közte és a Wilson bácsit alakító Walter Matthau között volt. A kis Mason ezután szerepelt néhány moziban és sorozatban, például feltűnt a Drágám, add az életed! vagy a Vészhelyzet című alkotásokban. Ennek ellenére mégis a legtöbben Dennishez kötötték az arcát. Utoljára 2010-ben állt a kamerák elé. Az egykori gyereksztár nagyon megváltozott, ahogy az az alábbi felvételen is látszik, januárban 34. születésnapját ünnepli, és hamarosan apai örömök elé néz.</p>
      <figure>
        <img src="https://kep.cdn.indexvas.hu/1/0/3041/30412/304120/30412061_fa66824f843e23e839c2afdb171fd1b5_wm.jpg"/>
        <figcaption>
          <cite>Fotó: Getty Images Hungary, Facebook/Mason Gamble</cite>
        </figcaption>
      </figure>
      <p>A Facebook-oldalán még októberben egy nagyon megható poszttal jelentette be az örömhírt.</p>
      <p>"Annyira szerencsés vagyok, hogy feleségül vettem a világ legcsodálatosabb nőjét! Sosem hittem volna, hogy ennyire boldoggá tesz ő engem, és most már még nagyobb az öröm, mert a következő hónapban a duónkból trió lesz!" - írta a fotójuk alá, így nagy valószínűséggel Mason felesége, Sarah pár napon belül világra hozza első közös gyermeküket.</p>
      <figure>
        <img src="https://kep.cdn.indexvas.hu/1/0/3041/30412/304120/30412063_2ceed865f4965460344eb4ee5e08acdb_wm.jpg"/>
        <figcaption>
          <cite>Fotó: Facebook/Mason Gamble</cite>
        </figcaption>
      </figure>
      <p>A színészettel végleg felhagyott, elvégezte a Kaliforniai Egyetemet, ma pedig már tengerbiológusként keresi a kenyerét. Imád búvárkodni, ráadásul párjának, Sarah-nak is ez a hobbija, így nem csoda, hogy annak idején egymásra találtak.</p>
      <h3>Macaulay Culkin így néz ki napjainkban</h3>
      <p>A Reszkessetek, betörők! gyereksztárja, Macaulay Culkin rengeteget változott az évek alatt.</p>
      <figure>
        <img src="https://kep.index.hu/1/0/2704/27047/270472/27047271_2074205_da4a55a75f964d4642d5943b076278ba_wm.jpg"/>
        <figcaption>
          <a href="https://femina.hu/vilagsztar/macaulay-culkin-2019/">Nézegess képeket! 5 kép<br/><b>Macaulay Culkin döbbenetes átalakulása - Így néz ki ma a Reszkessetek, betörők! Kevinje</b></a>
        </figcaption>
      </figure>
    </article>
  </body>
</html>