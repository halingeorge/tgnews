<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/gerrets-voelde-de-racismepijn-verder-spelen-onverantwoord/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T17:32:07+00:00"/>
    <meta property="og:title" content="Gerrets voelde de racismepijn: ‘Verder spelen onverantwoord’"/>
    <meta property="og:description" content="Laurens Gerrets heeft niet overwogen het duel tussen FC Den Bosch en Excelsior definitief te staken na de racistische uitingen aan het adres van Excelsior-speler Ahmad Mendes Moreira. “Ik heb de keuze bij Excelsior gelegd en Excelsior wilde door”, zei de scheidsrechter. Gerrets legde het spel na een klein half uur stil, toen hij zag…"/>
  </head>
  <body>
    <article>
      <h1>Gerrets voelde de racismepijn: ‘Verder spelen onverantwoord’</h1>
      <address>
        <time datetime="2019-11-18T17:32:07+00:00">18 Nov 2019, 17:32</time>
      </address>
      <p>
        <b>Laurens Gerrets heeft niet overwogen het duel tussen FC Den Bosch en Excelsior definitief te staken na de racistische uitingen aan het adres van Excelsior-speler Ahmad Mendes Moreira. "Ik heb de keuze bij Excelsior gelegd en Excelsior wilde door”, zei de scheidsrechter.</b>
      </p>
      <p>Gerrets legde het spel na een klein half uur stil, toen hij zag dat Mendes Moreira zeer geëmotioneerd was door wat er werd geroepen vanaf de tribunes. "Ik kon hem niet meer bereiken en zag de pijn bij hem. Die pijn raakte mij ook. Ik vond verder spelen onverantwoord”, zei hij tegen de regionale zender <i>Rijnmond</i>.<br/><br/><b>'Goed ingegrepen'<br/></b>KNVB-regels schrijven voor dat de thuisclub actie onderneemt en ervoor zorgt dat het racisme stopt. "Ik vind dat FC Den Bosch goed heeft ingegrepen. De club heeft Excelsior alle steun gegeven. Excelsior was blij met de daadkracht die FC Den Bosch toonde. Dat is aan mij bevestigd en dat was de reden voor hen om door te spelen”, aldus Gerrets.</p>
    </article>
  </body>
</html>