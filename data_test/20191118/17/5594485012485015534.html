<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/asotsiatsiyata-na-prokurorite-v-kachestvata-na-geshev-se-ubedikha-vsichki_news710061.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T17:37:00+00:00"/>
    <meta property="og:title" content="Асоциацията на прокурорите: В качествата на Гешев се убедиха всички"/>
    <meta property="og:description" content="Няма нагнетяване на обстановката между съдии и прокурори, има едни неуспешни опити на група хора да противопоставят двете гилдии, смята Даниела Ангелова"/>
  </head>
  <body>
    <article>
      <h1>Асоциацията на прокурорите: В качествата на Гешев се убедиха всички</h1>
      <h2>Няма нагнетяване на обстановката между съдии и прокурори, има едни неуспешни опити на група хора да противопоставят двете гилдии, смята Даниела Ангелова</h2>
      <address>
        <time datetime="2019-11-18T17:37:00+00:00">18 Nov 2019, 17:37</time>
      </address>
      <p>https://blitz.bg/obshtestvo/asotsiatsiyata-na-prokurorite-v-kachestvata-na-geshev-se-ubedikha-vsichki_news710061.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574091437-sistemen-bufer-4.jpg"/>
      </figure>
      <p><b>Становището на Асоциацията на прокурорите в България е, че процедурата за избор на главен прокурор е законна. Това заяви зам.-председателят на Асоциацията Даниела Ангелова.</b><br/><br/>„Становището на  Асоциацията на прокурорите в България относно това какви да бъдат качествата на новия главен прокурор беше зачетено и ние участвахме в определяне на профила на новия главен прокурор.<br/><br/>Затова и застанахме плътно зад номинацията на Гешев, след като той беше предложен от прокурорската колегия за това да бъде кандидат за главен прокурор”, коментира пред Нова телевизия. <br/><br/>„Цялото общество стана свидетел на изслушването на Гешев, което продължи повече от 8 часа. В неговите качества се убедиха всички, които имат желание да разберат какъв ще бъде новият главен прокурор”, каза още тя.<br/><br/>„Това е видно и от избора, който беше преповторен на 13-ти ноември. С впечатляващо мнозинство Гешев получи решението на ВСС в негова полза”, посочи Ангелова.<br/><br/>„Считаме, че процедурата е напълно законна и следва да продължи по предвидения ред”, категорична бе тя.<br/><br/>„Ние, като Асоциация на прокурорите, призоваваме за по-скорошно приключване на процедурата. Призоваваме да се подходи държавнически, с държавническа мъдрост и отговорност, за да не се осъществи някакво вмешателство в дейността на прокуратурата”, коментира Даниела Ангелова.<br/><br/>По думите й няма нагнетяване на обстановката между съдии и прокурори. „Има едни неуспешни опити на група хора да противопоставят двете гилдии – прокурорска и съдийска”, каза още тя.</p>
    </article>
  </body>
</html>