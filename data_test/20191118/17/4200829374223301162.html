<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/galatasaray/babel-ve-muslera-basaksehir-macinda-oynayabilecek-mi-iste-cevabi"/>
    <meta property="og:site_name" content="FotoMaç"/>
    <meta property="article:published_time" content="2019-11-18T17:39:29+00:00"/>
    <meta property="og:title" content="Babel ve Muslera Başakşehir maçında oynayabilecek mi? İşte cevabı..."/>
    <meta property="og:description" content="Galatasaray'da sakatlık kabusu sürüyor. Ligin 12. haftasında evin Medipol Başakşehir'i konuk edecek olan sarı-kırmızılılarda Falcao'nun ardından sakatlar kervanına Hollandalı oyuncu Ryan Babel ve tecrübeli eldiven Fernando Muslera da katıldı. Babel'in sol dizinden yaşadığı sakatlık sebebiyle Hollanda Milli Takımı kampından ayrıldığı açıklanırken; Muslera'nın belindeki ağrılar sebebiyle İstanbul'a geleceği duyuruldu. Peki, iki oyuncu Başakşehir karşısında forma giyebilecek mi? Galatasaray - Başakşehir maçında forvette kim oynayacak? İşte cevabı..."/>
  </head>
  <body>
    <article>
      <h1>Babel ve Muslera Başakşehir maçında oynayabilecek mi? İşte cevabı...</h1>
      <address>
        <time datetime="2019-11-18T17:39:29+00:00">18 Nov 2019, 17:39</time>
      </address>
      <p>
        <b>Galatasaray'da sakatlık kabusu sürüyor. Ligin 12. haftasında evin Medipol Başakşehir'i konuk edecek olan sarı-kırmızılılarda Falcao'nun ardından sakatlar kervanına Hollandalı oyuncu Ryan Babel ve tecrübeli eldiven Fernando Muslera da katıldı. Babel'in sol dizinden yaşadığı sakatlık sebebiyle Hollanda Milli Takımı kampından ayrıldığı açıklanırken; Muslera'nın belindeki ağrılar sebebiyle İstanbul'a geleceği duyuruldu. Peki, iki oyuncu Başakşehir karşısında forma giyebilecek mi? Galatasaray - Başakşehir maçında forvette kim oynayacak? İşte cevabı...</b>
      </p>
      <figure>
        <img src="https://iaftm.tmgrup.com.tr/accad2/0/0/0/0/0/0?u=https://iaspr.tmgrup.com.tr/album/2019/11/18/babel-ve-muslera-basaksehir-macinda-oynayabilecek-mi-iste-cevabi-1574093897510.jpg&amp;mw=1000&amp;l=1"/>
        <figcaption>Milli aranın ardından Süper Lig'in 12. haftasında sahasında Medipol Başakşehir ile kritik bir mücadeleye çıkacak olan Galatasaray'a kötü haberler peş peşe geliyor.</figcaption>
      </figure>
      <figure>
        <img src="https://iaftm.tmgrup.com.tr/d78c8d/0/0/0/0/0/0?u=https://iaspr.tmgrup.com.tr/album/2019/11/18/babel-ve-muslera-basaksehir-macinda-oynayabilecek-mi-iste-cevabi-1574093901692.jpg&amp;mw=1000&amp;l=1"/>
        <figcaption>Sarı-kırmızılılar, sakatlığı sebebiyle yaklaşık 1.5 aydır faydalanamadığı Falcao'nun 19 Kasım Salı günü yeniden Madrid'e giderek 1 hafta kadar tedavisine burada devam edileceğini açıkladı.</figcaption>
      </figure>
      <figure>
        <img src="https://iaftm.tmgrup.com.tr/b511b7/0/0/0/0/0/0?u=https://iaspr.tmgrup.com.tr/album/2019/11/18/babel-ve-muslera-basaksehir-macinda-oynayabilecek-mi-iste-cevabi-1574093905118.jpg&amp;mw=1000&amp;l=1"/>
        <figcaption>Süper Lig'in 11. haftasında Gaziantep Futbol Kulübü ile oynanan mücadelede sakatlanan Andone'nin ise sağ diz iç yan bağında yırtık ve ön çapraz bağında gerilme ile kısmi hasar tespit edildiği duyuruldu.</figcaption>
      </figure>
      <figure>
        <img src="https://iaftm.tmgrup.com.tr/6718c2/0/0/0/0/0/0?u=https://iaspr.tmgrup.com.tr/album/2019/11/18/babel-ve-muslera-basaksehir-macinda-oynayabilecek-mi-iste-cevabi-1574093904235.jpg&amp;mw=1000&amp;l=1"/>
        <figcaption>Falcao'nun sahalara ne zaman döneceği belirsizliğini korurken, Andone'nin yaklaşık 2.5 ay sahalardan uzak kalacağı öğrenildi.</figcaption>
      </figure>
      <figure>
        <img src="https://iaftm.tmgrup.com.tr/2d3017/0/0/0/0/0/0?u=https://iaspr.tmgrup.com.tr/album/2019/11/18/babel-ve-muslera-basaksehir-macinda-oynayabilecek-mi-iste-cevabi-1574093905853.jpg&amp;mw=1000&amp;l=1"/>
        <figcaption>Cimbom, Falcao ve Andone'nin sakatlıklarıyla sarsılırken, Babel ve Muslera'dan da teknik heyetin canını sıkan haberler geldi...</figcaption>
      </figure>
      <figure>
        <img src="https://iaftm.tmgrup.com.tr/ba3e96/0/0/0/0/0/0?u=https://iaspr.tmgrup.com.tr/album/2019/11/18/babel-ve-muslera-basaksehir-macinda-oynayabilecek-mi-iste-cevabi-1574093902498.jpg&amp;mw=1000&amp;l=1"/>
        <figcaption>32 yaşındaki yıldız, sol dizinden yaşadığı sakatlık nedeniyle ülkesinin Estonya ile oynayacağı maç öncesi kadrodan çıkarıldı.</figcaption>
      </figure>
      <figure>
        <img src="https://iaftm.tmgrup.com.tr/5e6351/0/0/0/0/0/0?u=https://iaspr.tmgrup.com.tr/album/2019/11/18/babel-ve-muslera-basaksehir-macinda-oynayabilecek-mi-iste-cevabi-1574093901764.jpg&amp;mw=1000&amp;l=1"/>
        <figcaption>Uruguaylı file bekçisinin ise belinde ağrılar bulunduğu ve milli takım kampından ayrılıp İstanbul'a döneceği duyuruldu.</figcaption>
      </figure>
      <figure>
        <img src="https://iaftm.tmgrup.com.tr/43091c/0/0/0/0/0/0?u=https://iaspr.tmgrup.com.tr/album/2019/11/18/babel-ve-muslera-basaksehir-macinda-oynayabilecek-mi-iste-cevabi-1574093899779.jpg&amp;mw=1000&amp;l=1"/>
        <figcaption>Peki, Babel ile Muslera, Süper Lig'in 12. haftasında oynanacak olan Medipol Başakşehir maçında sahadaki yerlerini alacabilecek mi? İki oyuncunun sakatlığıyla ilgili son durumu A Spor muhabiri Emre Kaplan aktardı. Kaplan'ın açıklamaları şu şekilde:</figcaption>
      </figure>
      <figure>
        <img src="https://iaftm.tmgrup.com.tr/4e5e98/0/0/0/0/0/0?u=https://iaspr.tmgrup.com.tr/album/2019/11/18/babel-ve-muslera-basaksehir-macinda-oynayabilecek-mi-iste-cevabi-1574093901631.jpg&amp;mw=1000&amp;l=1"/>
        <figcaption>"Hollanda Milli Takımı, Babel'in kadrodan çıkarıldığını duyurdu fakat sakatlığıyla ilgili herhangi bir açıklama yapılmadı. Sonrasında Galatasaray'ın resmi hesaplarından geçilen bilgiye göre Babel'in sol dizinde bir problem olduğu ve 19 Kasım Salı günü Galatasaray Sağlık Heyeti tarafından durumu kontrol edileceği açıklandı."</figcaption>
      </figure>
      <figure>
        <img src="https://iaftm.tmgrup.com.tr/078710/0/0/0/0/0/0?u=https://iaspr.tmgrup.com.tr/album/2019/11/18/babel-ve-muslera-basaksehir-macinda-oynayabilecek-mi-iste-cevabi-1574093904220.jpg&amp;mw=1000&amp;l=1"/>
        <figcaption><b>"BABEL'İN BAŞAKŞEHİR MAÇINDA OYNAMASI ZOR"<br/></b>"Aldığımız ilk bilgiler, Babel'in sol dizinde yaşadığı sakatlık nedeniyle Başakşehir maçında oynamasının oldukça zor olduğu yönünde."</figcaption>
      </figure>
      <figure>
        <img src="https://iaftm.tmgrup.com.tr/294852/0/0/0/0/0/0?u=https://iaspr.tmgrup.com.tr/album/2019/11/18/babel-ve-muslera-basaksehir-macinda-oynayabilecek-mi-iste-cevabi-1574093906038.jpg&amp;mw=1000&amp;l=1"/>
        <figcaption><b>"MUSLERA'NIN OYNAMA İHTİMALİ YÜKSEK"<br/></b>Fernando Muslera'da ise durum biraz daha pozitif gözüküyor. Muslera ile ilgili belindeki ağrılar sebebiyle Uruguay Milli Takımı kampından ayrıldığı ve İstanbul'a geleceği duyurulmuştu. Babel gibi Muslera'nın kontrollerinin de 19 Kasım Salı günü gerçekleştirilmesini bekliyoruz. Muslera'nın Başakşehir maçında oynama ihtimalinin Babel'e göre daha yüksek olduğunu söyleyebiliriz.<br/><a href="https://www.fotomac.com.tr/webtv/videoizle/babel-ve-muslera-basaksehir-macinda-oynayacak-mi-iste-cevabi"><i><b>EMRE KAPLAN'IN AÇIKLAMALARINI İZLEMEK İÇİN TIKLAYINIZ</b></i></a></figcaption>
      </figure>
      <figure>
        <img src="https://iaftm.tmgrup.com.tr/2a4c15/0/0/0/0/0/0?u=https://iaspr.tmgrup.com.tr/album/2019/11/18/babel-ve-muslera-basaksehir-macinda-oynayabilecek-mi-iste-cevabi-1574093902541.jpg&amp;mw=1000&amp;l=1"/>
        <figcaption>Sakatlıkları sebebiyle forvet hattındaki oyuncuları Falcao ve Andone'den uzun süre faydalanamayacak olan teknik direktör Fatih Terim'in Babel'in yokluğunda ileri uçta Adem Büyük'e görev vermesi bekleniyor.</figcaption>
      </figure>
      <figure>
        <img src="https://iaftm.tmgrup.com.tr/b35a7a/0/0/0/0/0/0?u=https://iftm.tmgrup.com.tr/album/2019/11/18/babel-ve-muslera-basaksehir-macinda-oynayabilecek-mi-iste-cevabi-1574104996093.jpg&amp;mw=1000&amp;l=1"/>
        <figcaption><b>BİR KÖTÜ HABER DE LUYINDAMA'DAN<br/></b>Falcao ve Andone'nin ardından Babel ile Muslera'nın sakatlanmasıyla sarsılan sarı-kırmızılılarda sakatlık kervanına Luyindama da katıldı...</figcaption>
      </figure>
      <figure>
        <img src="https://iaftm.tmgrup.com.tr/b4521a/0/0/0/0/0/0?u=https://iftm.tmgrup.com.tr/album/2019/11/18/babel-ve-muslera-basaksehir-macinda-oynayabilecek-mi-iste-cevabi-1574104994654.jpg&amp;mw=1000&amp;l=1"/>
        <figcaption>Demokratik Kongolu stoper, ülkesinin Gambiya ile oynadığı mücadelenin 65. dakikasında sakatlanarak oyuna devam edemedi. 25 yaşındaki futbolcunun son durumuyla ilgili bir bilgi paylaşılmadı...</figcaption>
      </figure>
    </article>
  </body>
</html>