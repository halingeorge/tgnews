<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/opx4w7/wada-varsler-russland-avgjoerelse-i-desember"/>
    <meta property="og:site_name" content="Aftenbladet"/>
    <meta property="article:published_time" content="2019-11-18T17:14:12+00:00"/>
    <meta property="og:title" content="WADA varsler Russland-avgjørelse i desember"/>
    <meta property="og:description" content="Verdens antidopingbyrå (WADA) sier at de klare til å komme med en dom i neste måned hvorvidt Russland har manipulert innsamlet dopingmateriale eller ikke."/>
  </head>
  <body>
    <article>
      <h1>WADA varsler Russland-avgjørelse i desember</h1>
      <h2>Verdens antidopingbyrå (WADA) sier at de klare til å komme med en dom i neste måned hvorvidt Russland har manipulert innsamlet dopingmateriale eller ikke.</h2>
      <address><time datetime="2019-11-18T17:14:12+00:00">18 Nov 2019, 17:14</time> by <a rel="author">NTB</a></address>
      <p>WADA sier at det skal være et møte førstkommende desember der de skal ta stilling til Russlands svar på beskyldningene mot dem.</p>
      <p>Komiteen som møtes søndag skal deretter komme med en innstilling til WADAs styremøte i Paris 9. desember. Der skal Russlands skjebne besegles. Det vil bli en av de siste oppgavene som WADAs leder Craig Reedie skal gjennomføre før han går av som organisasjonens øverste leder.</p>
      <aside>
        <a href="https://www.aftenbladet.no/article/sa-Xg3Po7.html">Sommeridrettssjefen før OL: – Jeg har båret på en drøm</a>
      </aside>
      <p>Russland er beskyld for å ha manipulert data som de har levert fra seg til WADA. Dette var data som WADA håpet kunne underbygge saken om utstrakt statsstøttet doping i Russland.</p>
      <p>Russland risikerer å bli utestengt fra OL i Tokyo i 2020, og de kan også bli nektet å være arrangør for store internasjonale mesterskap og konkurranser.</p>
    </article>
  </body>
</html>