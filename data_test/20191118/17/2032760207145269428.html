<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89942"/>
    <meta property="og:site_name" content="Denník politika"/>
    <meta property="article:published_time" content="2019-11-18T17:35:02+00:00"/>
    <meta property="og:title" content="Auto prerazilo mostné zábrany a spadlo do Oravskej priehrady, vodič pád neprežil"/>
    <meta property="og:description" content="18.11.2019 (Webnoviny.sk) – Z mosta cez Oravskú priehradu pri vstupe do Námestova spadlo vozidlo Škoda Kodiaq. Informovala o tom žilinská krajská polícia, podľa ktorej na mieste zasahovali všetky záchranné zložky."/>
  </head>
  <body>
    <article>
      <h1>Auto prerazilo mostné zábrany a spadlo do Oravskej priehrady, vodič pád neprežil</h1>
      <address><time datetime="2019-11-18T17:35:02+00:00">18 Nov 2019, 17:35</time> by <a rel="author">Webnoviny</a></address>
      <p>18.11.2019 (Webnoviny.sk) – Z mosta cez Oravskú priehradu pri vstupe do Námestova spadlo vozidlo Škoda Kodiaq. Informovala o tom žilinská krajská polícia, podľa ktorej na mieste zasahovali všetky záchranné zložky.</p>
      <p>Na základe neoficiálnych informácií by možnou príčinou nehody, pri ktorej vozidlo prerazilo mostné zábrany, mohol byť infarkt vodiča.</p>
      <p><i>„Napriek snahe záchranných zložiek vodič pád z mosta neprežil,“</i> uviedla polícia na sociálnej sieti s tým, že okolnosti prípadu sú predmetom prebiehajúceho vyšetrovania.</p>
      <p>Viac k témam: <a href="https://www.webnoviny.sk/tag/autonehoda/"><u>autonehoda</u></a>, <a href="https://www.webnoviny.sk/tag/infarkt/"><u>infarkt</u></a>, <a href="https://www.webnoviny.sk/tag/oravska-priehrada/"><u>Oravská priehrada</u></a>, <a href="https://www.webnoviny.sk/tag/tragicka-nehoda/"><u>tragická nehoda</u></a><br/>Zdroj: Webnoviny.sk – <a href="https://www.webnoviny.sk/auto-prerazilo-mostne-zabrany-a-spadlo-do-oravskej-priehrady-vodic-pad-neprezil/"><u>Auto prerazilo mostné zábrany a spadlo do Oravskej priehrady, vodič pád neprežil</u></a> © SITA Všetky práva vyhradené.</p>
    </article>
  </body>
</html>