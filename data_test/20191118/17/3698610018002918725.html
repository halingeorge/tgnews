<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/lider-menshosti-senatu-zaklikav-trampa-dati-svidchennya-pid-prisyagoyu-u-spravi-schodo-impichmentu-330055_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T17:33:00+00:00"/>
    <meta property="og:title" content="Лідер меншості Сенату закликав Трампа дати свідчення під присягою у справі щодо імпічменту"/>
    <meta property="og:description" content="Перед цим дати свідчення Трампа запрошувала спікерка Палати Пелосі."/>
  </head>
  <body>
    <article>
      <h1>Лідер меншості Сенату закликав Трампа дати свідчення під присягою у справі щодо імпічменту</h1>
      <h2>Перед цим дати свідчення Трампа запрошувала спікерка Палати Пелосі.</h2>
      <address>
        <time datetime="2019-11-18T17:33:00+00:00">18 Nov 2019, 17:33</time>
      </address>
      <p>Лідер демократичної меншості в Сенаті - верхної палати Конгресу США - Чак Шумер закликав президента Сполучених Штатів Дональда Трампа дати свідчення у справі про імпічмент глави Білого дому, який почала Палата представників - нижння палата американського парламенту.</p>
      <p>"Якщо Дональд Трамп не згоден з тим, що він чує, йому не подобається те, що він чує, він не повинен твітити. Він повинен прийти в комітет і дати свідчення під присягою. І він повинен дозволити всім, хто його оточує, прийти в комітет і дати свідчення під присягою", - цитує Шумера агентство <a href="https://twitter.com/Reuters/status/1196267804007292929">Reuters</a>.</p>
      <p>24 вересня, <b><a href="https://zn.ua/WORLD/v-ssha-planiruyut-impichment-trampa-ko-dnyu-blagodareniya-smi-332884_.html">спікер Палати Представників Ненсі Пелосі</a> </b>повідомила про початок процедури імпічменту.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу.</p>
      <p>13 листопада, в нижній палаті Конгресу США почалися публічні слухання у справі про імпічмент. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>Докладніше читайте в статті Олександра Хари <a href="https://dt.ua/international/impichment-mayzhe-oficiyno-328209_.html"><b>"Імпічмент. Майже офіційно"</b></a> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>