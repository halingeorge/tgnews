<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461612/%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A6%AF%E0%A6%BC%E0%A7%80%E0%A6%B0%E0%A6%BE-%E0%A6%B8%E0%A6%BE%E0%A6%AE%E0%A6%BE%E0%A6%9C%E0%A6%BF%E0%A6%95-%E0%A6%A6%E0%A6%BE%E0%A6%AF%E0%A6%BC%E0%A6%AC%E0%A6%A6%E0%A7%8D%E0%A6%A7%E0%A6%A4%E0%A6%BE-%E0%A6%A5%E0%A7%87%E0%A6%95%E0%A7%87-%E0%A6%86%E0%A6%97%E0%A6%BE%E0%A6%AE%E0%A7%80-%E0%A7%A8-%E0%A6%B8%E0%A6%AA%E0%A7%8D%E0%A6%A4%E0%A6%BE%E0%A6%B9"/>
    <meta property="og:site_name" content="Daily Janakantha"/>
    <meta property="article:published_time" content="2019-11-18T17:23:00+00:00"/>
    <meta property="og:title" content="ব্যবসায়ীরা সামাজিক দায়বদ্ধতা থেকে আগামী ২ সপ্তাহ মুনাফা ছাড়াই বিক্রি করুন-সাঈদ খোকন"/>
    <meta property="og:description" content="স্টাফ রিপোর্টার ॥ ঢাকা দক্ষিণ সিটি কর্মেপোরেশনের (ডিএসসিসি) মেয়র মোহাম্মদ সাঈদ খোকন সামাজিক দায়বদ্ধতা থেকে আগামী ২ সপ্তাহ মুনাফা ছাড়া পিয়াজ বিক্রির জন্য ব্যবসায়ীদের প্রতি আহবান জানিয়েছেন । আজ সোমবার নগর ভবন প্রাঙ্গণে পিঁয়াজ ঢালসহ প্রয়োজনীয় দ্রব্যের মূল্য স্হিতিশীল রাখার লক্ষ্যে ব্যবসায়ীদের সাথে অনুষ্ঠিত মতবিনিময় ..."/>
  </head>
  <body>
    <article>
      <h1>ব্যবসায়ীরা সামাজিক দায়বদ্ধতা থেকে আগামী ২ সপ্তাহ মুনাফা ছাড়াই বিক্রি করুন-সাঈদ খোকন</h1>
      <address>
        <time datetime="2019-11-18T17:23:00+00:00">18 Nov 2019, 17:23</time>
      </address>
      <figure>
        <img src="http://www.dailyjanakantha.com/files/201911/1574101357_46.JPG"/>
      </figure>
      <p>স্টাফ রিপোর্টার ॥ ঢাকা দক্ষিণ সিটি কর্মেপোরেশনের (ডিএসসিসি) মেয়র মোহাম্মদ সাঈদ খোকন সামাজিক দায়বদ্ধতা থেকে আগামী ২ সপ্তাহ মুনাফা ছাড়া পিয়াজ বিক্রির জন্য ব্যবসায়ীদের প্রতি আহবান জানিয়েছেন । আজ সোমবার নগর ভবন প্রাঙ্গণে পিঁয়াজ ঢালসহ প্রয়োজনীয় দ্রব্যের মূল্য স্হিতিশীল রাখার লক্ষ্যে ব্যবসায়ীদের সাথে অনুষ্ঠিত মতবিনিময় সভায় তিনি এ আহবান জানান।</p>
      <p>সভায় উপস্থিত ব্যবসায়ীদের দাবির প্রতি একাত্মতা জানিয়ে মেয়র সাঈদ খোকন ট্রেড লাইসেন্সের সাথে উৎসে কর কমানোর বিষয়টি বিবেচনার জন্য রাজস্ব বোর্ডকে আহবান জানাবেন বলে ব্যবসায়ীদের আশ্বস্ত করেন। এজন্য জাতীয় রাজস্ব বোর্ডে চিঠি পাঠানো হবে বলে জানান মেয়র সাঈদ খোকন।</p>
      <p>কর্পোরেশনের প্রধান নির্বাহী কর্মকর্তার সভাপতিত্বে অনুষ্ঠিত এ মতবিনিময় সভায় অন্যান্যের মধ্যে মার্কেট ফেডারেশনের সভাপতি জহির উদ্দিন মোহাম্মদ বাবর, সাধারণ সম্পাদক মো: নাজমুল হুদা, সহ সভাপতি এম এ মান্নান, হুমায়ুন কবীর মোল্লা প্রমূখ বক্তৃতা করেন।</p>
      <p>ব্যবসা বাণিজ্যকে একটি শহরের প্রাণের স্পন্দন হিসেবে উল্লেখ করে মেয়র সাঈদ খোকন বলেন বর্তমান সরকার অত্যন্ত ব্যবসাবান্ধব সরকার। আমরাও চাই ব্যবসা বাণিজ্যের প্রসার ঘটুক। তাই ব্যবসায়ীদের যে কোন যৌক্তিক দাবী পূরন করার আশ্বাস দিয়ে বলেন ব্যবসায়ীদের মার্কেটের নিরাপত্তা নিশ্চিতের দায়িত্ব নিতে হবে। সভা পরিচালনা করেন জিএম আতিকুর রহমান ও কাজী আবুল কালাম আজাদ ।</p>
    </article>
  </body>
</html>