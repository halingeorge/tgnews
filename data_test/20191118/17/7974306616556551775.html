<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ain.ua/2019/11/18/pumb-vipustiv-kartku-dlya-ukra%d1%97nciv-v-polshhi/"/>
    <meta property="og:site_name" content="AIN.UA"/>
    <meta property="article:published_time" content="2019-11-18T17:00:00+00:00"/>
    <meta property="og:title" content="ПУМБ випустив картку для українців в Польщі"/>
    <meta property="og:description" content="З початку листопада ПУМБ відкриває розрахункові рахунки та картки у польських злотих. Як повідомляють в прес-службі банку, в першу чергу картки випустили для українських студентів, які навчаються у вишах в Польщі. Картка в злотих також підійде для тих, хто часто подорожує до сусідньої країни, адже знімає потребу валютообміну за невигідним курсом під час перетину кордону. "/>
  </head>
  <body>
    <article>
      <h1>ПУМБ випустив картку для українців в Польщі</h1>
      <address>
        <time datetime="2019-11-18T17:00:00+00:00">18 Nov 2019, 17:00</time>
      </address>
      <p>З початку листопада ПУМБ відкриває розрахункові рахунки та картки у польських злотих. Як повідомляють в прес-службі банку, в першу чергу картки випустили для українських студентів, які навчаються у вишах в Польщі. Картка в злотих також підійде для тих, хто часто подорожує до сусідньої країни, адже знімає потребу валютообміну за невигідним курсом під час перетину кордону. </p>
      <figure>
        <img src="https://ain.ua/wp-content/uploads/2019/11/Card_Holder_Brochure_Visual-Vsekarta.jpg?x91691"/>
      </figure>
      <p>Відкрити рахунок у польських злотих можна у всіх відділеннях банку. До рахунку видаються дві безкоштовні дебетові «<a href="https://retail.pumb.ua/ru/card_bank/vsekarta">всеКАРТИ</a>»: неіменна та іменна або дві іменні. Банк пропонує на вибір картки обох міжнародних платіжних систем – MasterCard та Visa. Комісія за відкриття та обслуговування карток відсутня.</p>
      <p>Як пояснили в ПУМБ, дві «всеКАРТИ», прикріплені до одного рахунку, цілком можуть замінити традиційний спосіб переказу коштів за кордон. Наприклад, батьки, чия дитина навчається в Польщі, можуть відкрити рахунок в злотих, одну картку залишити собі, іншу – віддати дитині. Щоб студент був постійно забезпечений грошима, батькам потрібно вчасно поповнювати в касі банку рахунок. Або один раз покласти на рахунок певну суму і встановити на картку дитини місячний ліміт на використання коштів. Ліміт у будь-який час можна змінити прямо в онлайн-банкінгу ПУМБ Online. Натомість, батьки будуть впевнені, що у їхньої дитини завжди буде доступ до грошей.</p>
      <blockquote>«Згідно українського законодавства, переказувати кошти в іноземній валюті дозволено лише родичам. По факту це можна зробити тільки у відділенні банку по платіжному дорученню. Такий варіант переказу коштів займає багато часу. Значно зручніше відкрити рахунок у потрібній валюті, зокрема в злотих, та дати дитині картку зі встановленим лімітом. Це не лише зручніше, а й дешевше, адже не потрібно сплачувати комісію за переказ. Щороку до польських вишів вступає від 6 до 9 тисяч українських дітей. Загалом же в сусідній країні навчається понад 35 тисяч студентів з України. Комісії, які їхні батьки сплачували за перекази коштів на картки дітей, — величезні. Поповнення «всеКАРТИ» безкоштовне, тому впевнений, українські сім’ї знайдуть кращий спосіб витратити гроші, аніж оплачувати комісії» — прокоментував<b> Дмитро Поліщук, директор департаменту з продуктів роздрібного бізнесу «ПУМБ». </b></blockquote>
      <p>За оплату карткою на території Польщі комісія відсутня. Зняття готівки з картки в банкоматах за кордоном обійдеться в 1,5% + еквівалент $4. Знімати кошти з «всеКАРТИ» можна також і в українських банкоматах – клієнт отримає суму в гривневому еквіваленті. Послуга безкоштовна в усіх банкоматах України.  </p>
      <p>Поповнити карту готівкою поки можна лише в касах ПУМБ. В банку повідомили, що працюють над тим, щоб картку можна було поповнювати готівкою в Польщі. Це відкриє більше можливостей для тих українців, які працюють в Польщі та часто переказують гроші в Україну. </p>
      <p>Для тих, хто часто подорожує до чи через Польщу, картка в злотих допоможе уникнути конвертації (перерахунок суми при оплаті карткою в іншій валюті). Крім того, у більшості випадків подорожуючим вигідніше купити злоті в Україні за більш вигідним курсом, ніж обмінювати готівку при перетині кордону, де, зазвичай, курс менш привабливий.  </p>
      <p>Поповнення «всеКАРТИ» онлайн та в касі банку – без комісії. Отримання коштів через касу не більше двох разів на місяць загальною сумою 500 тис грн в еквіваленті – також без комісії. Зняття коштів, що перевищують півмільйона в еквіваленті або ж зняття в касах інших банків – усього 1,5% від суми. </p>
      <p>Придбати чи обміняти польські злоті на гривні можна в усіх касах ПУМБ.   </p>
    </article>
  </body>
</html>