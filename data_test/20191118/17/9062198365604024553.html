<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378194/akpli-belediye-baskani-makam-aracina-masaj-koltugu-istedi"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T17:43:00+00:00"/>
    <meta property="og:title" content="AKP'li belediye başkanı makam aracına masaj koltuğu istedi"/>
    <meta property="og:description" content="Sık sık çeşitli israflarla ve lüks araçlarla gündeme gelen belediye başkanları kervanına Başakşehir Belediye Başkanı Yasin Kartoğlu da katıldı. Kartoğlu, kendisine tahsis edilecek makam aracı için; buzdolabı, tv ünitesi, halı, uydu ve özel ses sistemi talep etti. Belediye başkanının dikkat çeken bir diğer isteği ise; masaj yapan özel bir koltuk olarak kayıtlara geçti."/>
  </head>
  <body>
    <article>
      <h1>AKP'li belediye başkanı makam aracına masaj koltuğu istedi</h1>
      <h2>AKP'li Başakşehir Belediye Başkanı Yasin Kartoğlu'nun makam aracına masaj koltuğu istediği iddia edildi.</h2>
      <address>
        <time datetime="2019-11-18T17:43:00+00:00">18 Nov 2019, 17:43</time>
      </address>
      <p>Sık sık çeşitli israflarla ve lüks araçlarla gündeme gelen belediye başkanları kervanına Başakşehir Belediye Başkanı Yasin Kartoğlu da katıldı. Kartoğlu, kendisine tahsis edilecek makam aracı için; buzdolabı, tv ünitesi, halı, uydu ve özel ses sistemi talep etti. Belediye başkanının dikkat çeken bir diğer isteği ise; masaj yapan özel bir koltuk olarak kayıtlara geçti.</p>
      <p>Gazete Damga’dan Mehmet Mert’in haberine göre yerel yönetimlerde israfın ve lüks merakanın gündemden düşmediği bir dönemde benzer bir haberde Başakşehir Belediyesi’nden geldi. Başakşehir Belediye Başkanı Yasin Kartoğlu’nun, makam aracı için talep ettikleri deyim yerindeyse bu kadar da olmaz dedirtecek cinsten. Belediye’nin Destek Hizmetleri Müdürülüğü tarafından yayınlanan ilanda, Kartoğlu’na tahsis edilecek makam aracının son model olması; içerisinde otomatik kumandayla açılıp kapanabilecek televizyon ünitesi, buzdolabı, halı kaplı zemin, uydu ve özel ses sistemiyle, özel bir masaj koltuğu olması gerektiği belirtildi.</p>
      <h3>26 MİLYON LİRALIK TORBA İHALE!</h3>
      <p>Kartoğlu'nun makam aracı için bu şekilde isteklerde bulunmasının ise yasayı ihlal olarak değerlendirileceği ifade edildi. Mevcut yasada 237 sayılı Taşıt Kanunu gereğince hiçbir belediye başkanının Passat marka araç dahil yabancı araç kiralayamayacağı ve makam aracı olarak kullanamayacağı belirtiliyor. Öte yandan Kartoğlu’nun istekleri makam aracıyla da bitmiyor. Belediyeye iş makinesi, mobil tuvalet, mobil taziye evi, kamyonlar ve şoför alımını da aynı ilan üzerinden duyuran AKP'li Kartoğlu; bütün bu isteklerini de 3 yıllık torba ihaleye çıkardı. Söz konusu ihalenin bedeli ise 266 milyon Türk lirası.</p>
      <figure>
        <img src="https://www.milligazete.com.tr/sites/71/uploads/2019/11/18/akp-basaksehir-yasin-kartoglu-makam-aracina-masaj-koltugu.jpg?"/>
      </figure>
    </article>
  </body>
</html>