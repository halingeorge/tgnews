<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/18/calcio-donne-e-huelga-vincente-le-calciatrici-ottengono-l-aumento"/>
    <meta property="og:site_name" content="euronews"/>
    <meta property="article:published_time" content="2019-11-18T17:40:23+00:00"/>
    <meta property="og:title" content="Calcio donne: è &quot;huelga&quot; vincente, le calciatrici ottengono l'aumento"/>
    <meta property="og:description" content="Dopo lo sciopero generale che ha fermato per un turno la massima serie del campionato spagnolo, è accordo tra club e calciatrici"/>
  </head>
  <body>
    <article>
      <h1>Calcio donne: è "huelga" vincente, le calciatrici ottengono l'aumento</h1>
      <address><time datetime="2019-11-18T17:40:23+00:00">18 Nov 2019, 17:40</time> by <a rel="author">Stefania De Michele</a></address>
      <figure>
        <img src="https://static.euronews.com/articles/stories/04/30/78/18/773x435_cmsv2_eaee7616-a4ae-54e1-a34f-c5b3fd5c11bb-4307818.jpg"/>
      </figure>
      <p>Hanno appeso gli scarpini al chiodo, hanno vinto la loro battaglia sindacale: <a href="https://elpais.com/deportes/2019/11/18/actualidad/1574090800_369825.html?ssm=TW_CC">le calciatrici spagnole ce l'hanno fatta.</a> Club e tesserate della Primera División hanno concordato un salario minimo, e non più medio, di 16.000 euro all'anno. Le due parti hanno fissato al <b>20 dicembre la deadline per l'attuazione delle misure frutto dell'intesa.</b></p>
      <figure>
        <iframe data-src="https://twitter.com/euronewses/status/1196468204178223107" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Solo sabato scorso, Paloma Fernández, capitana dell'Espanyol, aveva espresso delusione e contrarietà per il rifiuto delle società sportive a un compromesso su salari, riconoscimento dello stato di gravidanza e ferie. Una questione annosa, che le giocatrici spagnole hanno affrontato con uno sciopero generale, il primo dalla creazione del campionato nel 1988, sciopero che ha registrato il 90% di adesioni. L'astensione ha di fatto congelato il nono turno della Primera Iberdrola, in cui militano 16 squadre. <b>Con l'intesa sull'aumento salariale e l'indicazione di un part-time ad almeno il 75%</b>, il campionato potrà dunque riprendere.</p>
    </article>
  </body>
</html>