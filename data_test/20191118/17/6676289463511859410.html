<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/gest-incredibil-comisar-satu-mare-326115.html"/>
    <meta property="og:site_name" content="Observator"/>
    <meta property="article:published_time" content="2019-11-18T17:29:00+00:00"/>
    <meta property="og:title" content="Gestul incredibil al unui comisar de poliţie din Satu Mare. A fugărit, prins şi imobilizat un hoţ, deşi era în medical, fiind operat pe cord"/>
    <meta property="og:description" content="Un comisar de poliţie din Satu Mare a făcut un gest care a lăsat cu gura căscată comunitatea. Poliţistul era în concediu medical, după ce fusese operat pe cord, însă nu a putut rămâne impasibil, atunci când a văzut că o femeie este..."/>
  </head>
  <body>
    <article>
      <h1>Gestul incredibil al unui comisar de poliţie din Satu Mare. A fugărit, prins şi imobilizat un hoţ, deşi era în medical, fiind operat pe cord</h1>
      <address><time datetime="2019-11-18T17:29:00+00:00">18 Nov 2019, 17:29</time> by <a rel="author">Cristian Ionescu</a></address>
      <p>
        <b>
          <b>Un comisar de poliţie din Satu Mare a făcut un gest care a lăsat cu gura căscată comunitatea. Poliţistul era în concediu medical, după ce fusese operat pe cord, însă nu a putut rămâne impasibil, atunci când a văzut că o femeie este jefuită chiar sub ochii lui.</b>
        </b>
      </p>
      <p>Comisarul a sărit imediat în ajutorul femeii, uitând de operaţie sau de durerea cauzată de aceasta, reuşind să-l doboare, să-l imobilizeze şi să-l reţină pe hoţ, sub privirile uluite ale martorilor, până la sosirea colegilor săi.</p>
      <h3>Poliţist abia operat pe cord sare să prindă un hoţ, pe stradă</h3>
      <p>Poliţiştii informează că Pop Călin, comisar de poliție din cadrul Serviciului de Ordine Publică a Inspectoratului de Poliție Județean Satu Mare, în timp ce se afla la plimbare cu soția sa, a intervenit să apere o femeie, de 64 de ani, din municipiul Satu Mare, care era victima unei tâlhării comisă de un bărbat, de 46 de ani, din comuna Doba, pe care a reușit să îl imobilizeze și să îl rețină până la sosirea patrulei de ordine publică, la fața locului.</p>
      <p>Gestul polițistului este cu atât mai mult plin de curaj și simț civic, cu cât acesta se află în concediu medical întrucât în urmă cu puțin timp a suferit o intervenție medicală pe cord, acest lucru însă nu l-a împiedicat să folosească forța fizică pentru a apăra viața unei sătmărence și pentru a imobiliza un infractor, scrie şi <a href="https://www.gazetanord-vest.ro/2019/11/incerca-sa-talhareasca-o-femeie-prins-de-un-politist-aflat-in-concediu-medical/">gazetanord-vest.ro</a>.</p>
    </article>
  </body>
</html>