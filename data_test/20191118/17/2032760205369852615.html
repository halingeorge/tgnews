<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89946"/>
    <meta property="og:site_name" content="Denník politika"/>
    <meta property="article:published_time" content="2019-11-18T17:35:40+00:00"/>
    <meta property="og:title" content="Foto: Muž sa pokúšal zachrániť mladú ženu vo Váhu, všimol si ich mladý policajt v čase voľna"/>
    <meta property="og:description" content="18.11.2019 (Webnoviny.sk) – Mladý policajt v čase svojho voľna zachránil dva ľudské životy. Z Váhu v Piešťanoch vytiahol mladú ženu, ktorá skočila do rieky a vďaka jeho rýchlej pomoci sa z vody dostal aj muž, ktorý sa ju pokúšal zachrániť. Ako agentúru SITA informovala trnavská policajná hovorkyňa Mária Linkešová, 24-ročný policajt Filip Cebo z Piešťan išiel na bicykli okolo Váhu a zbadal v rieke dve osoby. Oboch ich unášal prúd."/>
  </head>
  <body>
    <article>
      <h1>Foto: Muž sa pokúšal zachrániť mladú ženu vo Váhu, všimol si ich mladý policajt v čase voľna</h1>
      <address><time datetime="2019-11-18T17:35:40+00:00">18 Nov 2019, 17:35</time> by <a rel="author">Webnoviny</a></address>
      <p>18.11.2019 (Webnoviny.sk) – Mladý policajt v čase svojho voľna zachránil dva ľudské životy. Z Váhu v Piešťanoch vytiahol mladú ženu, ktorá skočila do rieky a vďaka jeho rýchlej pomoci sa z vody dostal aj muž, ktorý sa ju pokúšal zachrániť. Ako agentúru SITA informovala trnavská policajná hovorkyňa Mária Linkešová, 24-ročný policajt Filip Cebo z Piešťan išiel na bicykli okolo Váhu a zbadal v rieke dve osoby. Oboch ich unášal prúd.</p>
      <p>Policajt ani chvíľu neváhal a skočil do vody. Mladú ženu vytiahol na breh. Mužovi, ktorý ju zachraňoval sa vďaka rýchlemu zásahu policajta, podarilo dostať z vody. Vzhľadom na citlivosť prípadu polícia bližšie informácie neposkytla.</p>
      <footer>Zdroj: Webnoviny.sk – <a href="https://www.webnoviny.sk/foto-muz-sa-pokusal-zachranit-mladu-zenu-vo-vahu-vsimol-si-ich-mlady-policajt-v-case-volna/"><u>Foto: Muž sa pokúšal zachrániť mladú ženu vo Váhu, všimol si ich mladý policajt v čase voľna</u></a> © SITA Všetky práva vyhradené.</footer>
    </article>
  </body>
</html>