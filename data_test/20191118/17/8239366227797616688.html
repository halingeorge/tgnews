<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/ogoloshuietsya_konkurs_na_krashchu_avtorsku_legendu_pro_truskavets_331032.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T17:23:00+00:00"/>
    <meta property="og:title" content="Оголошується конкурс на кращу авторську легенду про Трускавець"/>
    <meta property="og:description" content="У Трускавці оголосили конкурс на кращу авторську легенду про місто. Про це сьогодні, 18 листопада Гал-інфо повідомили у прес-службі Трускавецьокої міської ради."/>
  </head>
  <body>
    <article>
      <h1>Оголошується конкурс на кращу авторську легенду про Трускавець</h1>
      <h2>У Трускавці оголосили конкурс на кращу авторську легенду про місто. Про це сьогодні, 18 листопада Гал-інфо повідомили у прес-службі Трускавецьокої міської ради.</h2>
      <address>
        <time datetime="2019-11-18T17:23:00+00:00">18 Nov 2019, 17:23</time>
      </address>
      <figure>
        <img src="https://galinfo.com.ua/media/gallery/intxt/k/o/konkurs_muzeum.jpg"/>
      </figure>
      <p>Журі має право додавати бали за представлення до тексту легенди тематичної ілюстрації. Оголошення переможців конкурсу у двох групах та нагородження переможців дипломами і призами відбудеться у травні 2020 року, в часі святкування Міжнародного дня музеїв. За рішенням оргкомітету кращі роботи учасників конкурсу будуть оформлені та представлені в експозиції музею. Телефон для довідок: (03247) 5-22-37.</p>
      <p>Положення конкурсу на кращу авторську легенду про Трускавець</p>
      <p>І. Мета конкурсу:</p>
      <p>- залучення якнайбільшої кількості людей до пізнання історико-культурної спадщини Трускавця;</p>
      <p>- популяризація міста-курорту, його цілющих мінеральних джерел, відомих особистостей міста;</p>
      <p>- розвиток та підтримка обдарованих громадян.</p>
      <p>ІІ. Організатори конкурсу:</p>
      <p>- відділ культури ТМР;</p>
      <p>- музей міста-курорту Трускавця. Організатори створюють журі конкурсу.</p>
      <p>ІІІ. Умови конкурсу:</p>
      <p>- до участі у конкурсі запрошуються школярі та дорослі без вікових обмежень;</p>
      <p>- учасники представляють на конкурс текст авторської легенди про Трускавець у поетичній або прозовій формі обсягом не більше двох друкованих сторінок;</p>
      <p>- тексти легенд приймаються музеєм міста-курорту до 30 березня 2020 року.</p>
      <p>IV. Підведення підсумків конкурсу.</p>
      <p>Журі визначає переможців (1,2,3 місце) у двох вікових групах: школярі та дорослі.</p>
      <p>Критерії визначення переможців:</p>
      <p>- оригінальність теми та її викладення;</p>
      <p>- зв’язок з історичними реаліями;</p>
      <p>- художньо-поетичне відображення теми, техніка написання.</p>
      <p>До слова, легенда з латинської, - те, що слід прочитати, - жанр фольклору і літератури, прозова малосюжетна оповідь міфологічного, апокрифічного чи історико-героїчного змісту з обов'язковою спрямованістю на вірогідність зображуваних подій та специфікою побудови сюжету на основі своєрідних композиційних прийомів (метаморфози, антропоморфізації предметів, явищ природи тощо). В переносному значенні легенда — вигадана чи прикрашена розповідь. </p>
      <p>Нагадаємо, що у Новояворівську <a href="https://galinfo.com.ua/news/u_novoyavorivsku_sklykayut_pozachergovu_sesiyu_cherez_naftogaz_teplo_330985.html">скликають позачергову сесію</a> через "Нафтогаз Тепло".</p>
    </article>
  </body>
</html>