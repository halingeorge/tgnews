<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/pos-o-marinakis-tylixe-ton-kapoytzidi-ti-tha-doyme-sto-mega/"/>
    <meta property="og:site_name" content="europost.gr"/>
    <meta property="article:published_time" content="2019-11-18T17:30:14+00:00"/>
    <meta property="og:title" content="Πως ο Μαρινάκης «τύλιξε» τον Καπουτζίδη?… Τι θα δούμε στο Mega?…"/>
    <meta property="og:description" content="Σε μια δυνατή μεταγραφική κίνηση προχώρησε η Alter Ego του Βαγγέλη Μαρινάκη. Οι άνθρωποι που τρέχουν το κανάλι ήρθαν σε συμφωνία με τον Γιώργο Καπουτζίδη κι έτσι το νέο κανάλι θα μπορεί να μεταδίδει τις σειρές"/>
  </head>
  <body>
    <article>
      <h1>Πως ο Μαρινάκης «τύλιξε» τον Καπουτζίδη?… Τι θα δούμε στο Mega?…</h1>
      <address>
        <time datetime="2019-11-18T17:30:14+00:00">18 Nov 2019, 17:30</time>
      </address>
      <p>Σε μια δυνατή μεταγραφική κίνηση προχώρησε η Alter Ego του Βαγγέλη Μαρινάκη.</p>
      <p>Οι άνθρωποι που τρέχουν το κανάλι ήρθαν σε συμφωνία με τον Γιώργο Καπουτζίδη κι έτσι το νέο κανάλι θα μπορεί να μεταδίδει τις σειρές που είχαν προβληθεί στο Mega χωρίς κανένα πρόβλημα.</p>
      <p>Όπως αναφέρει το Dailymedia, σύμφωνα με τον προγραμματισμό του καναλιού η σειρά «Σαββατογεννημένες» θα βγαίνει στον αέρα πριν το δελτίο ειδήσεων του καναλιού. Το κεντρικό δελτίο θα μεταδίδεται στις οκτώ το βράδυ. Αμέσως μετά θα βλέπουμε επεισόδια του «Παρά πέντε» με την υπογραφή του Γιώργου Καπουτζίδη.</p>
      <p>Ο Έλληνας δημιουργός σύμφωνα με δημοσιεύματα των προηγούμενων μηνών είχε δώσει τα χέρια για την μετάδοση του ντοκιμαντέρ που ετοίμαζε για την ελληνική αποστολή στους Ολυμπιακούς αγώνες. Το «team Hellas» όπως τιτλοφορείται θα δώσει στο τηλεοπτικό κοινό όλες τις πληροφορίες για την μεγάλη γιορτή του καλοκαιριού του 2020 στο Τόκιο.</p>
      <p>Πρέπει να πούμε βέβαια ότι επαφές έχουν γίνει και με άλλους δημιουργούς. Το ζήτημα των δικαιωμάτων άλλωστε ήταν το μεγάλο «αγκάθι» στην υπόθεση της ταινιοθήκης του Mega αφού μιλάμε για διαφορετικές συμφωνίες με τους δημιουργούς των σειρών.</p>
    </article>
  </body>
</html>