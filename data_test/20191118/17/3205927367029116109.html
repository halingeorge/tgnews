<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/293924-ayta-einai-ths-epo-ta-kamwmata"/>
    <meta property="og:site_name" content="gavros.gr"/>
    <meta property="article:published_time" content="2019-11-18T17:13:00+00:00"/>
    <meta property="og:title" content="Αυτά είναι της ΕΠΟ τα... καμώματα!"/>
    <meta property="og:description" content="Τα δέκα σκληρά φάουλ της ομοσπονδίας: Από τις προσλήψεις, τους μισθούς-μαμούθ των golden boys και οι αιχμές περί  μη... ανεξαρτησίας."/>
  </head>
  <body>
    <article>
      <h1>Αυτά είναι της ΕΠΟ τα... καμώματα!</h1>
      <address><time datetime="2019-11-18T17:13:00+00:00">18 Nov 2019, 17:13</time> by <a rel="author">ΒΑΪΟΣ ΜΠΑΛΑΦΑΣ</a></address>
      <p>Μέχρι και τα «εξυγιαντικά» ΜΜΕ αναφέρθηκαν σε ενδεχόμενο οικονομικού κραχ στην ΕΠΟ, όμως η ομοσπονδία δεν πήρε θέση για αυτό το θέμα, όπως ποτέ δεν έδωσε αναλυτικά στοιχεία για τις καταγγελίες και τα δημοσιεύματα περί μισθών-μαμούθ και δεκάδων ρουσφετολογικών προσλήψεων. Όμως, δεν είναι μόνο αυτά τα «θέματα» που έχουν να κάνουν με την ΕΠΟ.</p>
      <p>
        <b>Αναλυτικά:</b>
      </p>
      <p>1)Οι μισθοί-μαμούθ των golden boys αλλά και της ΚΕΔ που αποτελούν πρόκληση προς την κοινωνία.</p>
      <p>2)Το... πάρτι των δεκάδων ρουσφετολογικών προσλήψεων. Το 2018 πήραν άλλα 21 άτομα και υπάρχουν καταγγελίες ότι οι περισσότεροι προέρχονταν από τον ΣΥΡΙΖΑ.</p>
      <p>3) Αναμενόμενη η οικονομική κατάρρευση. Παρόλα αυτά, ΕΠΟ tours είχαμε και στο Ερεβάν της Αρμενίας.</p>
      <p>4) Οι αλλαγές προπονητών στην Εθνική (Σκίμπε, Αναστασιάδης, Φαν'τ Σχιπ).</p>
      <p>5)Πρώην μέλη της επιτροπής εξομάλυνσης που προσλήφθηκαν σε διάφορα πόστα με υψηλές αμοιβές, μέσα σε αυτούς και πρώην σύμβουλοι των Βασιλειάδη και Κοντονή</p>
      <p>6) Ποιος ξεχνάει την άποψη του τοποτηρητή Χούμπελ στο ΔΣ της ΕΠΟ στις 19 Ιουνίου; «Πρέπει τα μέλη της ΕΠΟ να είναι ανεξάρτητα και όχι εξαρτημένα!», ανέφερε ο Αυστριακός που του ζήτησαν να ανακαλέσει, όμως δεν το έκανε.</p>
      <p>7)Η... εξυγιαντική ΕΠΟ, όπως και οι «εξυγιαντές» Κοντονής και Βασιλειάδης σιωπούσαν στις καταγγελίες γ ια εκβιασμούς, απειλές και χρηματισμούς σε εκλογές ποδοσφαιρικών ενώσεων</p>
      <p>8) Η διοίκηση Γραμμένου απουσιάζει από όλα τα μεγάλα προβλήματα του ποδοσφαίρου. Δίνει την εντύπωση ότι το μόνο που την ενδιαφέρει είναι το... καλό των ΠΑΟΚ και ΑΕΚ.</p>
      <p>9) Οι ωμές πολιτικές παρεμβάσεις από τους Κοντονή και Βασιλειάδη. Αποκορύφωμα ότι ο τελευταίος επέβαλε την αναδιάρθρωση.</p>
      <p>10)Ο τελικός της ντροπής στο Βόλο (επί ΠΔΕ) και οι επεισοδιακοί τελικοί Κυπέλλου του 2018 και 2019. Μάλιστα, ο τελευταίος (πάλι μεταξύ ΠΑΟΚ, ΑΕΚ) ήταν κεκλεισμένων των θυρών, όμως και πάλι έγιναν επεισόδια!</p>
      <p>
        <b>Τα στοιχεία του Τζώρτζογλου</b>
      </p>
      <p>Στις 30 Αυγούστου 2019 επιστολή-καταπέλτης για την ΕΠΟ είχε στείλει και ο πρόεδρος της ΕΠΣ Ηρακλείου Νίκος Τζώρτζογλου. Η επιστολή είχε αποδέκτη τον υπερσύμβουλο, Πετρ Φούσεκ, ενώ κοινοποιήθηκε στον Υφυπουργό Αθλητισμού κ. Αυγενάκη και σε FIFA, UEFA, ΕΠΟ και ποδοσφαιρικές Αρχές.</p>
      <p>Αντιγράφουμε από την επιστολή του προέδρου της ΕΠΣ Ηρακλείου:</p>
      <p>-«Την χαριστική βολή στο ποδόσφαιρο έδωσαν οι ωμές απροκάλυπτες πολιτικές παρεμβάσεις και ο σφικτός εναγκαλισμός και η εξάρτηση της ηγεσίας της ΕΠΟ με τους Υφυπουργούς Αθλητισμού του ΣΥΡΙΖΑ».</p>
      <p>-«Μέσα σε δυόμιση χρόνια προσελήφθησαν περισσότερα από 50 άτομα στην ΕΠΟ (από 92 σε παραπάνω από 140); Στην συντριπτική τους πλειοψηφία είναι κομματικά στελέχη του ΣΥΡΙΖΑ, που εκτόξευσαν το ετήσιο κόστος αμοιβών προσωπικού από περίπου 7,2 εκ. ευρώ το 2016 σε 11 εκατ. ευρώ το 2018.».</p>
      <p>-«Τα έξοδα των αξιωματούχων διαιτησίας το 2016 ήταν 400 χιλ. ευρώ το χρόνο και το 2018 εκτοξεύτηκαν στο 1,7 εκ. ευρώ; Ο Περέιρα κοστίζει 250 χιλ. ευρώ το χρόνο, ο Τριτσώνης 170 χιλ., ο Κουκουλάκης 170 χιλ., ο Καλύβας 80χιλ».</p>
      <p>- «Παραθέτουμε τα εξής ποσά για άλλα διοικητικά στελέχη, όπως: Ο Φιλιππούσης, πρώην διευθυντής του γραφείου του κ. Κοντονή, στοιχίζει στην ΕΠΟ 120 χιλ. ευρώ το χρόνο, ο κ. Κολολιός 100 χιλ., ο κ. Χολέβας, σύμβουλος του πρώην Υφυπουργού Αθλητισμού κ. Βασιλειάδη, στοιχίζει 70 χιλ. και πολλοί ακόμα».</p>
      <p>-«Ακούμε και διαβάζουμε συνεχώς για την Sportradar και τον παράνομο στοιχηματισμό».</p>
      <p>-«Υπάρχει προηγούμενο σε άλλη χώρα, την δομή των πρωταθλημάτων και τον αριθμό των ΠΑΕ, να τον ορίζει ο Υφυπουργός Αθλητισμού «δωροδοκώντας» τις ΠΑΕ με χρήματα από τον ελληνικό λαό, κόντρα στις κοινοτικές ευρωπαϊκές οδηγίες».</p>
      <p>-«Έχετε ακούσει μια ομάδα με το όνομα Πύδνα Κίτρους που πριν δύο χρόνια ακριβώς άνηκε στην ΕΠΣ Πιερίας και φέτος ανήκει σε άλλη Ένωση και είναι μία από τις 14 ΠΑΕ της Super League;» .</p>
      <p>
        <b>Η ξανθιά υπάλληλος με 5.400</b>
      </p>
      <p>Απόδειξη για το πόσο είχε ξεφύγει η κατάσταση στην ΕΠΟ αποτελεί το γεγονός ότι προσέλαβαν υπάλληλο από τη Θεσσαλονίκη με μισθό ύψους 5.400 Ευρώ τον μήνα. Πρόκειται για ξανθιά, γυναίκα δικηγόρο, η οποία είχε και πείρα από ποδοσφαιρικές υποθέσεις της ΕΠΣ Μακεδονίας, όπου πρόεδρος ήταν ο γραμμένος. Όμως, αυτός δεν είναι ο μοναδικός μισθός μαμούθ. Υπάρχουν και μισθοί σε δικηγόρους οι οποίοι ξεπερνούν τις 10.000 ευρώ τον μήνα! Πως λοιπόν, να μην καταρρεύσει οικονομικά η ομοσπονδία αφού βασική πηγή εσόδων ήταν οι προκρίσεις της Εθνικής;</p>
      <p>
        <b>Τα 2 εκατ. σε 20 άτομα!</b>
      </p>
      <p>Το μισθολόγιο της «εξυγίανσης» της ΕΠΟ, σύμφωνα με δημοσίευμα, ανέρχεται στα έξι εκατ. ευρώ τον χρόνο, εκ των οποίων 2 εκατ. ευρώ δίνονται σε 20 στελέχη της, υπαλλήλους και στην ΚΕΔ! Ο Περέιρα παίρνει 22.000 ευρώ τον μήνα, ενώ ο αντιπρόεδρος της ΚΕΔ, Χουάν Μαρίν ήρθε με μισθό, ύψους 14.103 ευρώ! Στον... ουρανό είναι και οι αμοιβές των Λίντμπεργκ, Τριτσώνη, Κουκουλάκη! Δεν έχει διαψευστεί ότι οι αμοιβές της ΚΕΔ ανέρχονται στο ποσό των 700.000 ευρώ τον χρόνο! Στην ΚΕΔ είναι επίσης και οι Καλύβας Ιωσηφόγλου.</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/293926-atomiko-oi-balmpoyena-kai-gkilierme"/>
        <a href="https://www.gavros.gr/article/podosfairo/293945-kseftila-ths-epo-to-adeio-oaka"/>
        <a href="https://www.gavros.gr/article/podosfairo/293922-laquo-pes-mas-gia-to-monadiko-prwtathlhma-soy-einai-katharo-raquo-pics-vid"/>
        <a href="https://www.gavros.gr/article/podosfairo/293921-phdaei-ta-hellip-empodia-alla-den-tha-katsei-me-stayrwmena-xeria"/>
      </related>
    </article>
  </body>
</html>