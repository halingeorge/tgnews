<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158788_1.html"/>
    <meta property="og:site_name" content="Novsport"/>
    <meta property="article:published_time" content="2019-11-18T17:30:00+00:00"/>
    <meta property="og:title" content="ФУТЗАЛ: УНСС и Левски не се победиха, Черно море загуби първи точки"/>
    <meta property="og:description" content="Дебют за &quot;студентите&quot; направи бившият капитан на &quot;сините&quot; Йосиф Шутев"/>
  </head>
  <body>
    <article>
      <h1>ФУТЗАЛ: УНСС и Левски не се победиха, Черно море загуби първи точки</h1>
      <address>
        <time datetime="2019-11-18T17:30:00+00:00">18 Nov 2019, 17:30</time>
      </address>
      <p>През уикенда се изиграха третият и четвъртият кръг от националната лига по футзал. След оспорвани и динамични срещи, стана ясно че тази година първенството ще бъде много интересно и непредсказуемо до самият край. Дали отборите все още не са влезли в ритъм след трансферите или просто силите са наистина изравнени е рано да кажем, но след изиграването на първите четири кръга от лигата, разликата меду първите пет отбора е 3 точки, а последни с актив от само една точка са шампионите от Варна сити.<br/><br/>Но какво се случи през уикенда. В Събота се изиграха три срещи от третият кръг на шампионата. Отборът на ФК РУСЕ записа първа победа и затвърди добрата си игра от срещата с ФК Черно Море. Русенци надделяха трудно с 5:4 срещу съставът на Черно море – Мания. Във Варна, шампионите от ФК Варна сити отстъпиха на ФК Черно Море с 1:2, като водеха с 1:0 само 6 минути преди края на срещата. Липсата на достатъчно хора на пейката за шампионите се оказа решаваща за тях, след като те видимо привършиха физическите си сили и позволиха на "Моряците" да обърнат резултата.<br/><br/>В София се изигра градското дерби между отборите на УНСС и Левски София. В него дебют за "Студентите" направи бившият капитан на "Сините" Йосиф Шутев, докато за отборът на Левски личаха имената на Дани Несторов и Влади Бахъров дошли от ФК Варна сити, Светлозар Табаков привлечен от ФК Черно Море и още няколко нови момчета. Играчите на Ники Михов започнаха по силно срещата и след няколко добри положения пред вратата на УНСС, логично поведоха в резултата след гол на Влади Бахъров. Малко след това Юли Спасов уцели гредата, пропускайки да удвой аванса на отбора си. До края на полувремето "Сините" пропуснаха още няколко изгодни положения, а "Студентите" отговориха с далечни удари на Костадин Куков и Стамен Арсов. <br/><br/>В началото на второто полувреме нещата не се промениха особено и опасности пред двете врати липсваха. Така се стигна до 27-мата минута, когато при далечен изтрел на Юли Дермански и след лек рикушет, вратарят Тодор Малинов успя да реагира, но избитата топка остана удобна за Стамен Арсов и той изравни резултата. Последва натиск на Левски, като през по-голямата част от оставащото време те използваха вратаря си като пети полеви, но до ново попадение не се стигна. В последните секунди на срещата, буквално със сирената, отборът на УНСС изпусна да вземе победата, след като изтрел на Красен Вълков не намери празната врата на съперника.<br/><br/>В последният ден от седмицата се изиграха и двете срещи от четвъртият кръг от надпреварата. В Русе, домакините отново показаха че тази година ще бъдат фактор в първенството и победиха миналогодишните шампиони от ФК Варна сити с убедителното 7:2. За съжаление все още не разполагаме с подробности от срещите в Русе, за което се извиняваме!<br/><br/>В зала Владислав във Варна, един срещу друг застанаха двата местни отбора, носещи името Черно море. В един красив и изпълнен с обрати сблъсък, двата отбора не успяха да се победят, завършвайки 4:4. Гостите от Черно море – Мания започнаха двубоя по активно и след няколко сериозни пропуска успяха да поведат в резултата чрез капитана си Пламен Стойков. Това предизвика моментална реакция от домакините, които само в рамите на четири минути успяха да вкарат 3 гола във вратата на Станислав Иванов. За ФК Черно Море се разписаха Алексей Степанов, Павлин Кузов и Благовест Марев. Това успокои "Моряците" и те се отпуснаха, позволявайки на "Манияците" да вкарат нови две попадения чрез Марко Костич и Петър Радев за 3:3 на полувремето.<br/><br/>През втората част имаше много нерви в залата, което довече и до показване на няколко жълти картона за играчите. Алексей Степанов отново изведе домакините напред в 30-тата минута, но "Манияците" реагираха мигновено и изравниха само 2 минути по-късно чрез Драгомир Младенов. До края на двубоя нов гол не беше отбелязан и така двата отбора си поделиха точките.</p>
    </article>
  </body>
</html>