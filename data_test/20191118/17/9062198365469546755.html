<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378197/akpde-bir-istifa-daha-tek-adam-elestirisi-dogru"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T17:34:00+00:00"/>
    <meta property="og:title" content="AKP'de bir istifa daha: Tek adam eleştirisi doğru"/>
    <meta property="og:description" content="AKP'de bir istifa gelişmesi daha yaşandı. İstifa eden ismin parti kurma çalışmalarında bulunan Ahmet Davutoğlu ile hareket edeceği öğrenildi."/>
  </head>
  <body>
    <article>
      <h1>AKP'de bir istifa daha: Tek adam eleştirisi doğru</h1>
      <h2>AKP'de bir istifa gelişmesi daha yaşandı. İstifa eden ismin parti kurma çalışmalarında bulunan Ahmet Davutoğlu ile hareket edeceği öğrenildi.</h2>
      <address>
        <time datetime="2019-11-18T17:34:00+00:00">18 Nov 2019, 17:34</time>
      </address>
      <p>AK Parti Bahçelievler İlçe Başkan Yardımcısı ve Seçim İşleri Başkanı olan Özer Öztaşbaşı partisinden istifa etti.</p>
      <p>Tarafsız Haber Ajansına konuşan Özer Öztaşbaşı, yeni parti hazırlıklarını sürdüren Ahmet Davutoğlu ile birlikte hareket edeceğini belirtti.</p>
      <p>İstifa eden Öztaşbaşı'nın açıklaması şöyle:</p>
      <h3>“DAHA ÖZGÜRLÜKÇÜ DAHA ÇOK SESLİ BİR HAREKETE İHTİYACIMIZ VAR”</h3>
      <blockquote>“Yeni bir hal lazım memleketimize. AK Parti artık bir nevi devlet partisi oldu. Maalesef devlet partisi haline gelmişti. Daha özgürlükçü daha çok sesli bir harekete ihtiyacımız vardı, ben de daha liberal bir parti olacağına inandığım için AK Parti’den ayrıldım. AK Parti kuruluş ilkelerinin dışına çıkmıştı. 2002 yılındaki 2003 yılındaki AK Parti’nin kuruluş ilkeleriyle şu anki durumumuz aynı değil. Daha çok sesliliğe daha liberal bir partiye ihtiyacımız var.</blockquote>
      <h3>“ÇOK SESLİLİK YOK”</h3>
      <blockquote>Çok seslilik yok. İstişareye kapanmış bir durumda, onun sıkıntıları vardı. Tabandan uzaklaştığımızı düşünüyoruz. İnsanlar biraz da alternatifsizlikten dolayı AK Parti’ye oy veriyor. Farklı bir bakış açısına bu ülkenin ihtiyacı var. Daha şeffaf olması gerekiyor her şeyin, ekonomik anlamda, ihaleler anlamında. Tek adam eleştirisi doğru. Parti içi demokrasi yok. Pelikan grubu maalesef bunlarda parti içindeki herkesin rahatsız olduğu bir konu ama kimse dillendiremiyor.”</blockquote>
    </article>
  </body>
</html>