<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/platini-accusa-io-vittima-di-un-complotto-razzismo-non-so-se-sia-giusto-fermare-le-gare-ma-va-combattuto-323392"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T17:47:01+00:00"/>
    <meta property="og:title" content="Platini accusa: &quot;Io vittima di un complotto. Razzismo? Non so se sia giusto fermare le gare, ma va combattuto&quot;"/>
    <meta property="og:description" content="&quot;Sono rimasto vittima di un complotto, un processo mediatico violento, ma la vita non è finita. Devo avere un'ultima avventura, non posso chiudere con la parola 'sospeso' dalla..."/>
  </head>
  <body>
    <article>
      <h1>Platini accusa: "Io vittima di un complotto. Razzismo? Non so se sia giusto fermare le gare, ma va combattuto"</h1>
      <address><time datetime="2019-11-18T17:47:01+00:00">18 Nov 2019, 17:47</time> by <a rel="author">Stefano Bertocchi</a></address>
      <p>"Sono rimasto <b>vittima di un complotto, </b>un processo mediatico violento, ma la vita non è finita. Devo avere un'ultima avventura, non posso chiudere con la parola 'sospeso' dalla Fifa". Lo dice l'ex presidente della Uefa, <b>Michel Platini</b>, presentando il libro "il Re a nudo". "Non ho ragione di essere incazzato - aggiunge Platini -, vado in contropiede come con Trapattoni e aspetto il verdetto della Corte dei Diritti Umani. Mi sono sentito tradito? Famiglia e amici sono rimasti, ho perso solo i cortigiani".</p>
      <p>"In passato i cori erano spiritosi, oggi invece c'è razzismo. Non è possibile nel 2020 insultare per omofobia o per il colore della pelle. Bisogna spiegare agli ultras che il loro messaggio è sbagliato" è invece l'opinione del francese sulla piaga del razzismo negli stadi. "Non so se sia giusto fermare le gare - aggiunge Platini, presentando il libro "il re a nudo" - ma il fenomeno va combattuto. È rischioso anche chiudere le curve perché è come con i bambini: più vieti loro lo zucchero, più vanno a cercarlo".</p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>