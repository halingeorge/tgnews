<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cursul-euro-leu-in-final-de-toamna-2019-consilierul-bnr-adrian-vasilescu-are-detaliile-20095440"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T17:09:03+00:00"/>
    <meta property="og:title" content="Cursul euro-leu în final de toamnă 2019. Consilierul BNR Adrian Vasilescu are detaliile"/>
    <meta property="og:description" content="Moneda unică europeană a depăşit pragul de 4,77 lei, pentru prima oară în istorie. Dolarul a fost cotat la 4,3159, o valoare mai mică față de cea de"/>
  </head>
  <body>
    <article>
      <h1>Cursul euro-leu în final de toamnă 2019. Consilierul BNR Adrian Vasilescu are detaliile</h1>
      <address><time datetime="2019-11-18T17:09:03+00:00">18 Nov 2019, 17:09</time> by <a rel="author">Cristian Blanuta</a></address>
      <p>
        <b>Moneda unică europeană a depăşit pragul de 4,77 lei, pentru prima oară în istorie. Dolarul a fost cotat la 4,3159, o valoare mai mică față de cea de vineri, iar francul elvețian a scăzut și el la 4,3586.</b>
      </p>
      <p>Leul românesc este a atins un record negativ. Banca Națională a României a cotat un euro pentru 4,7729 lei și depășeste astfel maximul istoric înregistrat zilele trecute și maximul precedent din luna ianuarie. Este o creștere de 0,13% față de vineri, scrie <a href="https://www.digi24.ro/stiri/economie/finante-economie/cum-va-fi-cursul-euro-leu-in-toamna-lui-2019-explicatiile-consilierului-bnr-adrian-vasilescu-1218407?fbclid=IwAR1yYutrD7gVLj2pN6RDF88izKUmHsiYrJZzaCP-cnuiuNFYxBsXR4fU8Jc"><b>Digi24.ro</b></a>.</p>
      <p>Pe lângă factorul politic, reprezentanții Băncii Naționale spun că motivul pentru care moneda unică europeană s-a apreciat față de leu este pentru că importăm mai mult decât exportăm.</p>
      <p>Analiștii spun că deprecierea leului nu se va opri aici. Sunt estimări că anul viitor euro va depăsi 4 lei și 82 de bani. Iar un euro puternic înseamnă scumpiri în lanţ. De la rate mai mari pentru cei care au credite în moneda europeană la facturi mai mari, locuinţe mai scumpe.</p>
      <p>Adrian Vasilescu, consilier de strategie al guvernatorului BNR, a declarat pentru Digi24 că <i><b>„tot balanța comercială rămâne principala cauză reflectată în balanța contului curent”.</b></i></p>
      <p><i><b>„Dacă plec de la ce spune presa în aceste zile: maxime istorice, răsturnări de curs, e un lucru bun că aceste maxime istorice sunt foarte mici. Deprecierea de azi reprezintă jumătate de ban, iar dacă ne raportăm la ultima zi din octombrie, intrarea în noimbrie și până azi, o să vedem că toată depreciere e de 1,53”</b></i>, a subliniat consilierul BNR, evitând însă să facă previziuni.</p>
      <p><i><b>„BNR nu-și face publice prognozele, nici intervențiile pe piață nu le face. Sunt situații în care intervine, situații în care nu intervine. Intervenția BNR e cu instrumente multiple, de multe ori înseamnă o intervenție morală, zăngănirea rezervei valutare, care e impresionantă”,</b></i> a adăugat el.</p>
      <p>Întrebat cât de mult contează declarațiile politice, Vasilescu a răspuns că <i><b>„piața noastră valutară are o particularitate: este atentă la declarațiile politice, dar nu în foarte mare măsură”.</b></i></p>
      <p>În ceea ce privește stimarea că un euro ar putea ajunge la 4,82 de lei, Adrian Vasilescu a spus că „numărul cititorilor în stele nu a scăzut foarte mult nici în acest an”.</p>
      <p><i><b>„E a treia lună de toamnă, vine iarna și întotdeauna leul are o tendință de depreciere și nu doar leul. Uitați-vă la polonezi, la cehi, la unguri. Și acolo sunt deprecieri. Importurile se plătesc în valută. Asta fac importatorii, se duc afară, cumpără și asta se vede în balanța comercială și pe piața valutară”,</b></i> a subliniat consilierul guvernatorului BNR.</p>
    </article>
  </body>
</html>