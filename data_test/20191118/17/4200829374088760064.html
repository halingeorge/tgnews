<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/almanyabundesliga/2019/11/18/kolnun-teknik-direktoru-markus-gisdol-oldu"/>
    <meta property="og:site_name" content="FotoMaç"/>
    <meta property="article:published_time" content="2019-11-18T17:30:47+00:00"/>
    <meta property="og:title" content="Köln'ün teknik direktörü Markus Gisdol oldu"/>
    <meta property="og:description" content="Almanya Bundesliga ekiplerinden Köln'de, teknik direktörlük görevine Markus Gisdol getirildi. Alman antrenör ile 2020-2021 sezonunun sonuna kadar sözleşme imzalandı."/>
  </head>
  <body>
    <article>
      <h1><u><a href="https://www.fotomac.com.tr/haberleri/koln?id=757601a3-8519-4d9c-b0f0-d20f8a58bf5e">Köln</a></u>'ün teknik direktörü <u><a href="https://www.fotomac.com.tr/haberleri/markus-gisdol?id=c4606d40-c5f1-4172-96f0-02ee3d30bdb8">Markus Gisdol</a></u> oldu</h1>
      <h2><u><a href="https://www.fotomac.com.tr/haberleri/almanya-bundesliga?id=7f5e208e-52cd-4d8b-89ad-acaf45c348e3">Almanya Bundesliga</a></u> ekiplerinden <u><a href="https://www.fotomac.com.tr/haberleri/koln?id=757601a3-8519-4d9c-b0f0-d20f8a58bf5e">Köln</a></u>'de, teknik direktörlük görevine <u><a href="https://www.fotomac.com.tr/haberleri/markus-gisdol?id=c4606d40-c5f1-4172-96f0-02ee3d30bdb8">Markus Gisdol</a></u> getirildi. Alman antrenör ile 2020-2021 sezonunun sonuna kadar sözleşme imzalandı.</h2>
      <address>
        <time datetime="2019-11-18T17:30:47+00:00">18 Nov 2019, 17:30</time>
      </address>
      <p><u><a href="https://www.fotomac.com.tr/haberleri/almanya-birinci-futbol-ligi?id=c314121f-f5c5-4fc3-a9a0-d88e19abf236">Almanya Birinci Futbol Ligi</a></u> (Bundesliga) takımlarından <u><a href="https://www.fotomac.com.tr/haberleri/koln?id=757601a3-8519-4d9c-b0f0-d20f8a58bf5e">Köln</a></u>'de, teknik direktörlük görevine <u><a href="https://www.fotomac.com.tr/haberleri/markus-gisdol?id=c4606d40-c5f1-4172-96f0-02ee3d30bdb8">Markus Gisdol</a></u> getirildi.</p>
      <p>Köln kulübünden yapılan açıklamada, 50 yaşındaki <u><a href="https://www.fotomac.com.tr/haberleri/teknik-direktor?id=fbd5b00d-90bb-4fd3-9804-616eea02a847">teknik direktör</a></u> Markus Gisdol ile 2020-2021 sezonunun sonuna kadar sözleşme imzalandığı belirtildi.</p>
      <p>Gisdol, Bundesliga'da 2013-2015 yıllarında Hoffenheim, 2016-2018 yıllarında da Hamburg'u çalıştırdı.</p>
      <p>Bu sezon 11 lig maçında 2 galibiyet, 1 beraberlik ve 8 mağlubiyet yaşayan Köln, 7 puanla düşme hattında yer alıyor.</p>
      <p>Köln'de, sezon başında takımın başına getirilen <u><a href="https://www.fotomac.com.tr/haberleri/achim-beierlorzer?id=dfdda87b-3dd3-4cc1-a5b3-8c493ede870c">Achim Beierlorzer</a></u>'in görevine 9 gün önce son verildi. Beierlorzer'in de bugün Bundesliga ekiplerinden <u><a href="https://www.fotomac.com.tr/haberleri/mainz-05?id=3203bf07-0045-410b-bdfe-7d604047cd18">Mainz 05</a></u>'in başına getirildiği açıklandı.</p>
      <related>
        <a href="https://www.fotomac.com.tr/almanyabundesliga/2019/11/18/mainz-05te-achim-beierlorzer-donemi"/>
      </related>
    </article>
  </body>
</html>