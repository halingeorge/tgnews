<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378135/ales-sorulari-ve-cevaplari-erisime-acildi"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T17:04:00+00:00"/>
    <meta property="og:title" content="ALES soruları ve cevapları erişime açıldı"/>
    <meta property="og:description" content="ÖSYM, ALES 2019/3 sınav soru ve cevaplarının adayların erişimine açıldığı duyurdu. ALES soru ve cevap anahtarı 10 gün boyunca erişime açık olacak."/>
  </head>
  <body>
    <article>
      <h1>ALES soruları ve cevapları erişime açıldı</h1>
      <h2>ÖSYM, ALES 2019/3 sınav soru ve cevaplarının adayların erişimine açıldığı duyurdu. ALES soru ve cevap anahtarı 10 gün boyunca erişime açık olacak.</h2>
      <address>
        <time datetime="2019-11-18T17:04:00+00:00">18 Nov 2019, 17:04</time>
      </address>
      <p>Ölçme, Seçme ve Yerleştirme Merkezi (ÖSYM) Başkanlığınca dün düzenlenen Akademik Personel ve Lisansüstü Eğitimi Giriş Sınavı (<b>2019-ALES/3</b>) temel soru kitapçığı ve cevap anahtarı yayımlandı. </p>
      <p><b>ÖSYM</b>'nin internet sitesinde yer alan duyuruya göre, <b>ALES/3 temel soru kitapçığı</b> ile cevap anahtarının yüzde 10'una siteden erişim sağlanabilecek. </p>
      <p>Sınava başvuran adaylar ise temel soru kitapçığı diziliminde verilen sınav sorularının tamamına "https://ais.osym.gov.tr" adresinden T.C. kimlik numaraları ve aday şifreleri ile 10 gün süreyle erişebilecekler. </p>
      <figure>
        <img src="https://www.milligazete.com.tr/sites/71/uploads/2019/11/18/large/ales-sorulari-ve-cevaplari.png?r=f26262a2833f1e582d7ece2e0d076de2"/>
      </figure>
      <p>
        <a href="https://dokuman.osym.gov.tr/pdfdokuman/2019/ALES-3/intkitapcik18112019.pdf">
          <b>ALES soruları ve cevap anahtarı için tıklayınız...</b>
        </a>
      </p>
      <p>Duyuruda şu ifadelere yer verildi:</p>
      <blockquote>17 Kasım 2019 tarihinde uygulanan Akademik Personel ve Lisansüstü Eğitimi Giriş Sınavının (2019-ALES/3) Temel Soru Kitapçığı ile Cevap Anahtarının % 10’u aşağıdaki bağlantıda sunulmuştur.</blockquote>
      <blockquote>Sınava başvuran adaylar, Temel Soru Kitapçığı diziliminde verilen sınav sorularının tamamına 18 Kasım 2019 tarihinde saat 16.30'dan itibaren ÖSYM’nin https://ais.osym.gov.tr adresinden T.C. kimlik numaraları ve aday şifreleri ile 10 gün süreyle erişebileceklerdir.</blockquote>
      <blockquote>Sorular, Fikir ve Sanat Eserleri Kanunu kapsamında eser niteliğinde olup, telif hakları ÖSYM'ye aittir. ÖSYM'nin yazılı izni olmadan hiçbir şekilde çoğaltılamaz, dağıtılamaz ve yayınlanamaz.</blockquote>
      <blockquote>Kamuoyuna saygıyla duyurulur.</blockquote>
      <blockquote>ÖSYM BAŞKANLIĞI</blockquote>
    </article>
  </body>
</html>