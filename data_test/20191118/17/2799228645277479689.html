<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/tech/whatsapp-latest-update-crafted-mp4-file-may-attack-whatsapp-users-personal-data"/>
    <meta property="og:site_name" content="inkhabar"/>
    <meta property="article:published_time" content="2019-11-18T17:53:00+00:00"/>
    <meta property="og:title" content="WhatsApp Latest Update: व्हाट्सएप में MP4 फाइल से आ रहा मालवेयर, डेटा लीक होने का खतरा"/>
    <meta property="og:description" content="WhatsApp Latest Update: पेगासस जासूसी मामले के खुलासे के बाद अब एक बार फिर व्हाट्सएप यूजर्स का डेटा चोरी होने का खतरा सामने आया है. फेसबुक कंपनी ने अपने बयान में कहा है कि व्हाट्सएप एप्लीकेशन में कुछ हैकर्स MP4 वीडियो फाइल के जरिए वायरस भेज रहे हैं. इससे यूजर्स का पर्सनल डेटा चोरी होने की संभावना है."/>
  </head>
  <body>
    <article>
      <h1>WhatsApp Latest Update: व्हाट्सएप में MP4 फाइल से आ रहा मालवेयर, डेटा लीक होने का खतरा</h1>
      <h2>WhatsApp Latest Update: पेगासस जासूसी मामले के खुलासे के बाद अब एक बार फिर व्हाट्सएप यूजर्स का डेटा चोरी होने का खतरा सामने आया है. फेसबुक कंपनी ने अपने बयान में कहा है कि व्हाट्सएप एप्लीकेशन में कुछ हैकर्स MP4 वीडियो फाइल के जरिए वायरस भेज रहे हैं. इससे यूजर्स का पर्सनल डेटा चोरी होने की संभावना है.</h2>
      <address><time datetime="2019-11-18T17:53:00+00:00">18 Nov 2019, 17:53</time> by <a rel="author">इनखबर टीम</a></address>
      <p><b>नई दिल्ली. WhatsApp Latest Update</b>: इंस्टेंट मैसेजिंग ऐप व्हाट्सएप में MP4 वीडियो फाइल बग से स्मार्टफोन सिस्टम पर अटैक होने का खतरा है. इंडियन कंप्यूटर इमरजेंसी रेस्पोंस टीम (CTER-In) ने भारतीय व्हाट्सएप यूजर्स को व्हाट्सएप अपडेट करने के लिए कहा है. फेसबुक कंपनी ने हाल ही में व्हाट्सएप एप्लीकेशन में MP4 फाइल बग से खतरा बताया था. साइबर एक्सपर्ट्स के मुताबिक इस MP4 बग के जरिए व्हाट्सएप यूजर्स के मोबाइल डेटा चोरी होने की आशंका है.<br/><br/>हालांकि व्हाट्सएप के मालिकाना हक वाली फेसबुकक कंपनी ने अपने बयान में कहा है कि अटैकर का एक समूह व्हाट्सएप यूजर्स को MP4 वीडियो फाइल भेजकर फोन पर साइबर हमले कर रहा है. खासकर एंड्रॉयड व्हाट्सएप यूजर्स इस मालवेयर से प्रभावित हो सकते हैं.<br/><br/>हालांकि व्हाट्सएप के लेटेस्ट अपडेटेड एंड्रॉयड और आईओएस वर्जन में इस बग को फिक्स कर दिया गया है. अपडेटेड वर्जन में व्हाट्सएप यूजर्स के डेटा चोरी होने की संभावना नहीं है.<br/><br/>रिपोर्ट्स के मुताबिक हैकर्स इन क्राफ्टेड MP4 फाइल के जरिए व्हाट्सएप यूजर्स की डिवाइस में मालवेयर प्रवेश करा सकते हैं. जिससे निजी डेटा और अन्य फाइलों को हैक कर इनका जासूसी के लिए उपयोग किया जा सकता है. <br/><br/>कुछ दिनों पहले ही व्हाट्सएप ने खुलासा किया था कि पेगासस स्पाईवेयर के जरिए सैकड़ों भारतीय समेत करीब 1400 यूजर्स के व्हाट्सएप चैट हैक हुई है.<br/><br/>यह स्पाईवेयर इजरायली फर्म एनएसओ ग्रुप का था. इस स्पाईवेयर के जरिए भारत के कई बड़े लेखक, पत्रकार और मानवाधिकार कार्यकर्ताओं के व्हाट्सएप अकाउंट की जासूसी करने की खबर आई थी.<br/><br/>पेगासस स्पाईवेयर के खुलासे के बाद भारतीय सेना से जुड़े अधिकारियों को आधिकारिक सूचनाएं देने के लिए व्हाट्सएप और फेसबुक का इस्तेमाल नहीं करने के निर्देश जारी किए गए थे.<br/><br/><b>Also Read ये भी पढ़ें-</b><br/><br/><a href="https://www.inkhabar.com/tech/whatsapp-latest-update-new-emojis-feature-update-roll-out-for-whatsapp-android-beta-users">व्हाट्सएप एंड्रॉयड यूजर्स के लिए ला रहा नए आकर्षक इमोजी</a><br/><br/><a href="https://www.inkhabar.com/tech/whatsapp-latest-update-whatsapp-payment-service-in-trouble-after-israel-pegasus-malware-spying-case">पेगासस जासूसी मामले के बाद भारत में व्हाट्सएप पेमेंट सर्विस पर छाए संकट के बादल</a><br/><br/> </p>
    </article>
  </body>
</html>