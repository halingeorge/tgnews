<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/ankara-buyuksehir-belediyesi-hesap-veriyoruz-dedi-54-6-milyon-tl-acikla-devralinan-butce-387-8-milyon-fazla-verdi-889879"/>
    <meta property="og:site_name" content="Onedio"/>
    <meta property="article:published_time" content="2019-11-18T17:07:05+00:00"/>
    <meta property="og:title" content="Ankara Büyükşehir Belediyesi 'Hesap Veriyoruz' Dedi: '54,6 Milyon TL Açıkla Devralınan Bütçe 387,8 Milyon TL Fazla Verdi'"/>
    <meta property="og:description" content="Ankara Büyükşehir Belediyesi, Mansur Yavaş'ın göreve başladığı andan itibaren yaptığı icraatları içeren bir kitapçık hazırladı. 'Halkımıza hesap veriy..."/>
  </head>
  <body>
    <article>
      <h1>Ankara Büyükşehir Belediyesi 'Hesap Veriyoruz' Dedi: '54,6 Milyon TL Açıkla Devralınan Bütçe 387,8 Milyon TL Fazla Verdi'</h1>
      <address><time datetime="2019-11-18T17:07:05+00:00">18 Nov 2019, 17:07</time> by <a rel="author" href="https://onedio.com/profil/sadecegeciyorum" target="_blank">Ulaş Demircan</a></address>
      <h4><a href="https://onedio.com/etiket/ankara/501c490fcc161f8ec13422aa">Ankara</a> Büyükşehir Belediyesi, <a href="https://onedio.com/etiket/mansur-yavas/5c19001299acecdd0ed09e5c">Mansur Yavaş</a>'ın göreve başladığı andan itibaren yaptığı icraatları içeren bir kitapçık hazırladı. 'Halkımıza hesap veriyoruz' sloganı ile kamuoyuna sunulan belgeye göre, <a href="https://onedio.com/etiket/adalet-ve-kalkinma-partisi/50187b65295c0432640034e9">AKP</a>'den borçla alınan belediye bütçesi yapılan çalışmalar sonucunda yedi ayda 387.8 milyon TL fazla verdi.</h4>
      <h3>Kitapçık Ankara Büyükşehir Belediyesi tarafından 'şeffaflık ilkesi' doğrultusunda 200 günü kapsayacak şekilde hazırlandı.</h3>
      <figure>
        <img src="https://img-s1.onedio.com/id-5dd2c4786c350d517aee4250/rev-0/w-500/s-f0a80f0c17f739d55c3679e573d25b637dea8a73.jpg"/>
        <figcaption>Kitapçığın, STK’ler, meslek odaları ile paylaşılacağı belirtildi. Belediye yetkilileri, belediye faaliyetlerini içeren kitapçığın belediye otobüsleri ve metro istasyonlarında yurttaşlarla da paylaşılacağını bildirdi.</figcaption>
      </figure>
      <h3>Kitapçıkta, belediyenin mali durumuna ilişkin paylaşılan bazı bilgiler şöyle</h3>
      <figure>
        <img src="https://img-s1.onedio.com/id-5dd2c85e3bc4898418ba3fe6/rev-0/w-500/s-51e86aa32109f7dc53c040a7ea20c0230c76b363.jpg"/>
        <figcaption>Kısa vadeli 3 milyar 484 milyon 489 bin 406 TL borç devir alan Başkan Yavaş, tasarruf politikaları sonucunda 200 günde kısa vadeli borçların 305 milyon 821 bin 757 TL’lik kısmını ödedi.</figcaption>
      </figure>
      <h3>Büyükşehir bütçesi, 8 Nisan-25 Ekim tarihleri arasında israfla yapılan mücadele sonucu 387 milyon 821 bin 378 TL fazla verdi.</h3>
      <figure>
        <img src="https://img-s2.onedio.com/id-5dd2c943f972c4b1185c7f03/rev-0/w-500/s-28197495c6887ba8e222c8f84b4e927581e596dd.jpg"/>
      </figure>
      <h3>Temel öncelikler konusunda sokakta yaşayan hayvanlar da kendilerine yer buldu.</h3>
      <figure>
        <img src="https://img-s1.onedio.com/id-5dd2cb2dc955647d1f3363ee/rev-0/w-500/s-c1a03a39c49b1eff998fce02be0d73c220b30eb8.jpg"/>
        <figcaption>Öncelikler konusunda bazı başlıklar şöyle sıralandı: <br/>   •  <br/><a href="https://onedio.com/etiket/ankara/501c490fcc161f8ec13422aa">Ankara</a>’nın köklü tarihi ve Cumhuriyet ile oluşan “kent kimliğinin” kültür ve sanat alanında tekrar canlandırılması. <br/>   •  <br/>Artan “trafik yoğunluğu” ve “otopark yetersizliği” sorunlarının çözümü amacıyla ulaşım ve otopark yatırımları yapılması.<br/>   •  <br/>İhmal ve tedbirsizlikten kaynaklanan “kent kazalarının” önlemesine ilişkin tedbirlerin ivedilikle alınması.<br/>   •  <br/>İl genelinde “tarım ve hayvancılığın" geliştirilmesini ve "istihdam ile refahın" artırılması amacıyla projeler üretilmesi.<br/>   •  <br/>Dünyayı birlikte paylaştığımız can dostlarımız; sahipsiz, aç, susuz, yaralı ve hasta hayvanlara "sahip" çıkılması.</figcaption>
      </figure>
      <h3>Mansur Yavaş ise kitapçığın ön sözünde şu ifadelere yer verdi</h3>
      <figure>
        <img src="https://img-s2.onedio.com/id-5dd2ca4b4ad293cd1fefbd1f/rev-0/w-500/s-e993ca0790e7d59353dd20d59f56e24368071bbe.jpg"/>
      </figure>
      <blockquote>"<a href="https://onedio.com/etiket/ankara/501c490fcc161f8ec13422aa">Ankara</a>’nın sürdürülebilir çevre düzenlemesi için 32 kurum ile “Çevre Çalıştayı” düzenledik. İsrafla mücadele çalışmalarımız kapsamında Ankara’nın sokaklarında artık yerli ve uzun ömürlü bir çevre düzenlemesi yapılacak; ithal ağaç alımı sonlandırılacak. Bunu, yıllardır vatandaşlara kapalı olan 166 metrekarelik alanı düzenleyerek açtığımız 30 Ağustos Zafer Parkı’nda uygulamaya başladık. Çok yakında gerçekleştireceğimiz lansmanlarla gelişmiş mobil uygulamalarımızı, Halk Market Proje, asfalt ve beton yol planlarımızı, ASKİ ve EGO Genel Müdürlüklerimizin çalışmalarını sizlere anlatacağız. İhalelerin <a href="https://onedio.com/etiket/sosyal-medya/507fd604b815ea3842258789">sosyal medya</a> üzerinden canlı olarak yayınlanması ile şeffaf belediyeciliğin Türkiye’deki örneği olan uygulamalarımızı başka iller de hayata geçirmeye başladı. “Belediyecilik” ile “yolsuzluk” kelimelerinin yan yana gelmemesine öncülük etmeye devam edeceğiz. Belli aralıklarla yayınlayacağımız raporlarla halkımıza hesap vermeye devam edeceğiz."<br/>   •  Hazırlanan kitapçığın tamamını <b><a href="https://www.ankara.bel.tr/bulten/200gun/">buradan</a></b> inceleyebilirsiniz.</blockquote>
    </article>
  </body>
</html>