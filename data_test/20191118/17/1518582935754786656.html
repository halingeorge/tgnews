<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/black-friday-truffe/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-18T17:00:42+00:00"/>
    <meta property="og:title" content="Black Friday, le 10 regole del Codacons per evitare le truffe"/>
    <meta property="og:description" content="A venti giorni dal Black Friday comincia a salire la febbre mediatica in vista della giornata campale degli sconti. Gran parte degli acquisti di questa giornata, nota da alcuni anni in Italia nonostante la totale estraneità rispetto alla festa del Ringraziamento, avverranno sui siti di e-commerce. Secondo il Codacons, il coordinamento a tutela dei diritti dei consumatori si transiteranno online 1,4 miliardi di euro in transazioni online, effettuate da circa 17 milioni di italiani (+13%) rispetto allo scorso anno. Ma sul web, si sa, la possibilità di incappare in truffe, tranelli o false promozioni non va mai sottovalutata. Il Codacons ha elaborato un agile decalogo per orientarsi fra siti ed offerte, per allontanare il rischio di brutte sorprese. “Il rischio di cadere in truffe e raggiri durante è altissimo, specie per gli acquisti sul web”, ha affermato il presidente del Codacons, Carlo Rienzi, “per tale motivo abbiamo realizzato una guida pratica con i consigli per effettuare compere in tutta sicurezza”. Il…"/>
  </head>
  <body>
    <article>
      <h1>Black Friday, le 10 regole del Codacons per evitare le truffe</h1>
      <address><time datetime="2019-11-18T17:00:42+00:00">18 Nov 2019, 17:00</time> by <a rel="author">Alberto Battaglia</a></address>
      <p>A venti giorni dal<b> Black Friday</b> comincia a salire la febbre mediatica in vista della giornata campale degli sconti. Gran parte degli acquisti di questa giornata, nota da alcuni anni in Italia nonostante la totale estraneità rispetto alla festa del Ringraziamento, avverranno sui siti di<b><a href="https://www.wallstreetitalia.com/search/+e-commerce/"> e-commerce.</a> </b><br/>Secondo il Codacons, il coordinamento a tutela dei diritti dei consumatori si transiteranno online 1,4 miliardi di euro in transazioni online, effettuate da circa 17 milioni di italiani (+13%) rispetto allo scorso anno.<br/>Ma sul web, si sa, la possibilità di incappare in truffe, tranelli o false promozioni non va mai sottovalutata. Il Codacons ha elaborato un agile <b><a href="https://codacons.it/black-friday-in-vista-ecco-la-guida-agli-acquisti-del-codacons-per-evitare-fregature/">decalogo</a> </b>per orientarsi fra siti ed offerte, per allontanare il rischio di brutte sorprese.</p>
      <blockquote>“Il rischio di cadere in truffe e raggiri durante è altissimo, specie per gli acquisti sul web”, ha affermato il presidente del Codacons, <b>Carlo Rienzi</b>, “per tale motivo abbiamo realizzato una guida pratica con i consigli per effettuare compere in tutta sicurezza”.</blockquote>
      <h3>Il decalogo per gli acquisti sicuri</h3>
      <ol>
        <li>Acquistate solo da siti Internet sicuri, protetti da sistemi di sicurezza internazionali, riconoscibili dalla presenza del lucchetto nella barra di indirizzo.</li>
        <li>Acquistate solo da venditori sicuri. Controllare che nei feedback siano riportati correttamente i dati della società titolare dell’attività commerciale.</li>
        <li>Confrontate sempre i prezzi, sia online sia nei negozi fisici. Attenzione agli sconti troppo elevati.</li>
        <li>Controllate che sia riportato oltre al prezzo iniziale del prodotto anche quello finale, comprensivo di spese di spedizione o tasse.</li>
        <li>Controllate la data di spedizione e verificare sempre da dove viene spedito il prodotto.</li>
        <li>Conservate sempre una copia dell’ordine effettuato e verificate che esista la possibilità di disdirlo senza pagamento di penali.</li>
        <li>Sul web pagate o tramite paypal o carte prepagate (meglio evitare bonifici o carte di credito), e non comunicate mai i vostri dati personali, sia via telefono, sia via mail. Non inserite mai dati privati online;</li>
        <li>Ricordare che per legge la merce si può restituire quando si acquista fuori dagli esercizi commerciali fisici entro 14 giorni.</li>
        <li>Per gli acquisti online verificare le condizioni di recesso applicate dal venditore online e ricordate che la garanzia vale anche per i prodotti acquistati online</li>
        <li>Se il prodotto o il servizio acquistato hanno un difetto di conformità o di produzione avete dritto alla sostituzione o al rimborso.</li>
      </ol>
      <p>Secondo le stime del Codacons il <b>giro d’affari del Black Friday italiano, comprensivo della quota offline, è destinato ad aumentare del 20% rispetto al 2018, muovendo quasi 2 miliardi di euro</b>. Una stima che include anche l’altra giornata speciale, dedicata agli sconti sui prodotti tecnologici, il Cyber monday.<br/>Un regalo di Natale su tre, stima il Coordinamento, sarà acquistato durante questo caldissimo weekend.</p>
    </article>
  </body>
</html>