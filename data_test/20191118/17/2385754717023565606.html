<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597965/apistefto-skiniko-kai-apokalypsi-se-podosfairiko-agona-sas-edosa-tria-mats"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T17:20:00+00:00"/>
    <meta property="og:title" content="Απίστευτο σκηνικό και αποκάλυψη σε ποδοσφαιρικό αγώνα: ''Σας έδωσα τρία ματς''"/>
    <meta property="og:description" content="Ένα συμβάν που δεν συναντάμε συχνά στα γήπεδα έγινε σε αγώνα ερασιτεχνικού ποδοσφαίρου, όπου ακούστηκε η απίθανη φράση «τρία παιχνίδια σας έχω δώσει να..."/>
  </head>
  <body>
    <article>
      <h1>Απίστευτο σκηνικό και αποκάλυψη σε ποδοσφαιρικό αγώνα: ''Σας έδωσα τρία ματς''</h1>
      <address><time datetime="2019-11-18T17:20:00+00:00">18 Nov 2019, 17:20</time> by <a rel="author">Sigmalivesports</a></address>
      <p>Ένα συμβάν που δεν συναντάμε συχνά στα γήπεδα έγινε σε αγώνα ερασιτεχνικού ποδοσφαίρου, όπου ακούστηκε η απίθανη φράση «τρία παιχνίδια σας έχω δώσει να σωθείτε και μιλάς;». Πώς τοποθετήθηκε ο ένας εκ των εμπλεκομένων.<br/> <br/>Το Pamebala ανέδειξε ένα φραστικό επεισόδιο που επισκίασε την αναμέτρηση Παθιακάκη- Ολυμπιακού Αγίου Στεφάνου για το πρωτάθλημα της ΕΠΣΑΝΑ (Ένωση Ποδοσφαιρικών Σωματείων Ανατολικής Αττικής), που διεξήχθη την Κυριακή. Το ρεπορτάζ έχει και σχετικό βίντεο όπου ακούγεται η απίθανη ατάκα «τρία παιχνίδια σας έχω δώσει και έχετε σωθεί και μιλάς από πάνω. Εγώ είμαι προπονητής, κάνω την δουλειά μου»!<br/> <br/>Όλα έγιναν λίγα λεπτά μετά την αποβολή εκπροσώπων των δύο ομάδων από τους πάγκους τους. Ο εκπρόσωπος του Παθιακάκη και ο προπονητής του Ολυμπιακού Αγίου Στεφάνου, αποχωρώντας από τον αγωνιστικό χώρο πιάστηκαν στα χέρια εκτοξεύοντας ο ένας στον άλλον ακραίες εκφράσεις.<br/> <br/>Μετά απ' όλα όσα έγιναν και γράφτηκαν ο Γιώργος Παθιακάκης, ένας εκ των δύο ανθρώπων στον απίστευτο αυτόν καβγά, έστειλε στην Δίκη την εξής επιστολή:<br/> <br/>Ο Αθλητικός σύλλογος ΓΙΑΝΝΗΣ ΠΑΘΙΑΚΑΚΗΣ φέρει ένα πολύ βαρύ όνομα στον χώρο του ποδόσφαιρου, έχει συγκεκριμένη φιλοσοφία και λειτουργούσε πάντοτε και συνεχιζεί να λειτουργεί με αρχές, σεβόμενος τους ισχύοντες κανονισμούς ποδοσφαίρου και τους Νόμους. <br/> <br/>Τα όσα διαδραματίστηκαν και "ακούστηκαν" εχθές  στο περιθώριο του αγώνος με την ομάδα του Ολυμπιακού Άγιου Στεφάνου, πέρα από το γεγονός οτι δεν πρέπει να συμβαίνουν, σε κάθε περίπτωση βλάπτουν βάναυσα την τιμή και την φήμη του συλλόγου μας και δεν μπορούμε να τα ανεχτούμε και να τα αφήσουμε ασχολίαστα. <br/> <br/>Πρωτίστως για την διασκέδαση τυχόν εσφαλμένων εντυπώσεων και παρεμηνειών, οφείλουμε ευθαρσώς να δηλώσουμε οτι η δήλωση του κύριου Μαγγίνα που ακούγεται σε σχετικό βίντεο που αναρτήθηκε στο διαδίκτυο, ότι "σας έχω δώσει τρία παιχνίδια", δεν σχετίζεται σε καμία περίπτωση με την ομάδα Γιάννης Παθιακάκης. Και δεν θα μπορούσε να είναι διαφορετικά,  διότι ως προπονητή τον κ. Μαγγίνα η ομάδα μας τον έχει αντιμετωπίσει 3 φορές στο παρελθόν με απολογισμό μια ήττα και δυο νίκες στις οποίες την μια με την ομάδα της Μαρκό (την επομενη αγωνιστικη η ομαδα μας κερδισε και τον Αστέρα Βάρης ),- σεζόν κατά την οποία τερματίσαμε στην 8η θέση με 40 βαθμούς - και την περσινή χρονιά, όταν ως προπονητής του Αγιου Στεφανου αγωνίσθηκαν με 9 παίκτες, λόγω των τεραστίων προβληματων που είχαν και που όλοι ξέραμε .<br/> <br/>Επίσης, η ομάδα μας αγωνίζεται φέτος για 3 χρόνια στην Α' κατηγορία. Προφανώς, ο κ. Μαγγίνας εχθές βρισκόταν σε μεγάλη σύγχυση και αναστάτωση μετά το αποτέλεσμα του αγώνα, καθώς τον αντιμετώπισε μια ομάδα με 7 μικρούς αθλητες!!! Η αποτελεσματικότητά του όμως ή μη ως προπονητής, που δεν είμαστε εμείς αρμόδιοι να κρίνουμε, καθώς και η προφανής έλλειψη ψυχραιμίας του, δεν μπορεί να αποβαίνουν εις βάρος του σωματείου μας και δεν μπορούμε να το ανεχτούμε αυτό. Καλούμε δημόσια λοιπόν τον κύριο Μαγγίνα να δηλώσει αν αναφέρεται τελικά στην ομάδα μας και να καταθέσει ενώπιον κάθε νόμιμης αρχής τα όποια στοιχεία διαθέτει σε σχέσει με τα όσα είπε, με ότι αυτό συνεπάγεται. (Οι αγώνες, ωστόσο, με αντίπαλο τον συμπολίτη μας ΟΛΥΜΠΙΑΚΟ είναι η απόδειξη για την καθαρότητά μας. Παρακαλώ τον κύριο Μαυρόπουλο ο οποίος ανέβασε το συγκεκριμένο βίντεο να δηλώσει την άποψη του κατά πόσο ήταν 'φιλικό'.)<br/> <br/>Επιπλέον, δεν μπορούμε να μην σχολιάσουμε και να μην καταγγείλουμε τις ύβρεις και την προκλητική συμπεριφορά του μέλους της διοίκησης του Ολυμπιακού, με αποκορύφωμα την απίστευτη δήλωση του ότι "τόσα χρόνια τους δημιουργούμε προβλήματα". Αναρωτιόμαστε, όμως, ποια είναι τα προβλήματα αυτά; Το ότι από το  2007 η ομάδα μας εφοδιάζει με  μικρούς ποδοσφαιριστες την ομάδα του Ολυμπιακού ή το ότι εδώ και δυο χρόνια συμμετέχουμε στις υποδομές και σαν Ολυμπιακός, ταλαιπωρώντας γονείς και παιδιά να αγωνίζονται Σάββατο και Κυριακή, ώστε να μπορεί η συγκεκριμένη ομάδα να συμμετέχει στο πρωτάθλημα χωρίς την ποινή των μείον έξι βαθμών.<br/> <br/>Καλούμε, λοιπόν, τον συγκεκριμένο κύριο να απεμπλέξει το όνομα του σωματείου μας από καθε υπόνοια και να άρει τυχόν προσβλητικές και απαξιωτικές δηλώσεις εις βάρος μας, τις οποίες δεν δεχόμαστε από ΚΑΝΕΝΑΝ.<br/> <br/>Πηγή: gazzetta.gr</p>
    </article>
  </body>
</html>