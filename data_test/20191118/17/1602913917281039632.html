<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/bancile-din-romania-au-semnat-un-acord-de-pregatire-profesionala-a-angajatilor-o-investisie-de-cateva-sute-de-mii-de-euro-18592626"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T17:06:37+00:00"/>
    <meta property="og:title" content="Băncile din România au semnat un acord de pregătire profesională a angajaţilor, o investişie de câteva sute de mii de euro"/>
    <meta property="og:description" content="Mai multe federaţii patronale ale băncilor din România au semnatun acord pentru implementarea unui proiect de pregătire profesională a angajaţilor, care presupune distribuirea de 500 de cursuri în format electronic, dintre care jumătate vor fi disponibile şi în limba engleză."/>
  </head>
  <body>
    <article>
      <h1>Băncile din România au semnat un acord de pregătire profesională a angajaţilor, o investişie de câteva sute de mii de euro</h1>
      <address><time datetime="2019-11-18T17:06:37+00:00">18 Nov 2019, 17:06</time> by <a rel="author" href="https://www.zf.ro/autor/razvan-botea" target="_blank">Răzvan Botea</a></address>
      <p>Mai multe federaţii patronale ale băncilor din România au semnatun acord pentru implementarea unui proiect de pregătire profesională a angajaţilor, care presupune distribuirea de 500 de cursuri în format electronic, dintre care jumătate vor fi disponibile şi în limba engleză.</p>
      <p>Reprezentanţii federaţiilor patronale au declarat că investiţia nu poate fi făcută publică, însă este de ordinul sutelor de mii de euro. De asemenea, ei au mai spus că aceste programe vor fi puse la dispoziţia tuturor băncilor din România.</p>
      <p>„Federaţia Sindicatelor din Asigurări şi Bănci – FSAB, din partea sindicală şi Federaţia Patronală a Serviciilor Financiare – FinBan şi Consiliul Patronatelor Bancare din România – CPBR, din partea patronală, au semnat astazi Acordul pentru Implementarea Proiectului de Pregătire Profesională a Angajaţilor, primul astfel de acord semnat între parteneri sociali din România”, se arată într-un comunicat al CPBR.</p>
      <p>Acordul se referă la colaborarea dintre FinBan şi CPBR pe de o parte şi FSAB de cealaltă parte, în contextul nevoilor crescânde ale angajaţilor din sistemul bancar privind provocările prezente şi viitoare generate de digitalizare. </p>
      <p>„Considerăm ca acest acord e o dovadă a maturităţii dialogului social la nivelul sectorului nostru şi în relatia dintre FinBan/CPBR şi FSAB, care în sine credem că reprezintă un precedent de bune practici ce poate fi preluat la nivelul oricărui sector de activitate economică,” a declarat Steven van Groningen, Preşedintele Federaţiei FinBan.</p>
      <p>Preşedintele CPBR şi CEO-ul BCR Sergiu Manea spune că acest acord este o premieră în România la nivelul tuturor sectoarelor de activitate.</p>
      <p>„Acordul este o premieră în Romania la nivelul oricărui sector de activitate economică. „FinBan şi FSAB sunt, de fapt co-autorii a încă doua premiere ale dialogului social în România ultimilor ani: acordul de teleworking si Contractul Colectiv de Muncă iniţiat la nivel sectorial şi aplicabil la nivel de grup, ambele semnate la finalul anului 2018”, a spus el.</p>
      <p>Acordul presupune, in practică, un program de e-Learning constând in 500 de cursuri in format electronic, din care jumătate sunt disponibile inclusiv in limba engleza. Programul de distribuţie al cursurilor va fi demarat la 31 martie 2020.   </p>
    </article>
  </body>
</html>