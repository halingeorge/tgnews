<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/facebook-lite-come-alleggerire-unapplicazione/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T17:42:00+00:00"/>
    <meta property="og:title" content="Facebook Lite, come &quot;alleggerire&quot; un'applicazione | MobileLabs"/>
    <meta property="og:description" content="Per rendere Facebook Lite un'applicazione &quot;leggera&quot;, Facebook adotta differenti approcci. Scopriamo cosa c'è nel dietro alle quinte dello sviluppo di Facebook Lite."/>
  </head>
  <body>
    <article>
      <h1>Facebook Lite, come "alleggerire" un'applicazione | MobileLabs</h1>
      <address>
        <time datetime="2019-11-18T17:42:00+00:00">18 Nov 2019, 17:42</time>
      </address>
      <p>Abbiamo parlato, <a href="https://www.tomshw.it/smartphone/le-sfide-e-limportanza-dei-mercati-emergenti-per-facebook/">a questo link</a>, <b>dell’importanza dei mercati emergenti come opportunità</b>, ma anche sottolineato le difficoltà che le aziende devono affrontare. Vediamo ora i benefici di un’applicazione come Facebook Lite, e quali sono le caratteristiche importanti da considerare quando si sviluppa un’applicazione che deve funzionare in un regime ottimizzato sotto tutti i punti di vista, da quello delle prestazioni al consumo dei dati.</p>
      <h3>Il peso dell’applicazione è importante</h3>
      <p>Quando si riduce il peso di un’applicazione,<b> si offre un’esperienza di download migliore.</b> Non solo è generalmente più veloce, ma anche la quantità di download andati a buon fine è superiore. Secondo statistiche interne di Facebook, solo il 60% degli utenti utilizza un’applicazione aggiornata nelle ultime otto settimane. Dover scaricare pochi megabyte permette di aggiornare l’applicazione più spesso, offrendo di conseguenza un’esperienza sempre aggiornata in termini di prestazioni, funzioni e sicurezza, e mantenendo l’applicazione al di sotto dei 100 Mb, abilita l’aggiornamento tramite la rete dati, considerando che Google ha impostato questa soglia oltre cui è richiesto – di default – la connessione a una rete Wi-Fi per scaricare più dati.</p>
      <figure>
        <img src="https://www.tomshw.it/images/images/2019/11/foto-generiche-63761.768x432.jpg"/>
      </figure>
      <p>Uno studio Google ha mostrato come l’alleggerimento di 6 Mb dell’applicazione porta a una base d’installato del +1%. Facebook ha misurato che<b> la riduzione di 5 byte portano un utente in più.</b> Quindi è stata stimata una correlazione diretta tra il peso dell’applicazione e la sua adozione, oltre al fatto che l’occupazione di spazio di un’app è la prima conseguenza della sua installazione. Quando un’app pesa più di 200 Mb, gli utenti sono spinti maggiormente ad eliminarla.</p>
      <h3>L’approccio nello sviluppo di Facebook Lite</h3>
      <p>Per ridurre drasticamente la dimensione dell’App di Facebook, il team di sviluppo ha adottato differenti approcci. Uno di questi è <b>la modularità dell’applicazione</b>, che permette di inserire nell’APK principale solo le funzioni necessarie, e lasciare le funzioni aggiuntive “su richiesta”, cioè i dati necessari vengono scaricati solo nel momento in cui l’utente richiede tali funzioni. Ovviamente non significa che ad ogni click l’app scaricherà dei dati, trattamento lasciato a funzioni avanzate, come lo streaming video in diretta.</p>
      <slideshow>
        <figure>
          <img src="https://www.tomshw.it/images/images/2019/11/foto-generiche-63759.768x432.jpg"/>
        </figure>
        <figure>
          <img src="https://www.tomshw.it/images/images/2019/11/foto-generiche-63758.768x432.jpg"/>
        </figure>
      </slideshow>
      <p>Inoltre è stata implementata un’architettura cloud, dove si utilizzano i server di Facebook per gestire buona parte delle funzioni. Quando viene fatta una richiesta, questa viene inviata ai server che si occupano dei calcoli necessari e restituiscono il risultato.</p>
      <p>L’approccio stesso di programmazione e inserimento delle nuove funzioni deve passare un lungo processo di valutazione. Prima di tutto ci si chiede quanto “peserà” l’inserimento della nuova funzione, e soprattutto se questa nuova caratteristica <b>vale ogni singoli byte in più.</b> In pratica si calcoli il ROI per l’utente e solo se il risultato risulta positivo, allora si procede all’implementazione. E se hanno già raggiunto il limite auto-imposto di massima dimensione dell’applicazione, prima di introdurre una nuova caratteristica il team deve trovare il modo di liberare spazio, procedendo in un ulteriore ottimizzazione.</p>
      <h3>L’ottimizzazione tecnica</h3>
      <p>Ovviamente, oltre alle decisioni puramente umane di quale funzioni inserire, il team di ingegneri <b>si avvale di diversi strumenti per ottimizzare il codice.</b></p>
      <p>L’approccio in questo caso è quello di utilizzare strumenti in grado di suddividere l’applicazione in diversi moduli che gestiscono le varie funzioni. Ad ogni nuova caratteristica, confrontano come questa funzione impatta i singoli moduli in termini di dati aggiunti, <b>per avere un’idea migliore dell’impatto della loro decisione.</b></p>
      <figure>
        <img src="https://www.tomshw.it/images/images/2019/11/foto-generiche-63753.768x432.jpg"/>
      </figure>
      <p>Tramite strumenti come Redex e ProGuard sono in grado di ottimizzare il codice, con rendimenti in prestazioni e peso totale dell’applicazione. In questi casi si parla di miglioramenti percentuali a due cifre, molto importanti.</p>
      <p>Abbiamo approfondito tutta la fase di sviluppo con Dekel Naar, Principal Engineer in Facebook, a cui abbiamo posto domande come il ruolo dell’IA nell’ottimizzazione delle App <b>o i programmi di sviluppo di una versione di Facebook Lite per iOS.</b> Se siete curiosi, trovate l’intervista a questo indirizzo.</p>
      <p>In generale abbiamo capito, dopo questo incontro, come l’ottimizzazione di un’app sia un lavoro certamente molto difficile, ma soprattutto molto creativo, poiché gli approcci che possono portare a un’esperienza d’uso migliore non sono solo legati alla capacità di creare codice ottimizzato, mentre molto riguarda<b> l’approccio al codice stesso</b> e soprattutto al modo in cui l’applicazione funziona.</p>
      <blockquote>Xiaomi Mi 9T è disponibile all’acquisto su Amazon a meno di 300 euro. Lo trovate a<a href="https://toms.it/M7pac"> questo link.</a></blockquote>
    </article>
  </body>
</html>