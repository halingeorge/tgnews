<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/partizanov-veto-njima-ne-bi-dali-pavlovica-ni-za-15-miliona-evra-393107.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T17:37:00+00:00"/>
    <meta property="og:title" content="Partizanov veto - Njima ne bi dali Pavlovića ni za 15 miliona evra?!"/>
    <meta property="og:description" content="Hoće li uopšte stići njihova nova ponuda?"/>
  </head>
  <body>
    <article>
      <h1>Partizanov veto - Njima ne bi dali Pavlovića ni za 15 miliona evra?!</h1>
      <h2>Hoće li uopšte stići njihova nova ponuda?</h2>
      <address><time datetime="2019-11-18T17:37:00+00:00">18 Nov 2019, 17:37</time> by <a rel="author">Darko Mitrović</a></address>
      <p>Zimski prelazni rok sve je bliži, a polako se ''zagreva atmosfera'' oko 18-godišnjeg Partizanovog štopera <b>Strahinje Pavlovića</b>. <br/><br/>Talentovani defanzivac, koji je jedan od najstandardnijih prvotimaca crno-belih, još letos je bio na pragu inostranog angažmana, ali rimski Lacio je bukvalno upropastio praktično dogovoren posao. <br/><br/>Znate već za priču kako navodno nije prošao lekarske preglede, zbog čega su Rimljani pokušali da u poslednjem trenutku obore cenu od 5.5 miliona evra, maltene da je prepolove. <br/><br/>Naravno, u Humskoj na to nisu želeli da pristanu, prekinuli su kontakt sa rimskim klubom, a Pavlović se vratio u Beograd neobavljenog posla. <br/><br/>Što je najvažnije, mladi fudbaler i dalje igra na visokom nivou, stekao je i značajno evropsko iskustvo u Ligi Evrope, pa se pre par dana pojavila informacija da će od zime Partizan zainteresovanim klubovima za Pavlovića tražiti čak 15 miliona evra na ime obeštećenja. <br/><br/>''<anchor name=""/><a href="https://www.telegraf.rs/sport/fudbal/3123153-partizan-zalupio-vrata-laciju-i-da-donesete-vise-od-15-miliona-pavlovic-ne-ide-u-rim">Telegraf</a>'' je danas došao do novih saznanja na ovu temu i otkriva kako će crno-beli u narednom periodu razmatrati ponude svih zainteresovanih klubova iz inostranstva, OSIM LACIJA! <br/><br/>Pomenuti izvor navodi da posle svega što se dogodilo letos, Rimljanima sada neće vredeti čak ni da ponude više od 15 miliona evra za Pavlovića!? <br/><br/>Dakle, u startu jedna opcija manje za popularnog ''Kalabu'' kada je u pitanju predstojeći prelazni rok.</p>
      <p>Izvor: Sportske.net, telegraf.rs</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/partizan-od-sutra-dobija-jos-jednog-stopera-za-sada-samo-na-treninzima-392992.html"/>
        <a href="https://www.sportske.net/vest/domaci-fudbal/partizan-znaci-li-ovaj-potez-da-je-savo-definitivno-otpisao-letosnje-pojacanje-392916.html"/>
        <a href="https://www.sportske.net/vest/domaci-fudbal/strahinji-pavlovicu-naglo-skocila-cena-bice-vrelo-u-humskoj-392849.html"/>
        <a href="https://www.sportske.net/vest/domaci-fudbal/sejduba-suma-se-oglasio-iz-malija-392848.html"/>
        <a href="https://www.sportske.net/vest/domaci-fudbal/sadik-govorio-za-italijanske-medije-milosevicu-i-rudiju-garsiji-duguje-sve-392822.html"/>
      </related>
    </article>
  </body>
</html>