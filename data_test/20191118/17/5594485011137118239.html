<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/putin-i-makron-provedokha-goreshch-razgovor-po-telefona_news710057.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T17:47:00+00:00"/>
    <meta property="og:title" content="Путин и Макрон проведоха горещ разговор по телефона"/>
    <meta property="og:description" content="Основното внимание бе обърнато на ситуацията в Украйна, като се взема предвид подготовката за срещата на върха, планирана за 9 декември в Париж, в &quot;Нормандския"/>
  </head>
  <body>
    <article>
      <h1>Путин и Макрон проведоха горещ разговор по телефона</h1>
      <h2>Основното внимание бе обърнато на ситуацията в Украйна, като се взема предвид подготовката за срещата на върха, планирана за 9 декември в Париж, в "Нормандския формат", се казва в изявление на Кремъл</h2>
      <address>
        <time datetime="2019-11-18T17:47:00+00:00">18 Nov 2019, 17:47</time>
      </address>
      <p>https://blitz.bg/svyat/putin-i-makron-provedokha-goreshch-razgovor-po-telefona_news710057.html Blitz.bg</p>
      <figure>
        <img src="https://static.blitz.bg/documents/thumbnails/730/201804/1525090155-768x432.jpg"/>
      </figure>
      <p><b>Руският президент Владимир Путин и френският президент Еманюел Макрон са обсъдили ситуацията в Украйна и Сирия в телефонен разговор преди срещата на върха на "Нормандската четворка", насрочена за 9 декември в Париж.</b><br/><br/>Това съобщиха от пресслужбата на Кремъл, цитирани от "<a href="https://www.focus-news.net/news/2019/11/18/2720736/tass-putin-i-makron-sa-obsadili-situatsiyata-v-ukrayna-i-siriya-v-telefonen-razgovor.html">Фокус</a>".<br/><br/>"Основното внимание бе обърнато на ситуацията в Украйна, като се взема предвид подготовката за срещата на върха, планирана за 9 декември в Париж, в "Нормандския формат", се казва в изявление на Кремъл.<br/><br/>„Беше подчертано и от двете страни, че провеждането на такава среща наистина трябва да допринесе за бързото и пълно прилагане на споразуменията от Минск“, се съобщава от пресслужбата на Кремъл.<br/><br/>"В този контекст се отбелязва необходимостта Киев да изпълнява задълженията си по политическите аспекти на вътрешното украинско уреждане на конфликта. На първо място, говорим за влизането в сила на закона за специалния статут на Донбас", се казва още от пресслужбата на руския лидер.<br/><br/>Двамата президенти по време на телефонния разговор са обсъдили и ситуацията в Сирия, като са постигнали съгласие за по-нататъшна координация между военните ведомства на двете страни за борба с тероризма в региона.<br/><br/>"По време на обсъждането на ситуацията в Сирия лидерите подчертаха голямото значение, (което те придават) на работата, започната от Конституционния комитет, както и за организацията на цялостна хуманитарна помощ за Сирия.<br/><br/>Те постигнаха съгласие за по-нататъшна координация между военните ведомства на Русия и Франция с цел ефективно противодействие на терористичната заплаха в региона," се казва в изявлението на президентската пресслужба.<br/><br/>Освен това в телефонния разговор, иницииран от френската страна, лидерите на двете страни са засегнали някои належащи въпроси на руско-френския диалог. „Постигнато е споразумение за продължаване на контактите в различни формати“, обобщи Кремъл.</p>
    </article>
  </body>
</html>