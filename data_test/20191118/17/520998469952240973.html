<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/u-chernivcyah-vidbuvsya-etap-zahidnoukrayinskoyi-debatnoyi-ligi-380489"/>
    <meta property="og:site_name" content="Погляд"/>
    <meta property="article:published_time" content="2019-11-18T17:37:00+00:00"/>
    <meta property="og:title" content="У Чернівцях відбувся етап Західноукраїнської дебатної ліги"/>
    <meta property="og:description" content="17 листопада 2019 року провели Чернівецький етап Західноукраїнської дебатної ліги за участю школярів та студентів Буковини та інших регіонів західної України"/>
  </head>
  <body>
    <article>
      <h1>У Чернівцях відбувся етап Західноукраїнської дебатної ліги</h1>
      <h2>У дебатах взяли участ школярі та студенти із західної України</h2>
      <address>
        <time datetime="2019-11-18T17:37:00+00:00">18 Nov 2019, 17:37</time>
      </address>
      <p>17 листопада 2019 року управління молоді та спорту обласної державної адміністрації спільно з Чернівецьким осередком дебатів «Федерації дебатів України» провели Чернівецький етап Західноукраїнської дебатної ліги за участю школярів та студентів Буковини та інших регіонів західної України. Про це повідомляє пресслужба Чернівецької ОДА.</p>
      <p>Захід відбувся на базі юридичного факультету Чернівецького національного університету ім. Ю.Федьковича. Серед суддів турніру - професійні дебатери зі Львова, Луцька та Києва, багаторазові призери, топ-спікери та переможці регіональних та Всеукраїнських дебатних турнірів - Ростислав Барабаш, Олександр Робулець, Чорнописький Василь, Ілона Бурч, Андрій Дульчак, Анастасія Лєснік, Роман Бобрівник і Анна Козловська.</p>
      <p>В турнірі взяли участь 20 команд, до складу яких увійшли досвідчені гравці і новачки у дебатах з областей західної України. Дебатували учасники на теми соціальних мереж, процесів декомунізації, призову у воєнний час, а також висловлювали свої аргументи про легалізацію ігрового бізнесу в Україні.</p>
      <p>По завершенню заходу учасники отримали відповідні сертифікати, а подяки вручили усім причетним до організації турніру, суддям та організатором.</p>
      <related>
        <h4>Схожі записи</h4>
        <a href="https://pogliad.ua/news/education/studenti-navchalisya-ta-zmagalisya-u-osinniy-debatniy-shkoli-v-chernivcyah-379111"/>
        <a href="https://pogliad.ua/news/education/komanda-z-chnu-bere-uchast-u-zhenevi-v-sudovih-debatah-dlya-studentiv-pravnikiv-374739"/>
        <a href="https://pogliad.ua/news/sport/zmagannya-z-igrovih-estafet-proveli-u-bdmu-373857"/>
        <a href="https://pogliad.ua/news/chernivtsi/turnir-z-debativ-proveli-u-chernivcyah-363561"/>
      </related>
    </article>
  </body>
</html>