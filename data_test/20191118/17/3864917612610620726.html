<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2820680-na-pivdni-avstrii-snigopadi-ta-zlivi-perekriti-dorogi-vidrizani-sela-e-zertva.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T17:40:00+00:00"/>
    <meta property="og:title" content="На півдні Австрії - снігопади та зливи: перекриті дороги, &quot;відрізані&quot; села, є жертва"/>
    <meta property="og:description" content="У результаті сходження селевого потоку в федеральній землі Каринтія на півдні Австрії загинув один чоловік літнього віку, ще одна 79-річна жінка отримала важкі травми."/>
  </head>
  <body>
    <article>
      <h1>На півдні Австрії - снігопади та зливи: перекриті дороги, "відрізані" села, є жертва</h1>
      <h2>У результаті сходження селевого потоку в федеральній землі Каринтія на півдні Австрії загинув один чоловік літнього віку, ще одна 79-річна жінка отримала важкі травми.</h2>
      <address>
        <time datetime="2019-11-18T17:40:00+00:00">18 Nov 2019, 17:40</time>
      </address>
      <p>Про це повідомляє <a href="https://www.apa.at/Site/News.de.html?id=6551695352">Австрійське агентство преси (АРА).</a></p>
      <p>"Непогода призвела до першої жертви у понеділок в Каринтії. 79-річний чоловік пішов з життя після того, як його будинок в Бад Кляйнкірхгайм потрапив під селевий потік. У Бад Гастайн під час сходження селевого потоку була важко травмована 79-річна жінка", - йдеться у повідомленні.</p>
      <p>У результаті <a href="https://www.ukrinform.ua/tag-negoda">негоди</a> в деяких районах Каринтії перекритими залишаються автомобільні дороги та залізничні шляхи. Без електрики також залишаються близько 1400 домогосподарств в сусідньому регіоні Східний Тіроль. Через "велику воду" в ще одній федеральній землі – Зальцбургу – також частково перекриті деякі автомобільні та залізничні шляхи.</p>
      <figure>
        <iframe src="https://www.youtube.com/embed/L-Wx4S3b-Gk" width="560" height="315" data-service="Youtube" scrolling="no"/>
      </figure>
      <p>Разом із цим, висока загроза сходження лавин залишається в гірських районах у Верхній Каринтії, Східному Тіролі, Зальцбургу та деяких частинах Штирії. В окремих місцях проводяться контрольовані підриви для сходження лавин.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2818899-blekaut-u-francii-snigopad-zalisiv-bez-svitla-300-tisac-budinkiv.html">Блекаут у Франції: снігопад залишив без світла 300 тисяч будинків</a>
      </blockquote>
      <p>Як повідомляв Укрінформ, на південному-заході Австрії з четверга йшли сильні снігопади, місцями була ураганна буря. Через потепління в багатьох районах сніг перетворився на зливи.</p>
      <p>
        <i>Фото: apa.at</i>
      </p>
    </article>
  </body>
</html>