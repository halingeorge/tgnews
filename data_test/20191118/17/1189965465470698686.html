<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259708/manolada-meiothike-i-poini-toy-drasti-poy-pyrovolise-toys-ergates-otan-zitisan-ta-dedoyleymena-toys"/>
    <meta property="og:site_name" content="LiFO"/>
    <meta property="article:published_time" content="2019-11-18T17:01:00+00:00"/>
    <meta property="og:title" content="Μανωλάδα: Μειώθηκε η ποινή του δράστη που πυροβόλησε τους εργάτες όταν ζήτησαν τα δεδουλευμένα τους"/>
    <meta property="og:description" content="Ξανά στις δικαστικές αίθουσες της Πάτρας βρέθηκαν οι εργάτες που είχαν δεχθεί πυροβολισμούς όταν ζήτησαν τα δεδουλευμένα τους από τα φραουλοχώραφα στη Μανωλάδα"/>
  </head>
  <body>
    <article>
      <h1>Μανωλάδα: Μειώθηκε η ποινή του δράστη που πυροβόλησε τους εργάτες όταν ζήτησαν τα δεδουλευμένα τους</h1>
      <h2>Ξανά στις δικαστικές αίθουσες της Πάτρας βρέθηκαν οι εργάτες που είχαν δεχθεί πυροβολισμούς όταν ζήτησαν τα δεδουλευμένα τους από τα φραουλοχώραφα στη Μανωλάδα</h2>
      <address><time datetime="2019-11-18T17:01:00+00:00">18 Nov 2019, 17:01</time> by <a rel="author">NEWSROOM</a></address>
      <p>
        <b>Ξανά στις δικαστικές αίθουσες της Πάτρας βρέθηκαν τη Δευτέρα οι 35 εργάτες που δέχθηκαν πυροβολισμούς στη <a href="https://www.lifo.gr/tags/%CE%A5%CF%80%CF%8C%CE%B8%CE%B5%CF%83%CE%B7+%CE%9C%CE%B1%CE%BD%CF%89%CE%BB%CE%AC%CE%B4%CE%B1%CF%82">Μανωλάδα</a>, όταν ζήτησαν τα δεδουλευμένα τους από τα φραουλοχώραφα στα οποία εργάζονταν, το 2013.</b>
      </p>
      <p>Ειδικότερα, μετά από έξι χρόνια η υπόθεση που απασχόλησε έντονα την κοινή γνώμη έκλεισε οριστικά με τη σημερινή απόφαση του δικαστηρίου. Πρωτόδικα ο άνδρας που από την πρώτη στιγμή παραδέχθηκε την πράξη του είχε καταδικαστεί σε 14 χρόνια φυλάκιση, έμεινε στη φυλακή για 15 μήνες και στη συνέχεια υπήρξε μετατροπή της ποινής του σε εξαγοράσιμη, με 5 ευρώ για κάθε ημέρα της ποινής του. Ο κατηγορούμενος κρίθηκε ένοχος για 31 σωματικές βλάβες και του αναγνωρίστηκε το ελαφρυντικό της μετέπειτα καλής συμπεριφοράς. Kαταδικάστηκε σε 8 χρόνια φυλάκισης με την ποινή να είναι εξαγοράσιμη και με τη νέα απόφαση θα γλιτώσει το ποσό των 7.000 ευρώ.</p>
      <p>Σημειώνεται ότι πρόταση της εισαγγελέως ήταν να προσφέρει κοινωφελή εργασία αλλά τελικά θα δώσει τα χρήματα που αντιστοιχούν στην ποινή του. Όσον αφορά δε το σκέλος της εμπορίας ανθρώπων οι εργάτες των χωραφιών δικαιώθηκαν στο Ευρωπαϊκό δικαστήριο ενώ σήμερα δηλώνουν ότι δικαιώθηκαν και για τις σωματικές βλάβες παρά το γεγονός ότι η ποινή του δράστη μειώθηκε λόγω της αναγνώριση του ελαφρυντικού από το δικαστήριο. Λόγω του συγκεκριμένου περιστατικού οι συγκεκριμένοι μετανάστες νομιμοποιήθηκαν πήραν άδεια παραμονής.</p>
      <p>Σύμφωνα με το ilialive.gr o καταδικασθείς τον οποίο σήμερα εκπροσωπούσε ο δικηγόρος του στη δικαστική αίθουσα, βρίσκεται ως οικονομικός μετανάστης στην Αγγλία όπου εργάζεται ως μάγειρας σε ελληνικό εστιατόριο. Σύμφωνα με το ρεπορτάζ ο άνδρας όταν βγήκε από τη φυλακή εμφανίστηκε μετανιωμένος για ότι είχε κάνει.</p>
      <p>Με πληροφορίες από ilialive</p>
    </article>
  </body>
</html>