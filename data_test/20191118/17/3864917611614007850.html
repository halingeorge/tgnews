<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2820672-sud-vze-vivciv-visim-tomiv-dokaziv-u-spravi-omelana.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T17:25:00+00:00"/>
    <meta property="og:title" content="Суд вже вивчив вісім томів доказів у &quot;справі Омеляна&quot;"/>
    <meta property="og:description" content="Триває дослідження доказів у справі стосовно колишнього міністра інфраструктури Володимира Омеляна."/>
  </head>
  <body>
    <article>
      <h1>Суд вже вивчив вісім томів доказів у "справі Омеляна"</h1>
      <h2>Триває дослідження доказів у справі стосовно колишнього міністра інфраструктури Володимира Омеляна.</h2>
      <address>
        <time datetime="2019-11-18T17:25:00+00:00">18 Nov 2019, 17:25</time>
      </address>
      <p>Про це повідомляє Спеціалізована антикорупційна прокуратура у <a href="https://www.facebook.com/sap.gov.ua/">Facebook</a>.</p>
      <p>"У понеділок, 18 листопада 2019 року, за участю прокурора САП у Вищому антикорупційному суді продовжилося дослідження доказів у справі стосовно колишнього міністра інфраструктури України, обвинуваченого у декларуванні недостовірної інформації", - йдеться у повідомленні.</p>
      <p>Як зазначається, за результатами засідання досліджено 5 томів матеріалів. Загалом уже досліджено 8 з 29 томів доказів у справі.</p>
      <p>Наступне засідання відбудеться 19 листопада 2019 року, інформує САП.</p>
      <p>Як повідомляв Укрінформ, 6 листопада 2018 року пресслужба НАБУ заявила про завершення досудового розслідування стосовно міністра інфраструктури <a href="https://www.ukrinform.ua/tag-omelan">Володимира Омеляна</a> (уряд Володимира Гройсмана) за фактами можливого незаконного збагачення та декларування недостовірної інформації.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2808941-omelan-na-dopiti-rozpoviv-pro-vpliv-dubnevica-na-uz-genprokuror.html">Омелян на допиті розповів про вплив Дубневича на УЗ — ГПУ</a>
      </blockquote>
      <p>Солом'янський райсуд столиці у квітні закрив кримінальне провадження щодо Омеляна у частині незаконного збагачення, проте ухвалив призначити до розгляду справу міністра в частині декларування недостовірної інформації за двома епізодами.</p>
      <p>Зокрема, Омелян обвинувачується у тому, що, подаючи декларації за 2015 і 2016 роки, умисно вказав відомості, які відрізняються від достовірних на суму понад 3 млн гривень та 8 млн гривень відповідно.</p>
    </article>
  </body>
</html>