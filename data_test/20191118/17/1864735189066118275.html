<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/cronaca/commerciante-uccide-due-rapinatori-1.4894214"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-18T17:16:29+00:00"/>
    <meta property="og:title" content="Catania, commerciante uccise due rapinatori. Chiesti 17 anni"/>
    <meta property="og:description" content="Secondo la ricostruzione dei periti l'uomo dopo avere ingaggiato una colluttazione con i banditi li avrebbe feriti, ma i colpi mortali sarebbero stati esplosi mentre fuggivano"/>
  </head>
  <body>
    <article>
      <h1>Catania, commerciante uccise due rapinatori. Chiesti 17 anni</h1>
      <h2>Secondo la ricostruzione dei periti l'uomo dopo avere ingaggiato una colluttazione con i banditi li avrebbe feriti, ma i colpi mortali sarebbero stati esplosi mentre fuggivano</h2>
      <address><time datetime="2019-11-18T17:16:29+00:00">18 Nov 2019, 17:16</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4894263.1574097389!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>L'accusa ha chiesto 17 anni per il commerciante (ImagoEconomica)</figcaption>
      </figure>
      <p>Catania, 18 novembre 2019 - Il<b> gioielliere, Guido Gianni</b>, 58enne di Nicolosi, il 18 febbraio del <b>2008</b> sparò e <b>uccise due rapinatori</b> che avevano assaltato il suo negozio (Davide Laudani e Sebastiano Catania) e ne ferì un terzo (Fabio Pappalardo). L'accusa ha chiesto per il commerciante <b>diciassette anni di carcere.</b></p>
      <p>Il Pm nella requisitoria ha riconosciuto all'imputato le attenuanti generiche. Secondo la <b>ricostruzione dei periti medico legale e balistici</b> l'uomo dopo avere ingaggiato una colluttazione con i banditi li avrebbe feriti, ma i <b>colpi mortali sarebbero stati esplosi mentre fuggivano</b>. I legali del gioielliere, gli avvocati Orazio Gulisano e Michele Liuzzo, hanno sempre sostenuto la <b>tesi della legittima difesa</b> e della momentanea impossibilità di intendere e volere di Gianni, sconvolto dall'aggressione alla moglie. Il processo riprendera' il 25 novembre con le arringhe della difesa.</p>
      <p>Nel pomeriggio anche il leader leghista <b>Matteo Salvini</b> è intervenuto sulla vicenda, twittando: "La “giustizia” italiana chiede una condanna a 17 anni di galera per questo commerciante siciliano di 58 anni. Io invece <b>sto con lui</b>."</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>