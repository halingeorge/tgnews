<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cronache/2019/11/18/news/ilaria-cucchi-querela-matteo-salvini-frase-droga-fa-male-stefano-cucchi-1242145/"/>
    <meta property="og:site_name" content="Il Tempo"/>
    <meta property="article:published_time" content="2019-11-18T17:03:42+00:00"/>
    <meta property="og:title" content="Quella frase sulla droga, Ilaria Cucchi querela Salvini"/>
    <meta property="og:description" content="Dopo la sentenza che ha condannato i carabinieri per omicidio"/>
  </head>
  <body>
    <article>
      <h6 class="kicker">SCONTRO</h6>
      <h1>Quella frase sulla droga, Ilaria Cucchi querela Salvini</h1>
      <h2>Dopo la sentenza che ha condannato i carabinieri per omicidio</h2>
      <address>
        <time datetime="2019-11-18T17:03:42+00:00">18 Nov 2019, 17:03</time>
      </address>
      <p>Ilaria Cucchi querela Matteo Salvini per le parole espresse dal leader della Lega subito dopo la sentenza sulla morte di Stefano, dicendo che "se qualcuno ha usato violenza e ha sbagliato pagherà", ma che la vicenda "testimonia che la droga fa male sempre". "Il signor Matteo Salvini non può giocare sul corpo di Stefano Cucchi. Non posso consentirglielo. Questo era il suo volto quando io ed i miei genitori lo vedemmo all'obitorio il 22 ottobre del 2009. Questo era quel che rimaneva di Stefano. Dei suoi diritti. Della sua dignità di essere umano", scrive Ilaria su Facebook, allegando una foto di Stefano, privo di vita, con il volto irriconoscibile per i colpi ricevuti. </p>
      <p>"Immagino che questo post verrà oscurato da Facebook perché idoneo ad urtare la sensibilità di qualcuno mentre, viceversa, non vengono oscurati tutti i commenti ed i post di insulti e minacce e falsità che, molto bene organizzati, sono comparsi sui social dopo la presa di posizione pubblica dell'ex Ministro dell'Interno. Lo devo a mio fratello", prosegue Ilaria.</p>
      <related>
        <h4>Articoli Correlati</h4>
        <a href="https://tv.iltempo.it/video-news-by-vista/2019/11/15/video/cucchi-di-maio-salvini-dovrebbe-scusarsi-con-la-famiglia-1241115/"/>
        <a href="https://tv.iltempo.it/video-news-by-vista/2019/11/14/video/cucchi-salvini-caso-testimonia-che-droga-fa-male-sempre-1240509/"/>
        <a href="https://tv.iltempo.it/video-news-by-vista/2019/11/14/video/caso-cucchi-salvini-se-qualcuno-ha-sbagliato-giusto-che-paghi-1240507/"/>
      </related>
    </article>
  </body>
</html>