<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103184/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T17:37:39+00:00"/>
    <meta property="og:title" content="Туреччина заявила про готовність відновити військову операцію в Сирії"/>
    <meta property="og:description" content="Туреччина пригрозила відновити військову операцію “Джерело миру” в Сирії, якщо курдські формування не відведуть своїх бійців від турецько-сирійського кордону."/>
  </head>
  <body>
    <article>
      <h1>Туреччина заявила про готовність відновити військову операцію в Сирії</h1>
      <address>
        <time datetime="2019-11-18T17:37:39+00:00">18 Nov 2019, 17:37</time>
      </address>
      <p>Туреччина пригрозила відновити військову операцію "Джерело миру" в Сирії, якщо курдські формування не відведуть своїх бійців від турецько-сирійського кордону.</p>
      <p>Як повідомляє "Європейська правда", про це заявив міністр закордонних справ Туреччини Мевлют Чавушоглу виданню <a href="https://www.yenisafak.com/">"Yeni Safak"</a>.</p>
      <p>"США і Росія не виконали домовленості. Ми виконали свою частину. Якщо ми не отримаємо результат (відведення курдських формувань, - ред.), ми зробимо це знову", - сказала Чавушоглу.</p>
      <p>Як відомо, <b><a href="https://www.eurointegration.com.ua/news/2019/10/23/7102180/">Росія і Туреччина домовилися</a></b> про розподіл зон впливу у північній Сирії, що дозволило переважно припинити військові дії.</p>
      <p>Президенти Путін і Ердоган підписали спільний меморандум, у якому йшлося про спільне патрулювання підрозділів російської військової поліції і сирійської прикордонної служби на сирійському боці сирійсько-турецького кордону за межами зони операції Туреччини "Джерело миру".</p>
      <p>Генсек НАТО Єнс Столтенберг натякнув, що <b><a href="https://www.eurointegration.com.ua/news/2019/10/24/7102268/">він не проти</a></b> військової домовленості Туреччини з противником Альянсу Росією.</p>
    </article>
  </body>
</html>