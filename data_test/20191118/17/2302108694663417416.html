<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/ecaterina-andronescu-sustine-ca-semnatura-din-dreptul-numelui-sau-de-pe-contractul-cu-alexandru-cumpanasu-nu-este-a-sa-aveam-un-secretar-de-stat-care-raspundea-de-proiecte-europene.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-18T17:41:02+00:00"/>
    <meta property="og:title" content="Ecaterina Andronescu susține că semnătura din dreptul numelui său, de pe contractul cu Alexandru Cumpănașu, nu este a sa: Aveam un secretar de stat care răspundea de proiecte europene"/>
    <meta property="og:description" content="“Nu este pe niciunul dintre documente semnătura mea”, a declarat pentru Edupedu.ro fostul ministru al Educației Ecaterina Andronescu. Reacția vine la"/>
  </head>
  <body>
    <article>
      <h1> Ecaterina Andronescu susține că semnătura din dreptul numelui său, de pe contractul cu Alexandru Cumpănașu, nu este a sa: Aveam un secretar de stat care răspundea de proiecte europene </h1>
      <address><time datetime="2019-11-18T17:41:02+00:00">18 Nov 2019, 17:41</time> by <a rel="author">Raluca Pantazi</a></address>
      <p>
        <b>“Nu este pe niciunul dintre documente semnătura mea”, a declarat pentru Edupedu.ro fostul ministru al Educației Ecaterina Andronescu. Reacția vine la contractul dintre Ministerul Educației și ONG-ul condus de Alexandru Cumpănașu publicat în exclusivitate de Edupedu.ro, care poartă numele Ecaterinei Andronescu, o semnătură și ștampila Ministerului Educației.</b>
      </p>
      <p>Ecaterina Andronescu a declarat pentru Edupedu.ro că acordul de parteneriat, încheiat în timpul mandatului său de ministru între Ministerul Educației și ONG-ul Asociația pentru Implementarea Democrației condus de Alexandru Cumpănașu, putea fi semnat de secretarul său de stat pe fonduri europene, Petru Andea.</p>
      <p>“Aveam un sercretar de stat care răspundea de proiecte europene. Andea era secretarul de stat care răspundea de proiectele europene. Întotdeauna, pe documentele oficiale ale Ministerului Educației, se scrie numele ministrului și, în funcție de sectorul de activitate al fiecărui secretar de stat, fiecare poate să semneze. Și pentru asta are competențe date, deci nu a semnat ilegal”, a afirmat Andronescu.</p>
      <p>Întrebată dacă este de acord ca Ministerul pe care l-a condus să fi încheiat un contract pentru derularea proiectului finanțat european “Noi perspective în educație” cu o persoană acuzată că nu și-a terminat studiile universitare în țară, Ecaterina Andronescu a răspuns: “Nu știu acest contract și nici nu am citit. În documentul pe care l-ați publicat, m-am uitat pe semnături, pentru că nu îmi aduceam aminte să fi semnat. Nu, ca să fiu exactă, îmi aduc aminte bine aminte că nu am semnat”.</p>
      <ul>
        <li>
          <h4>
            <a href="https://www.edupedu.ro/ecaterina-andronescu-sustine-ca-semnatura-din-dreptul-numelui-sau-de-pe-contractul-cu-alexandru-cumpanasu-nu-este-a-sa-aveam-un-secretar-de-stat-care-raspundea-de-proiecte-europene/">Citește articolul integral pe Edupedu.ro</a>
          </h4>
        </li>
      </ul>
    </article>
  </body>
</html>