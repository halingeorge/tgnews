<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_stryyshchyni_mayzhe_5_tysyach_osib_zmozhe_progolosuvaty_na_pershyh_mistsevyh_vyborah_331033.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T17:36:00+00:00"/>
    <meta property="og:title" content="На Стрийщині майже 5 тисяч осіб зможе проголосувати на перших місцевих виборах"/>
    <meta property="og:description" content="29 грудня 2019 року, відбудуться перші вибори депутатів Нежухівської сільської ради і Нежухівського сільського голови Стрийського району. Про це Гал-інфо повідомили у прес-службі ЛОДА."/>
  </head>
  <body>
    <article>
      <h1>На Стрийщині майже 5 тисяч осіб зможе проголосувати на перших місцевих виборах</h1>
      <h2>29 грудня 2019 року, відбудуться перші вибори депутатів Нежухівської сільської ради і Нежухівського сільського голови Стрийського району. Про це Гал-інфо повідомили у прес-службі ЛОДА.</h2>
      <address>
        <time datetime="2019-11-18T17:36:00+00:00">18 Nov 2019, 17:36</time>
      </address>
      <p>Виборчий процес цих перших місцевих виборів у Нежухівській сільській обʼєднаній територіальній громаді розпочався 9 листопада, а наприкінці минулого тижня Стрийська районна виборча комісія своєю постановою сформувала Нежухівську сільську виборчу комісію у складі 9 осіб.</p>
      <p>За словами начальниці відділу адміністрування Державного реєстру виборців апарату Львівської облдержадміністрації Зоряни Павлів, Нежухівська СВК вже встигла провести перше засідання, як цього вимагає Закон України «Про місцеві вибори». До складу Нежухівської сільської об’єднаної територіальної громади увійшли: Нежухівська сільська рада (села Нежухів, Райлів), Голобутівська сільська рада (село Голобутів), Завадівська сільська рада (село Завадів), Заплатинська сільська рада (села Заплатин, Діброва), Ланівська сільська рада (село Ланівка).</p>
      <p>Зоряна Павлів додала, що сьогодні, 18 листопада, відділ ведення Державного реєстру виборців апарату Стрийської райдержадміністрації передав керівництву Нежухівської сільської ОТГ відомості Реєстру про кількість виборців, які проживають на території населених пунктів, що увійшли до громади. Загалом на цих місцевих виборах 29 грудня на Стрийщині матиме можливість проголосувати майже 5 тисяч виборців</p>
    </article>
  </body>
</html>