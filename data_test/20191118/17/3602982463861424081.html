<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/den-bosch-trainer-rijdt-naar-excelsior-en-zegt-sorry/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T17:25:02+00:00"/>
    <meta property="og:title" content="Den Bosch-trainer rijdt naar Excelsior en zegt ‘sorry’"/>
    <meta property="og:description" content="FC Den Bosch-trainer Erik van der Ven kwam maandag in Rotterdam sorry zeggen tegen Excelsior-voetballer Ahmad Mendes Moreira. Van der Ven maakte op Woudestein z’n excuses voor eerdere uitspraken. De 2 hebben het inmiddels bijgelegd. “Zo kan het dus ook”, zei Mendes Moreira vlak nadat hij Van der Ven een vriendelijke handdruk gaf. De trainer…"/>
  </head>
  <body>
    <article>
      <h1>Den Bosch-trainer rijdt naar Excelsior en zegt ‘sorry’</h1>
      <address>
        <time datetime="2019-11-18T17:25:02+00:00">18 Nov 2019, 17:25</time>
      </address>
      <p>
        <b>FC Den Bosch-trainer Erik van der Ven kwam maandag in Rotterdam sorry zeggen tegen Excelsior-voetballer Ahmad Mendes Moreira. Van der Ven maakte op Woudestein z’n excuses voor eerdere uitspraken. De 2 hebben het inmiddels bijgelegd.</b>
      </p>
      <p>"Zo kan het dus ook”, zei Mendes Moreira vlak nadat hij Van der Ven een vriendelijke handdruk gaf. De trainer van Den Bosch heeft in een gesprek met Mendes Moreira en Excelsior-trainer Ricardo Moniz spijt betuigd. Zondag noemde Van der Ven Moreira, die door FC Den Bosch-aanhangers racistisch bejegend werd, een ‘zielig mannetje’. Reden voor zijn uitspraak was de manier waarop de linksbuiten zijn doelpunt, met de handen achter zijn oren, vierde voor het vak van de M-Side, de Bossche harde kern.</p>
      <figure>
        <embed-post data-src="https://www.instagram.com/p/B5A7HnZJXw9" data-service="Instagram"/>
      </figure>
      <p><b>Boze reacties<br/></b>Van der Ven was zondag de sjaak op sociale media. Zijn uitspraken zorgden voor woedende reacties. Die waren zó erg dat de coach afgelopen nacht moest onderduiken, nadat zijn adres op internet kwam te staan en hij en zelfs zijn familieleden bedreigd werden. Daarvan heeft hij aangifte gedaan.<br/><br/><b>Onderzoeken<br/></b>Het OM doet inmiddels onderzoek naar de racistische geluiden, net als de KNVB en FC Den Bosch. Van der Ven wilde niet reageren na het gesprek. Ook Mendes Moreira vond dat er genoeg is gezegd. Zij wijzen naar het statement dat de clubs maandag gezamenlijk naar buiten brengen.</p>
    </article>
  </body>
</html>