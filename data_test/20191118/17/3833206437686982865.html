<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Ogromen-skandal-zree-v-Kyuchuka-Zastroyavat-mezhdublokova-gradinka-914786"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T17:14:00+00:00"/>
    <meta property="og:title" content="Огромен скандал зрее в Кючука! Застрояват междублокова градинка"/>
    <meta property="og:description" content="Огромен скандал назрява в &quot;Южен&quot;, научи Plovdiv24.bg. Причината е предстоящо строителството на жилищ..."/>
  </head>
  <body>
    <article>
      <h1>Огромен скандал зрее в Кючука! Застрояват междублокова градинка</h1>
      <address>
        <time datetime="2019-11-18T17:14:00+00:00">18 Nov 2019, 17:14</time>
      </address>
      <p>Огромен скандал назрява в "Южен", научи <b>Plovdiv24.bg</b>. Причината е предстоящо строителството на жилищна кооперация в междублоково пространство. За това съобщи общинският съветник от Демократична България Добромира Костова, която качи и снимки в социалните мрежи.</p>
      <p>Реакцията бе мигновена, мрежата е залята с негативни коментари за поредното застрояване на зелени площи в задъхващият се район "Южен".</p>
      <p>Застрояването на градинката между, близко отстоящи една от друга жилищни сгради, граничи с <b>градоустройствена порнография</b>.</p>
      <p>Имотът се намира на метри от кметството  на района зад. т.нар. Юбилеен блок и Търговския център в квартала и досега се ползва като свободна зелена площ от живеещите. Ограден е с подвижна ограда в неделя, което е допълнително смущаващо обстоятелство, разтревожило хората от съседните блокове.</p>
    </article>
  </body>
</html>