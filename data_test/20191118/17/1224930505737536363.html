<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/pershi-lastivki-pershi-vidguki-glyadachiv-pro-novij-ukrayinskij-serial_n169762"/>
    <meta property="og:site_name" content="Радіо Максимум"/>
    <meta property="article:published_time" content="2019-11-18T17:04:00+00:00"/>
    <meta property="og:title" content="Перші ластівки: відгуки глядачів про новий український серіал - Радіо Максимум"/>
    <meta property="og:description" content="На Новому каналі стартує серіал 'Перші ластівки', який має всі шанси стати новим хітом телебачення. Українські зірки та користувачі мережі вже подивились першу серію. Дізнайтесь їхню думку про молодіжний трилер!"/>
  </head>
  <body>
    <article>
      <h1>Перші ластівки: відгуки глядачів про новий український серіал - Радіо Максимум</h1>
      <address><time datetime="2019-11-18T17:04:00+00:00">18 Nov 2019, 17:04</time> by <a rel="author">Русінкевич Тетяна</a></address>
      <p>
        <b>На Новому каналі стартує серіал "Перші ластівки", який має всі шанси стати новим хітом телебачення. Українські зірки та користувачі мережі вже подивились першу серію. Дізнайтесь їхню думку про молодіжний трилер!</b>
      </p>
      <p>Серіал "Перші ластівки" розкриває больові точки нашого життя, розповідаючи про реалії підлітків і їхні стосунки з дорослими. У молодіжному трилері йдеться про підліткову депресію, схильність до суїциду, самотність, а також про ЛГБТ, булінг в школі та проблеми батьків-дітей.</p>
      <related>
        <h4>Це цікаво:</h4>
        <a href="https://maximum.fm/pershi-lastivki-1-seriya-divitis-onlajn-novij-serial-pro-shkolu_n169431"/>
      </related>
      <p>Глядачів стрічки шокує реалістичність та проблематика порушених проблем.</p>
      <p>"Такий серіал актуальний уже кілька років. Нарешті він знятий і буде показаний публіці. Це мало статись давно, але водночас – цього могло й не статись, адже там порушені теми, про які не прийнято говорити публічно... <b>Це теми, які відкривають очі на неуважність та безвідповідальність дорослих. </b>Я точно знаю, що я побачу там не тільки себе, а й багато картин зі свого дитинства", – ділиться враженнями ведуча <b>Маша Єфросиніна</b>.</p>
      <p>
        <i>Дивитись онлайн трейлер серіалу Перші ластівки:</i>
      </p>
      <figure>
        <iframe src="https://www.youtube.com/embed/R9EwTwIaQjI" width="640" height="360" data-service="Youtube" scrolling="no"/>
      </figure>
      <p>"Тема булінгу була актуальною завжди, тож я рада, що її почали висвітлювати. У мене теж була ситуація, яка дала зрозуміти, що таке булінг. Дівчинка-старшокласниця, яка мене практично не знала, вирішила, що це нормально – взяти мене, п'ятикласницю, за чучерипки, спустити сходами і вдарити об стіну. Я знаю, що це таке і наскільки воно відбивається в майбутньому. У мене було це одноразово, а є діти, які страждають від цього постійно", – зазначила зіркова співачка та блогерка <b>Jerry Heil</b>.</p>
      <blockquote>Я шокована через те, настільки сильно все знято. Я настільки пишаюсь зараз нашим, українським... У мене справді пробігали мурашки від деяких сцен і моментів. Я дуже рада, що в нас виходить таке кіно, яке дозволить задуматись і батькам, і дітям, – додала блогерка <b>Таня Пренткович</b>.</blockquote>
      <figure>
        <iframe src="https://www.youtube.com/embed/PPnva0Y1TpQ" width="640" height="360" data-service="Youtube" scrolling="no"/>
      </figure>
      <p>Блогер та кінооглядач <b>Тайлер Андерсон</b> з Geek Journal теж у захваті від серіалу.</p>
      <p>"Це той випадок, коли <b>зрадофільства не буде.</b> Мої очікування від серіалу були дуже високими і я боявся, що це зіграє злий жарт зі мною. Але, якщо перебороти перші 15-20 хвилин першої серії, то далі починається суцільна шикарність. Особливо радує сценарій та гра акторів", – резюмує Тайлер.</p>
      <figure>
        <iframe src="https://www.youtube.com/embed/z9mUuL7YgGg" width="640" height="360" data-service="Youtube" scrolling="no"/>
      </figure>
      <p>Глядачі залишають захоплені відгуки у коментарях під першою серією "Перших ластівок" на YouTube.</p>
      <p>"<b>Це найкраще, що знімали в Україні.</b> Рівень – американського серіалу. Дуже достойно!" – пише глядачка Наталія Стрілець.</p>
      <p>"На моменті "чи нам всім поздихати, щоб ви нас помітили" – прям мурашки по шкірі пішли", – доповнює morozova.</p>
      <blockquote>Я не вірила, поки сама не подивилася, – але це крутий серіал. Невже дожили, що наші знімають ось так? – пише Тетяна Польова.</blockquote>
      <figure>
        <img src="https://maximum.fm/uploads/640w_DIR/media_news/2019/11/5dd2b22662190687670424.jpeg"/>
      </figure>
      <p>"Як же подобається слухати молодіжний сленг, а не завчені правильні слова, які звучать дуже штучно", – додає Marta Zherebuh.</p>
      <p>"Так вдало підібраний акторський склад, сцени не затягнуті, сюжет динамічний. Мова красива, діалог не тупі. Неочікувано якісний продукт!" – наголошує daisy bell.</p>
      <blockquote>Цей серіал обов'язково потрібно дивитися батькам. Після першої серії в мене аж мурашки по шкірі. Ми хочемо бачити своїх дітей ідеальними, без вад і помилок, ми даємо їм гроші, а не увагу, – робить висновки Tanj Povh.</blockquote>
      <figure>
        <img src="https://maximum.fm/uploads/640w_DIR/media_news/2019/11/5dd2b226c376b530735497.jpeg"/>
        <figcaption>Актори Перших ластівок</figcaption>
      </figure>
      <p>"Всю серію проревіла... Жорстко вийшло, але правдиво. Дивитимусь далі", – не стримує емоцій ReservoirThing.</p>
      <p>"Єдиний український проєкт, який справді зачепив",<b> "Нетфлікс, бійся, у тебе новий конкурент</b>", – коротко підсумовують глядачі.</p>
      <p>Звісно, є й ті, кому стрічка не надто сподобалась.</p>
      <p>"Трохи запізніла тема Синього кита, але все одно круто", – вважає Zlata Zubkova.</p>
      <blockquote>Дуже поганий настрій після серіалу, дуже напружена обстановка, – зазначає Dar iiia.</blockquote>
      <figure>
        <img src="https://maximum.fm/uploads/640w_DIR/media_news/2019/11/5dd2b225de969881576098.jpg"/>
      </figure>
      <p>"Фільм дійсно цікавий, але після перегляду почуваюсь пригніченою, мене переповнюють негативні почуття", – погоджується Asýä_ kłěr.</p>
      <p>"Я звичайно поважаю думку інших, але все ж, може, треба робити життєрадісний контент, а не дічь, яка буде тільки підштовхувати людей до цієї самої дічі. Бажаю розвитку українському кінематографу", – додає GREEN Animations.</p>
      <p>
        <i>А ви вже бачили 1 серію трилера? Діліться своїми враженнями у коментарях!</i>
      </p>
      <related>
        <h4>Читайте також:</h4>
        <a href="https://maximum.fm/pershi-lastivki-data-vihodu-ta-grafik-serij-novogo-serialu-pro-shkolu_n168269"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/mizhnarodnij-den-cholovikiv-privitannya-prikolni-sms-i-kartinki_n169811"/>
        <a href="https://maximum.fm/muzika-serialu-pershi-lastivki-sluhati-onlajn-usi-saundtreki-i-pisni_n169808"/>
        <a href="https://maximum.fm/shcho-take-esim-use-shcho-potribno-znati-pro-virtualnu-sim-kartu_n169794"/>
      </related>
    </article>
  </body>
</html>