<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/18/ilaria-cucchi-querela-matteo-salvini-ecco-perche/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-18T17:30:32+00:00"/>
    <meta property="og:title" content="Ilaria Cucchi querela Matteo Salvini: ecco perché"/>
    <meta property="og:description" content="La sorella di Stefano Cucchi, morto nel 2009 dopo un pestaggio da parte di due Carabinieri, ha deciso di querelare il leader della Lega Matteo Salvini."/>
  </head>
  <body>
    <article>
      <h1>Ilaria Cucchi querela Matteo Salvini: ecco perché</h1>
      <address><time datetime="2019-11-18T17:30:32+00:00">18 Nov 2019, 17:30</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/11/img800-salvini-l-italia-chieder-scusa-punedo-i-colpevoli-139158.jpg"/>
      </figure>
      <p>
        <b>La sorella di Stefano Cucchi, morto nel 2009 dopo un pestaggio da parte di due Carabinieri, ha deciso di querelare il leader della Lega Matteo Salvini.</b>
      </p>
      <p><a href="https://www.viagginews.com/2019/11/16/ilaria-cucchi-frase-choc-fama-soldi/">Ilaria Cucchi</a> parla di “atto dovuto” nei confronti della memoria del fratello Stefano e dei suoi genitori nell’annunciare una querela a Matteo Salvini. A prescindere da come potrà finire un eventuale processo a carico dell’ex ministro dell’Interno dell’Interno e leader della Lega, se e quando ci si arriverà. Al centro della querelle c’è il commento del capo del Carroccio dopo la <a href="https://www.viagginews.com/2019/11/14/stefano-cucchi-2-carabinieri-condannati-12-anni/">condanna di due Carabinieri</a> per omicidio preterintenzionale: “La droga fa male”.</p>
      <p>Se vuoi seguire tutte le nostre notizie in tempo reale<b> <a href="https://bit.ly/ViaggiGoogleNews">CLICCA QUI</a></b></p>
      <figure>
        <img src="https://www.viagginews.com/wp-content/uploads/2019/11/download-7.jpg"/>
      </figure>
      <h3>La nuova battaglia tra Cucchi e Salvini</h3>
      <p>Ilaria Cucchi e il suo avvocato, nonché compagno, <a href="https://www.viagginews.com/2019/10/27/fabio-anselmo-chi-e-compagno-ilaria-cucchi/">Fabio Anselmo</a> presenteranno una denuncia contro <a href="https://www.viagginews.com/2019/11/14/matteo-salvini-bologna-diretta-comizio-proteste-video/">Matteo Salvini</a> per diffamazione non solo alla memoria di Stefano Cucchi, ma anche alla sua famiglia, “parte offesa” dalle frasi dell’ex ministro e vicepremier del governo Conte 1. Un atto dovuto, si diceva, anche a tutela della dignità dei genitori che con sofferenza anche fisica, coraggio e costanza hanno portato avanti la domanda di verità e giustizia.</p>
      <p>Secondo l’accusa, ipotizzare o lasciar credere che a far morire Stefano Cucchi, dieci anni fa, sia stato l’uso o lo spaccio di stupefacenti significa accusare in qualche modo i genitori e la sorella di averlo abbandonato su quella strada, come dimostrerebbero tra l’altro le reazioni (anche sarcastiche) che si sono accumulate sui social dopo le controverse parole di Salvini. Quando invece Stefano è morto a causa le lesioni provocate dal pestaggio di due dei carabinieri che l’avevano fermato.</p>
      <figure>
        <img src="https://www.viagginews.com/wp-content/uploads/2019/11/Ilaria-Cucchi-Meteoweek.com_.jpg"/>
      </figure>
      <p>EDS</p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/19/serena-grandi-volto-insanguinato-cosa-successo-video/"/>
        <a href="https://www.viagginews.com/2019/11/19/polmoni-carbonizzati-immagine-spot-contro-fumo/"/>
        <a href="https://www.viagginews.com/2019/11/19/rimborsopoli-piemonte-assolto-leghista-molinari/"/>
      </related>
    </article>
  </body>
</html>