<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378122/eytlilerin-temsilcisinden-erdoganin-restine-yanit-geldi"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T17:02:00+00:00"/>
    <meta property="og:title" content="EYT'lilerin temsilcisinden Erdoğan'ın restine yanıt geldi"/>
    <meta property="og:description" content="Emeklilikte Yaşa Takılanlar Sosyal Yardımlaşma ve Dayanışma Derneği Başkanı Gönül Boran Özüpak, sosyal medya hesabından yaptığı açıklamada &quot;Söylemler bizi davamızdan vazgeçiremez, vazgeçmeyiz&quot; dedi."/>
  </head>
  <body>
    <article>
      <h1>EYT'lilerin temsilcisinden Erdoğan'ın restine yanıt geldi</h1>
      <h2>Emeklilikte Yaşa Takılanlar Sosyal Yardımlaşma ve Dayanışma Derneği Başkanı Gönül Boran Özüpak, sosyal medya hesabından yaptığı açıklamada "Söylemler bizi davamızdan vazgeçiremez, vazgeçmeyiz" dedi.</h2>
      <address>
        <time datetime="2019-11-18T17:02:00+00:00">18 Nov 2019, 17:02</time>
      </address>
      <p>Türkiye'nin gündeminde uzun bir süredir emeklilikte yaşa takılanlar var. Özellikle seçim dönemlerinde yapılan mitinglerle kendilerinden söz ettiren EYT'lilere kötü haber geldi.</p>
      <h3>ERDOĞAN NOKTAYI KOYDU</h3>
      <p>Hafta sonu bir açılış programına katılan Cumhurbaşkanı Erdoğan, burada yaptığı değerlendirmede herkesin vakti geldiğinde emekli olması gerektiğini savundu. Milletin zararına olan bir şeyi yapmayacaklarını vurgulayan Erdoğan, "Tutturmuşlar EYT, İskandinav ülkeleri bu sistemle battı. Milletimizin zararına olan bir şeye yokum. Seçim kaybetsek de yokum. Bizim ülkenin başına da bu erken emekliliği dolayanlar maalesef bunun bedelini ödeyecekler ve ödediler." ifadelerini kullanarak tartışmalara noktayı koydu.</p>
      <h3>EYT'LİLERDEN YANIT GELDİ</h3>
      <p>Erdoğan'ın EYT konusunda tavrını net bir şekilde ortaya koymasına rağmen, EYT'liler vazgeçmedi. Emeklilikte Yaşa Takılanlar Sosyal Yardımlaşma ve Dayanışma Derneği (EYT-SYDD) Başkanı Gönül Boran Özüpak, Twitter hesabından açıklama yaptı. EYT'nin kazanılmış bir anayasal hak olduğunu belirten Özüpak, "Söylemler bizi davamızdan vazgeçiremez, vazgeçmeyiz. Son sözü EYT söyleyecek." ifadelerini kullandı.</p>
    </article>
  </body>
</html>