<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/iz-amerike-se-je-javil-kris-posnetek-vam-bo-ogrel-srce-250454"/>
    <meta property="og:site_name" content="Slovenske novice"/>
    <meta property="article:published_time" content="2019-11-18T17:27:00+00:00"/>
    <meta property="og:title" content="Iz Amerike se je oglasil Kris: posnetek vam bo ogrel srce"/>
    <meta property="og:description" content="Mali Kris Zudich, ki je združil vso Slovenijo, je v Los Angelesu, kjer skupaj z materjo Ano Jerak in očetom čakajo na dozo zdravila, se je oglasil s prisrčnim posnetkom. Na kliniki so že opravi..."/>
  </head>
  <body>
    <article>
      <h1>Iz Amerike se je oglasil Kris: posnetek vam bo ogrel srce</h1>
      <h2>Ljubka družinica se je posnela, glavno besedo je imel Kris. </h2>
      <address><time datetime="2019-11-18T17:27:00+00:00">18 Nov 2019, 17:27</time> by <a rel="author">P. K.</a></address>
      <p>Mali <b>Kris Zudich</b>, <a href="https://www.slovenskenovice.si/tag/kris-zudich">ki je združil vso Slovenijo</a>, je v Los Angelesu, kjer skupaj z materjo <b>Ano Jerak </b>in očetom čakajo na dozo zdravila, se je oglasil s prisrčnim posnetkom. Na kliniki so že opravili preiskave, da se bodo lahko odločili, kdaj mu bodo aplicirali več kot dva milijona evrov vredno zdravilo, ki naj bi ustavilo napredovanje njegove bolezni. Če bo šlo vse po sreči, bi se to lahko zgodilo še ta mesec.<br/> </p>
      <hr/>
      <p>Preberite tudi: <a href="https://www.slovenskenovice.si/novice/slovenija/clanek/foto-malemu-krisu-vzeli-pet-epruvetk-krvi-tako-je-reagiral-249227">FOTO: Malemu Krisu vzeli pet epruvetk krvi, tako se je odzval</a></p>
      <hr/>
      <p>Na posnetku so se iskreno zahvalili vsem dobrim ljudem, oglasil pa se je tudi Kris. V njegovem imenu se je vsem podpornikom in donatorjem zahvalila mati, ki upa da bo zdravilo kmalu pripravljeno. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F2040878719554981%2Fvideos%2F536080070284462%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <h3>Dobrodelnost Slovencev je pomagala Krisu</h3>
      <p>Potem ko smo v Slovenskih novicah 24. septembra objavili zgodbo o Krisu (drugi rojstni dan ima 28. januarja 2020), ki ima slovensko in italijansko državljanstvo, smo s prošnjo za pomoč pri nakupu najdražjega enkratnega odmerka zdravila zolgensma sprožili največjo humanitarno akcijo v Sloveniji do sedaj. <br/><br/>Za Krisa, ki se je rodil z živčno-mišično boleznijo, okvarjen ima namreč tako imenovani gen SMN1, ki tvori beljakovine za ščitenje motoričnih nevronov, je bilo v pičlih 150 urah zbrano 2.300.000 evrov, do 1. oktobra pa celo 3.714.000 evrov. </p>
    </article>
  </body>
</html>