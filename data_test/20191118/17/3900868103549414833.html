<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562113/epeisodia-zwgrafoy-steiliaria-sidera-kai-machairia-ta-polemofodia-twn-opadwn-16-syllipseis-pics-"/>
    <meta property="og:site_name" content="NOOZ."/>
    <meta property="article:published_time" content="2019-11-18T17:23:00+00:00"/>
    <meta property="og:title" content="Επεισόδια Ζωγράφου: Στειλιάρια, σίδερα και μαχαίρια τα &quot;πολεμοφόδια&quot; των οπαδών - 16 συλλήψεις [pics]"/>
    <meta property="og:description" content="Στη δημοσιότητα έδωσε η ΕΛ.ΑΣ τα αντικείμενα που βρέθηκαν στην κατοχή των οπαδών, που πρωταγωνίστησαν στα σοβαρά επεισόδια στην περιοχή του Ζωγράφου, το απόγευμα του Σαββάτου, λίγο μετά τον αγώνα βόλεϊ γυναικών μεταξύ Ηλυσιακού κι Ολυμπιακού, στο κλειστό γυμναστήριο Ιλισίων."/>
  </head>
  <body>
    <article>
      <h1>Επεισόδια Ζωγράφου: Στειλιάρια, σίδερα και μαχαίρια τα "πολεμοφόδια" των οπαδών - 16 συλλήψεις [pics]</h1>
      <address>
        <time datetime="2019-11-18T17:23:00+00:00">18 Nov 2019, 17:23</time>
      </address>
      <p>
        <b>Στη δημοσιότητα έδωσε η ΕΛ.ΑΣ τα αντικείμενα που βρέθηκαν στην κατοχή των οπαδών, που πρωταγωνίστησαν στα σοβαρά επεισόδια στην περιοχή του Ζωγράφου, το απόγευμα του Σαββάτου, λίγο μετά τον αγώνα βόλεϊ γυναικών μεταξύ Ηλυσιακού κι Ολυμπιακού, στο κλειστό γυμναστήριο Ιλισίων.</b>
      </p>
      <p>Όπως έκανε γνωστό, πριν την έναρξη του αγώνα, ομάδα περίπου 200 οπαδών, που είχαν μεταβεί στην περιοχή, συγκεντρώθηκαν εντός της Πανεπιστημιούπολης και από εκεί, έχοντας καλυμμένα τα χαρακτηριστικά του προσώπου τους και κρατώντας διάφορα αντικείμενα κινήθηκαν προς το πάρκο, πλησίον του οποίου στεγάζονται γραφεία συνδέσμου άλλης ομάδας.</p>
      <p>Ταυτόχρονα, έξω από τον σύνδεσμο συγκεντρώθηκαν περίπου 100 οπαδοί, οι οποίοι μετέβησαν στο πάρκο για να συμπλακούν με τους εν λόγω 200 οπαδούς της αντίπαλης ομάδας.</p>
      <p>Κατά τη διάρκεια της συμπλοκής έγιναν εκατέρωθεν ρίψεις φωτοβολίδων χειρός και ευθείας βολής, αυτοσχέδιων εμπρηστικών μηχανισμών και πετρών, ενώ χρησιμοποιήθηκαν στειλιάρια, σίδερα, μαχαίρια, καθώς και άλλα αντικείμενα.</p>
      <figure>
        <img src="https://www.nooz.gr/Multimedia/2019/11/193d7f66-2703-4b78-88ae-1093b136a04e.jpg"/>
      </figure>
      <figure>
        <img src="https://www.nooz.gr/Multimedia/2019/11/e748c309-c866-4a91-9449-7f760d073973.jpg"/>
      </figure>
      <figure>
        <img src="https://www.nooz.gr/Multimedia/2019/11/3036c688-3413-443d-8b4d-0abf78f38ad4.jpg"/>
      </figure>
      <hr/>
      <p>
        <a href="https://www.nooz.gr/sports/1561898/skines-tromoy-agrio-xylo-olympiakwn-panathinaikwn-stoy-zwgrafoy">
          <b>Σκηνές τρόμου: Άγριο ξύλο Ολυμπιακών - Παναθηναϊκών στου Ζωγράφου</b>
        </a>
      </p>
      <hr/>
      <h3>16 συλλήψεις</h3>
      <p>Με επέμβαση των αστυνομικών δυνάμεων συνελήφθησαν 16 άτομα που συμμετείχαν στις συμπλοκές.</p>
      <p>Με τη δικογραφία που σχηματίσθηκε σε βάρος τους, από την Υποδιεύθυνση Αντιμετώπισης Βίας στους Αθλητικούς Χώρους της Διεύθυνσης Ασφάλειας Αττικής, οι συλληφθέντες οδηγήθηκαν στον εισαγγελέα Πλημμελειοδικών Αθηνών, ο οποίος τους παρέπεμψε για κυρία ανάκριση.</p>
      <related>
        <a href="https://www.nooz.gr/sports/1561898/skines-tromoy-agrio-xylo-olympiakwn-panathinaikwn-stoy-zwgrafoy"/>
        <a href="https://www.nooz.gr/sports/1561963/binteo-poy-sokarei-apo-tin-chthesini-dienexi-twn-choyligkan-stoy-zwgrafoy-%7Bvid%7D"/>
      </related>
    </article>
  </body>
</html>