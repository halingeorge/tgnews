<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/18/brusszeli-gyors-europaban-biznak-a-palesztinok"/>
    <meta property="og:site_name" content="euronews"/>
    <meta property="article:published_time" content="2019-11-18T17:04:14+00:00"/>
    <meta property="og:title" content="Brüsszeli gyors: Európában bíznak a palesztinok"/>
    <meta property="og:description" content="Tudósítónk helyszíni riportjából kiderült, milyen segélyprogramokat finanszíroz az Európai Unió Ciszjordániában"/>
  </head>
  <body>
    <article>
      <h1>Brüsszeli gyors: Európában bíznak a palesztinok</h1>
      <address><time datetime="2019-11-18T17:04:14+00:00">18 Nov 2019, 17:04</time> by <a rel="author">Zsíros Sándor</a></address>
      <p>A megszállt palesztin területekről nézve egyre csökken az önálló állam felállításának az esélye.</p>
      <p>Tudósítónk, Isabel Marques da Silva Ciszjordániában forgatott, ahol kiderült, milyen projekteket finanszírozz ott az Európai Unió.</p>
      <p>Az oktatásban látja a jövőt a palesztin kormány.</p>
      <p>A szakminiszter Ciszjordániában avatott új iskolát, az építkezés az Európai Unió támogatásával valósult meg.</p>
      <p>Az Egyesült Államok tavaly megvágta a Palesztin Hatóságnak folyósított támogatást, így az Európai Unió lett a palesztinok legnagyobb donora.</p>
      <p>"A legnagyobb kihívás a gyermekeink szellemi, érzelmi és fizikai jólétének megteremtése. A szülők számára nagy nehézséget jelent az, hogy a mindennapokban valódi nehézségekkel találkoznak a gyermekek. Naponta élnek át traumákat, ez megterheli a közösséget és pszichológiai rendellenességekhez vezet" - mondta Marwan Awartani palesztin oktatási miniszter.</p>
      <p>Néhány kilométerre innen áll az al-Ayda menekülttábor.</p>
      <p>A területet falak veszik körül, időről időre behatol ide az izraeli hadsereg.</p>
      <p>A tábor egyik lakója azt meséli, az itt élő könnyen találhatják börtönben önmagukat.</p>
      <p>Őt például 14 évesen zárták be.</p>
      <p>"Amikor börtönben voltam, egy egy méterszer egyméteres lyuk volt a helyem. Olyan volt, amint egy sírhely. Három hónapot és tíz napot töltöttem ott. Azóta sok helyen fájdalmaim vannak" - mondta Ali Eid Abuaker.</p>
      <p>Allegra Pacheco segít a traumák feldolgozásában. Ő vezeti az Esz palesztin menekültekkel foglalkozó ügynökségét, amely 1950 óta működik.</p>
      <p>"Sokszor vetnek be hanggránátot, könnygázt, különféle helyeken hajtanak végre letartóztatásokat. Néha elvisznek egy gyereket és másnap elengedik. Néha viszont adminisztratív fogságba kerül, azzal hónapokig bent tarthatják vádak nélkül" - mondta az Ensz szakértője, Allegra Pacheco.</p>
      <p>A Palesztin Hatóság azt szeretné, ha Európa a humanitárius segítségen felül is szerepet vállalna.</p>
      <p>"Megragadom az alkalmat, hogy felszólítsam az Európai Uniót arra, hogy álljanak azon országok élére, amelyek két állammal oldanák meg a válságot. Ha Trump elnök nem látja a valóságot, el fog bukni" - mondta a Palesztin Hatóság miniszterelnöke.</p>
      <p>Az Egyesült Államok inkább az arab-régióban végrehajtott befektetésekkel segítené a békefolyamatot.</p>
      <p>Izrael közben azzal érvel, hogy az arab országoknak el kell ismerniük a zsidó állam jogát a létezéshez.</p>
      <p>Ebben segíthet az amerikai terv - mondta egy izraeli professzor.</p>
      <p>"Egyelőre fölösleges belemenni a részletekbe, hiszen a következő öt évben nem jön létre a két állam-megoldás. Ebben az esetben az a kérdés marad, hogy mit tehetünk ezért a végkifejletért. Az öböl menti országok bevonása és az Izraellel meglévő kapcsolataik javítása olyasmi, amit Izrael pozitívan értékelhet és cserébe javíthatja a palesztinok utazási feltételeit, befagyaszthatja a telepépítéseket és visszaadhatja azokat a ciszjordániai területeket, amelyek ma izraeli civil fennhatóság alatt állnak" - mondta a professzor, Jonathan Rynhold.</p>
      <p>A rendezés előtt álló legnagyobb akadály az izraeli telepek kérdése, illetve az, hogy Izrael a saját fővárosának tartja Jeruzsálemet.</p>
      <p>A palesztinok szerint viszont a város keleti fele az övék.</p>
      <p>Itt azonban továbbra is folynak a kilakoltatások.</p>
      <p>Ezt a családot is a hajléktalanság fenyegeti.</p>
      <p>"Nem feledjük el, mit tettek. Nem csak a családommal, hanem másokkal is itt Jeruzsálemben. Nem felejtjük el. És nincs megoldás a problémánkra" - mondta egy menekült, Mouhamad Al Sabbagh.</p>
      <p>A palesztin kérdés közben az unió egységét is próbára teszi: néhány tagállam ugyanis hajlandó lenne elismerni Jeruzsálemet Izrael fővárosaként.</p>
    </article>
  </body>
</html>