<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/kino/2019/11/18/pylno-uskorenie-izprevari-bitkata-za-miduei-v-sasht.430010"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T17:37:00+00:00"/>
    <meta property="og:title" content="&quot;Пълно ускорение&quot; изпревари &quot;Битката за Мидуей&quot; в САЩ"/>
    <meta property="og:description" content="Филмът с Крисчън Бейл и Мат Деймън оглави бокс офиса | Dnes.bg"/>
  </head>
  <body>
    <article>
      <h1>"Пълно ускорение" изпревари "Битката за Мидуей" в САЩ</h1>
      <h2>Филмът с Крисчън Бейл и Мат Деймън оглави бокс офиса</h2>
      <address><time datetime="2019-11-18T17:37:00+00:00">18 Nov 2019, 17:37</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Спортната драма "Пълно ускорение" оглави бокс-офис класацията на Северна Америка с приходи от 31 милиона щатски долара, съобщиха БТА, позовавайки се на световните информационни агенции.</p>
      <p>Отзивите за филма на режисьора Джеймс Манголд са отлични, а изпълнителите на главните роли Крисчън Бейл и Мат Деймън вече се смятат за претенденти за награда "Оскар".</p>
      <p>"Ангелите на Чарли" на Елизабет Банкс изостана назад с приходи от 8,6 милиона долара - много под очакваното и зае третото място. Макар и филмът да е със сравнително скромния бюджет от 48 милиона долара, дебютът му е много по-лош от този на филма с Камерън Диас, Дрю Баримор и Луси Лиу през 2000 г. - 40 милиона долара, а и от продължението от 2003 г. (37,6 милиона долара). Версията на Елизабет Банкс е още по-феминистична. От актьорите в главните роли само Кристен Стюарт е познато лице.</p>
      <p>На второ място в бокс-офис класацията на Северна Америка е "Битката за Мидуей" с приходи от 8,8 милиона долара.<br/>"Не си играй с огъня" зае четвъртото място с 8,6 милиона долара. Пети е "Последната Коледа" с 6,7 милиона долара.</p>
    </article>
  </body>
</html>