<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/18/abid-raja-i-2018-frykter-mer-sylvi-tilstander-enn-svenske-tilstander-i-norge-og-oslo-er-en-trygg-by/"/>
    <meta property="og:site_name" content="Document"/>
    <meta property="article:published_time" content="2019-11-18T17:42:15+00:00"/>
    <meta property="og:title" content="Abid Raja i 2018: – Frykter mer «Sylvi-tilstander» enn «svenske tilstander» i Norge, og Oslo er en trygg by"/>
    <meta property="og:description" content="Hvor lenge kan vi la faktaresistente politikere få ofre velgernes trygghet for egen politisk vinning? Stortingsrepresentant Abid Raja (V) sa for bare et år siden at han frykter mer «Sylvi-tilstander» enn «svenske tilstander» i Norge. Fortidens strutsepolitikk må få konsekvenser ved neste valg."/>
  </head>
  <body>
    <article>
      <h1>Abid Raja i 2018: – Frykter mer «Sylvi-tilstander» enn «svenske tilstander» i Norge, og Oslo er en trygg by</h1>
      <address><time datetime="2019-11-18T17:42:15+00:00">18 Nov 2019, 17:42</time> by <a rel="author">Henrik Sundt</a></address>
      <figure>
        <img src="https://www.document.no/wp-content/uploads/2019/08/abid-raja.jpg"/>
      </figure>
      <p>Hvor lenge kan vi la faktaresistente politikere få ofre velgernes trygghet for egen politisk vinning? Stortingsrepresentant Abid Raja (V) sa for bare et år siden at han frykter mer «Sylvi-tilstander» enn «svenske tilstander» i Norge. Fortidens strutsepolitikk må få konsekvenser ved neste valg.</p>
      <p>Internett glemmer aldri, og hva våre folkevalgte sa, mente og gjorde i går, møter dem med full tyngde i dag: All informasjon er bare et par tastetrykk unna.</p>
      <p>Våre politikeres viktigste oppgave er å gi landets borgere best mulig beskyttelse, i ordets vide forstand. Det vil være viktig å følge og analysere innen- og utenlandske trender, for på best mulig måte å kunne legge opp en politikk som verner om borgernes ve og vel.</p>
      <p>Politikere som tror at Norge er et evig annerledesland som ikke vil bli påvirket av globale, regionale eller nasjonale trender, har derfor ingen ting å gjøre i rollen som folkevalgt. De vil ikke være i stand til å sette borgernes sikkerhet og velferd først. Både klima og migrasjon følger globale og regionale trender, og en politiker som bare er opptatt av klima, men ikke migrasjon, har simpelthen ikke skjønt stort.</p>
      <p>Abid Raja, Venstres selvoppnevnte <a href="https://www.nettavisen.no/nyheter/spokefull-abid-raja---jeg-er-jo-en-los-kanon-pa-dekk/3423868976.html">løse kanon på dekk</a>, er politikeren som gir og gir. Hans historie i mediene er en nesten utømmelig kilde til selvskadende etterpåklokskap av typen «when the shit hits the fan». I en debatt med Sylvi Listhaug på NRK for bare et drøyt år siden, plukker vi ut følgende:</p>
      <blockquote>Ifølge Raja bør Sverige holdes utenfor den norske debatten.<br/><br/>– Hver gang Listhaug bringer inn svenske tilstander i den norske debatten, forvrenger hun debatten og dikter opp en forestilling. Dette skjer ikke i Norge. Vi er ikke i nærheten av svenske tilstander i Norge, sa Venstres stortingsrepresentant.<br/><br/>– Svenske tilstander er fortsatt langt unna Norge. Vi må snakke om norske forhold. Her går det veldig bra. Vi har mye lavere kriminalitet enn i Sverige. Du skaper et bilde av at det ikke er trygghet i Oslo. Det er feil, sa Raja.</blockquote>
      <p>Til blant annet dette responderte Listhaug at «studieturen» hun hadde til Sverige, lærte henne at det er viktig å stoppe en utvikling når det begynner å gå i feil retning.</p>
      <blockquote>– Vi ser at utviklinga går i feil retning, så det kan skje i Norge i framtida. Tempoet i innvandringa til Norge er altfor høy, og derfor må vi begrense antallet.</blockquote>
      <p>Raja var mest opptatt av at «Listhaugs retorikk er som en knyttneve gjennom tv-skjermen». Snakket om retorikk og avsporingen til en debatt om debatten er en klar markør for at man er tom for argumenter.</p>
      <p>Utviklingen går fortere enn Raja har skjønt. Oslo betraktes ikke lenger som en trygg by, og det brenner flere biler enn noen sinne. Bare for å nevne noe.</p>
      <p>Det er dessverre ingen trøst at Raja ikke kan – eller vil – endre sin politikk (og retorikk!) i tråd med hvilke trender som påvirker og utfordrer Norge og landets borgere. Derfor må velgerne ta ansvaret neste gang de står ved stemmeurnen.</p>
      <p>
        <a href="https://www.documentforlag.no/produkt/sammenstot-mellom-sivilisasjoner/">Forhåndbestill Sammenstøt mellom sivilisasjoner? her!</a>
      </p>
      <figure>
        <a href="https://www.documentforlag.no/produkt/sammenstot-mellom-sivilisasjoner/">
          <img src="https://www.document.no/wp-content/uploads/2019/11/annonse-huntington.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2018/09/14/abid-rajas-logn-pa-nrk-debatten-kriminaliteten-gar-ned/"/>
        <a href="https://www.document.no/2018/09/03/gjengkriminalitet-voldtekter-og-bilbranner-er-ikke-sa-farlig-raja-frykter-bare-sylvi-tilstander/"/>
        <a href="https://www.document.no/2017/08/29/sylvi-til-rinkeby/"/>
        <a href="https://www.document.no/2017/02/07/abid-raja-studie-hersketeknikk/"/>
        <a href="https://www.document.no/2019/09/17/siv-hvis-venstre-har-problemer-med-a-sitte-i-regjering-med-frp-far-de-ta-konsekvensen-av-det/"/>
        <a href="https://www.document.no/2017/08/30/listhaug-bekymret-for-oslo-men-avviser-svenske-tilstander/"/>
        <a href="https://www.document.no/2018/03/18/hva-vil-historiens-dom-vaere-over-listhaugs-kontroversielle-utspill/"/>
        <a href="https://www.document.no/2018/09/11/rasismen-er-en-sterkere-kraft-en-klasse/"/>
        <a href="https://www.document.no/2009/02/23/en_byge_av_nazi-sammenligninge/"/>
        <a href="https://www.document.no/2017/08/30/fullstendig-nedsmelting-fra-venstresiden/"/>
      </related>
    </article>
  </body>
</html>