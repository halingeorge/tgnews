<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/zrudna-pomocnice-utulku-v-byte-mela-haldy-mrtvych-kocek-cpala-je-i-do-mrazaku"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T17:24:00+00:00"/>
    <meta property="og:title" content="Zrůdná pomocnice útulku: V bytě měla haldy mrtvých koček, cpala je i do mrazáku"/>
    <meta property="og:description" content="Otřesný pohled se naskytl ústeckým policistům, kteří vešli do panelového bytu ve čtvrti Krásné Březno. Našli tam totiž 38 koček, z toho 16 mrtvých. Z 16 mrtvých koček bylo 6 koťat a některé kočky byly dokonce nacpané v mrazáku. O zvířata se měla starat spolupracovnice spolku na záchranu opuštěných koček. Policie v současné době případ řeší jako týrání zvířat."/>
  </head>
  <body>
    <article>
      <h6 class="kicker">týrání zvířat</h6>
      <h1>Zrůdná pomocnice útulku: V bytě měla haldy mrtvých koček, cpala je i do mrazáku</h1>
      <address><time datetime="2019-11-18T17:24:00+00:00">18 Nov 2019, 17:24</time> by <a rel="author">Markéta Kuča</a></address>
      <p>
        <b>Otřesný pohled se naskytl ústeckým policistům, kteří vešli do panelového bytu ve čtvrti Krásné Březno. Našli tam totiž 38 koček, z toho 16 mrtvých. Z 16 mrtvých koček bylo 6 koťat a některé kočky byly dokonce nacpané v mrazáku. O zvířata se měla starat spolupracovnice spolku na záchranu opuštěných koček. Policie v současné době případ řeší jako týrání zvířat.</b>
      </p>
      <p><b>„Na místě bylo nalezeno 22 živých koček a 16 mrtvých. Živé byly odvezeny do místního útulku, těch 16 kočiček bude podrobeno znaleckému zkoumání,“</b> řekla TN.cz policejní mluvčí Veronika Hyšplerová.</p>
      <p>Spolupracovnice spolku na záchranu opuštěných koček, která je za úmrtí 16 z nich zodpovědná, je podezřelá z týrání zvířat a případem se již zabývá policie. Podle veterinářů zvířata trpěla v hrůzných podmínkách několik měsíců.</p>
      <p>První vyšetřování ukazuje, že zvířata trpěla hlady a žena je měla zabíjet. Policie našla několik koček v mrazáku a v igelitových taškách. Žena se měla o kočky starat do chvíle, než se pro ně najdou noví majitelé.</p>
      <p>Byt byl přitom v katastrofálním stavu. Po zemi byly výkaly prakticky všude a mrtvoly koček se válely po zemi nebo byly nastrkané v kumbálu.</p>
    </article>
  </body>
</html>