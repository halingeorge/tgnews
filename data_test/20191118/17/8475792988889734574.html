<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/inrikes/sa-undviker-du-infektioner"/>
    <meta property="og:site_name" content="SVT Nyheter"/>
    <meta property="article:published_time" content="2019-11-18T17:18:54+00:00"/>
    <meta property="og:title" content="Så undviker du infektioner"/>
    <meta property="og:description" content="Förkylningssäsongen har börjat. Vad kan jag göra själv för att undvika att bli sjuk i vinter? Och vilka fällor ska jag undvika? Fråga doktorns experter ger svar!"/>
  </head>
  <body>
    <article>
      <h1>Så undviker du infektioner</h1>
      <address><time datetime="2019-11-18T17:18:54+00:00">18 Nov 2019, 17:18</time> by <a rel="author">Moa Frygell</a></address>
      <p>
        <b>Förkylningssäsongen har börjat. Vad kan jag göra själv för att undvika att bli sjuk i vinter? Och vilka fällor ska jag undvika? Fråga doktorns experter ger svar!</b>
      </p>
      <p>I <a href="https://www.svtplay.se/video/24502865/fraga-doktorn/fraga-doktorn-sasong-24-tema-infektioner?start=auto">Fråga doktorns temasändning om infektioner</a> svarar Karin Granberg, allmänläkare, och Maria Furberg, infektionsläkare, på tittarnas frågor om infektioner, influensa och vaccinationer.</p>
      <p><b>Läs mer:</b> <a href="https://www.svt.se/nyheter/inrikes/fraga-doktorns-chatt-om-infektionssjukdomar">Till chatten om infektionssjukdomar</a></p>
      <figure>
        <img src="https://www.svtstatic.se/image/square/260/24502861/1574080146"/>
        <figcaption>Infektionsläkaren Maria Furberg tillsammans med Suzanne Axell och Karin Granberg.</figcaption>
      </figure>
      <h4>Här är läkarnas tips för hur du håller dig infektionsfri i vinter:</h4>
      <ul>
        <li><b>Sov ordentligt och ät gott och nyttigt</b>: En glad och utvilad kropp är mindre känslig för infektioner.</li>
        <li><b>Var noga med din handhygien:</b> Smittor sprids ofta via dina händer. Tvätta alltid händerna efter toabesök och innan du äter.</li>
        <li><b>Stressa av:</b> Kortisol är ett stresshormon som bidrar till ett sänkt immunförsvar.</li>
        <li><b>Ha roligt och ta hand om sig själv:</b> Kropp och själ är ett, blir man sliten i själen så ökar också infektionskänsligheten.</li>
      </ul>
      <details>
        <summary>Vanliga skrönor om infektioner</summary>
        <p>
          <b>Vitlök funkar mot infektioner</b>
        </p>
        <p>Ej bevisat. – Jag har inte läst nån studie som visar att vitlök fungerar mot infektioner, men det är en gammal, beprövad huskur som dessutom smakar gott. Däremot skulle jag inte rekommendera det som läkemedel, säger Karin Granberg.</p>
        <p>
          <b>Koksalt är en bra medicin mot förkylning</b>
        </p>
        <p>Delvis sant. – Det går att skölja med vanligt saltvatten, man behöver inte köpa fysiologiskt koksalt på apotek. Det man gör när man sköljer näsan med koksalt är att man sköljer bort bakterier och smuts och får ett bättre slemhinneskydd, säger Karin Granberg. Om man har återkommande bihåleinflammationer kan det vara väldigt värdefullt, säger Maria Furberg.</p>
        <p>
          <b>Man blir sjuk av att peta sig i näsan?</b>
        </p>
        <p>Sant under vissa förutsättningar: Om en person har hostat i handen och tagit i ett handtag som du sen tar i, och du petar dig i näsan efteråt så för du in bakterier eller virus i din egen näsa och smittas, säger Karin Granberg.</p>
        <p>
          <b>Soljus eller extra D-vitamin gör dig mindre sjuk</b>
        </p>
        <p>Sant. D-vitamin har betydelse för immunförsvaret. På sommaren räcker det att vara ute en liten stund för att få i sig nog med D-vitamin via solljuset. På vintern är det svårare då kan man vara hjälpt av vitamintillskott.</p>
        <p>
          <b>Rent hem ger färre infektioner</b>
        </p>
        <p>Falskt. Forskning visar att tex damm i hemmet inte påverkar infektionsbenägenheten.</p>
        <p>
          <i>Källa: Fråga doktorn</i>
        </p>
      </details>
      <h3>Relaterade program</h3>
      <ul>
        <li>
          <a href="https://www.svtplay.se/video/24502865">Fråga doktorn – Tema: Infektioner</a>
        </li>
      </ul>
      <related>
        <h4>Relaterat</h4>
        <a href="https://www.svt.se/nyheter/inrikes/fraga-doktorns-chatt-om-infektionssjukdomar"/>
      </related>
    </article>
  </body>
</html>