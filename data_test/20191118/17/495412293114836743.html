<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/ex-ilva-giudice-mittal-non-spenga-altoforni-sindacati-al-colle-governo-piano-b/1950577/"/>
    <meta property="og:site_name" content="IlSussidiario"/>
    <meta property="article:published_time" content="2019-11-18T17:59:27+00:00"/>
    <meta property="og:title" content="EX ILVA: “ARCELORMITTAL NON FERMI IMPIANTI”/ Boccia: “Pronti a commissari e prestito”"/>
    <meta property="og:description" content="Ex Ilva, giudice vs ArcelorMittal &quot;invito a non spegnere altiforni e chiudere impianti&quot;. Sindacati da Mattarella, Sapelli: &quot;Governo non all'altezza&quot;."/>
  </head>
  <body>
    <article>
      <h1>EX ILVA: “ARCELORMITTAL NON FERMI IMPIANTI”/ Boccia: “Pronti a commissari e prestito”</h1>
      <h2>Ex Ilva, giudice Milano vs ArcelorMittal “invito a non spegnere altiforni e chiudere impianti”. Sindacati da Mattarella in serata, Sapelli: “Governo non all’altezza”.</h2>
      <address><time datetime="2019-11-18T17:59:27+00:00">18 Nov 2019, 17:59</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Attese novità a stretto giro sull’<b>ex Ilva</b>: in serata l’incontro al Quirinale tra il presidente <b>Mattarella</b> ed i <b>sindacati</b>. Notizia di giornata il monito dei giudici di Milano ad <b>ArcelorMittal</b> di non fermare gli impianti, il Governo finisce nel mirino di Giulio Sapelli. Intervistato da Libero, il professore afferma di non ritenere all’altezza l’esecutivo giallorosso, <i>«perché non ha le competenze, e perché nel suo stesso interno ha una forte componente anti-industriale, a sua volta divisa in un’ala esoterica dei 5 Stelle, che vede qualunque elemento d’industria come una connotazione del male, e in un’altra non necessariamente ambientalista ma legata a certa concezione ideologica del capitalismo…»</i>. E Sapelli evidenzia:<i> «Il vero problema, qui sono gli altiforni: bisogna impedire che vengano spenti, e questo si può fare soltanto, a questo punto, con un’opportuna moral suasion. Anche perché oltre ai danni enormi provocati dallo spegnimento, per riaccenderli sarebbe forse peggio»</i>. (Aggiornamento di Massimo Balsamo)</p>
      <h4>EX ILVA, GIUDICE: “ARCELORMITTAL NON SPENGA ALTOFORNI”</h4>
      <p>Il <a href="https://www.ilsussidiario.net/news/ilva-il-rapporto-rotto-con-taranto-che-obbliga-alla-nazionalizzazione/1950223/"><b>caos nell’ex Ilva</b></a> è tutt’altro che in via di risoluzione: dai tribunali alla politica, dall’azienda fino alle fabbriche, lo <a href="https://www.ilsussidiario.net/news/ilva-la-partita-da-15-giorni-ancora-aperta-con-arcelor-mittal/1950298/"><b>strappo tra ArcelorMittal e l’azienda</b></a> siderurgica più grande del Centro-Sud italiano è sempre più irreparabile. Questa mattina si è tenuta l’ennesimo presidio di fabbrica con i sindacati che assieme ai lavoratori dell’ex Ilva provano a dirimere le richieste da esporre stasera al <b>Quirinale</b> dopo l’invito del Presidente della Repubblica <b>Sergio Mattarella</b>. Non solo, sempre questa mattina i lavoratori delle <b>imprese dell’indotto</b> hanno sfilato in un <b>presidio contro i mancati pagamenti di Mittal alle stesse aziende</b> e a favore della continuità produttiva e dell’occupazionale della fabbrica; con loro nel picchetto anche il Governatore pugliese <b>Michele Emiliano</b> che attacca «<i>E’ importante che l’azienda paghi le fatture che sono scoperte perché sono decine e decine di milioni di euro che servono a pagare gli stipendi di questi lavoratori. E servono soprattutto a consentire alla fabbrica di continuare la sua attività</i>». Dal fronte di fabbrica a quello giudiziario, con il <a href="https://www.ilsussidiario.net/news/lettera-non-sara-solo-lilva-a-chiudere-litalia-andra-in-ginocchio/1950155/"><b>Tribunale di Milano</b></a> che fa sapere direttamente all’azienda – dopo l’apertura del fascicolo per la presentazione del ricorso urgente fatto dai commissario straordinari della acciaieria di Taranto – «<i>ArcelorMittal non spegna gli altiforni di Taranto, la produzione degli impianti deve rimanere accesa</i>».</p>
      <h4>CRISI EX ILVA: IL PIANO B DEL GOVERNO</h4>
      <p>In un quadro «<i>di leale collaborazione con l’autorità giudiziaria e per il tempo ritenuto necessario allo sviluppo del contraddittorio tra le parti</i>», spiega ill giudice nell’invito (che non è un provvedimento vincolante, ndr) a «<i>non porre in essere ulteriori iniziative e condotte in ipotesi pregiudizievoli per la piena operatività e funzionalità degli impianti, eventualmente differendo lo sviluppo delle operazioni già autonomamente prefigurate per il tempo necessario allo <a href="https://www.ilsussidiario.net/news/ilva-linchiesta-che-ricorda-un-male-dellindustria-italiana/1949983/"><b>sviluppo del presente procedimento</b></a></i>». A parlare è il <b>giudice di Milano Claudio Marangoni </b>chiamato a dirimere una decisione sul <a href="https://www.ilsussidiario.net/news/ex-ilva-pm-taranto-indagano-su-arcelormittal-distruzione-di-mezzi-di-produzione/1950225/"><b>ricorso contro Mittal:</b></a> il succo della richiesta riguarda di fatto la non riduzione della produzione fino a quando non arriverà la decisione del Tribunale. Da ultimo il nodo forse più complesso, quello politico con il Governo tutt’altro che compatto sul piano da prendere sul caso ex Ilva: «<i>Se ArcelorMittal non rivede la <a href="https://www.ilsussidiario.net/news/ex-ilva-scontro-sullo-scudo-penale-di-maio-chi-provoca-un-disastro-deve-pagare/1948654/"><b>decisione di lasciare Taranto</b></a>, per l’ex Ilva scatterà l’amministrazione straordinaria, con un prestito ponte da parte dello Stato in modo da riportare l’azienda sul mercato entro un paio d’anni</i>», ha spiegato stamattina il <b>Ministro del Sud Francesco Boccia</b>, illustrando il “<b>piano B” del Governo</b>. Il ministro Pd da un lato accusa Mittal di ricattare lo Stato, dall’altro spiega come il Governo debba stare unito nel proporre il “piano B” per evitare la chiusura dell’ex Ilva «<i>Segnalo a <a href="https://www.ilsussidiario.net/news/ilva-lincontro-che-svela-lobiettivo-raggiunto-da-arcelor-mittal/1949357/"><b>Mittal</b></a> che mi pare fin troppo evidente che molte cose non tornano, a partire dall’alimentazione dall’altoforno, fino alle perdite. Mi chiedo come abbia fatto Mittal a perdere più dei commissari, che sono persone competenti ma non sono dei manager</i>», spiega ancora Boccia in un’intervista a Radio Capital.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/ultime-notizie-ultimora-oggi-hong-kong-occupato-il-policlinico-19-novembre/1950794/"/>
        <a href="https://www.ilsussidiario.net/news/scuole-chiuse-oggi-allerta-meteo-lelenco-maltempo-pordenone-liguria-e-veneto/1950765/"/>
        <a href="https://www.ilsussidiario.net/news/museo-del-prado-video-200-anni-di-bellezza-e-pazzia/1950830/"/>
        <a href="https://www.ilsussidiario.net/news/100-anni-chiara-lubich-il-focolare-e-un-dono-fatto-per-bruciare-e-riscaldare-tutti/1950679/"/>
        <a href="https://www.ilsussidiario.net/news/santa-matilde-di-hackeborn-oggi-19-novembre-si-celebra-la-beata-amata-in-sassonia/1944412/"/>
        <a href="https://www.ilsussidiario.net/news/ilaria-cucchi-querela-matteo-salvini-non-puo-giocare-sul-corpo-di-stefano/1950687/"/>
      </related>
    </article>
  </body>
</html>