<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/sondaggi-politici-open-media-lega-al-335-crisi-governo-per-colpa-del-m5s/1950501/"/>
    <meta property="og:site_name" content="IlSussidiario"/>
    <meta property="article:published_time" content="2019-11-18T17:27:41+00:00"/>
    <meta property="og:title" content="Sondaggi politici, Lega al 34%/ Calo M5s, Pd recupera al 19,3%: Renzi ‘fermo’"/>
    <meta property="og:description" content="Sondaggi politici, dalle Regionali in Emilia Romagna alla Campania: le intenzioni di voto, calo lieve per la Lega (ma resta al 34%), crollo M5s, tiene il Pd"/>
  </head>
  <body>
    <article>
      <h1>Sondaggi politici, Lega al 34%/ Calo M5s, Pd recupera al 19,3%: Renzi ‘fermo’</h1>
      <h2>Sondaggi politici, dalle Regionali in Emilia Romagna alla Campania: le intenzioni di voto, calo lieve per la Lega (ma resta al 34%), crollo M5s, tiene il Pd</h2>
      <address><time datetime="2019-11-18T17:27:41+00:00">18 Nov 2019, 17:27</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Guardando gli ultimi sondaggi politici stilai da Tecné per l’Agenzia Dire a scendere sono i partiti del “fu” Governo Conte-1: il problema per <b>Di Maio è che la Lega “cala” ma di 0,3%</b> e resta saldamente in testa con il <b>34,2% dei consensi</b>, mentre il <b>M5s</b> è in caduta libera al <b>16,3%</b> e senza la possibilità nel breve tempo di invertire la rotta, salvo imprevisti. Chi guadagna secondo queste ultime intenzioni di voto di inizio settimana è il <b>Partito Democratico</b> che risale al 19,3% dopo il 18,8% di solo una settimana fa; <b>Meloni</b> sempre al top, con la crescita graduale che raggiunge il <b>FdI</b> (al 9,3%) mentre tiene sostanzialmente “botta” <b>Berlusconi con Forza Italia</b> all’8%. Stabile tra i partiti di Governo è Italia Viva di <b>Matteo Renzi</b> che resta al 4,6% senza grandi “picchi” nelle ultime settimane; chiudono le intenzioni di voto Tecnè <b>+Europa</b> (1,7%), <b>Verdi</b> (1,3%) e il livelli di astensione salito fino 42,7%, non un buon risultato per l’intera classe politica.</p>
      <h4>SONDAGGI NOTO (NOVEMBRE): REGIONALI CAMPANIA, CARFAGNA AVANTI</h4>
      <p>Tra i nuovi <b>sondaggi politici</b> c’è quello in vista delle <b>elezioni regionali 2020 in Campania</b>. Lo ha effettuato Antonio Noto, su incarico di Clemente Mastella, ed è stato diffuso da Il Mattino. Come riportato da Fanpage, favorita è la coalizione del centrodestra (al 42 per cento) con <b>Mara Carfagna</b> favorita su <b>Vincenzo De Luca</b> (44 per cento contro il 32). Il sondaggio, effettuato su un campione di mille intervistati a telefono tra il 12 e il 15 novembre scorso, ha visto anche la campionatura della preferenza per i singoli partiti oltre che per i possibili candidati governatori. Il centrosinistra segue al 32 per cento con il <b>Movimento 5 Stelle</b> al 18. Quindi in caso di eventuali alleanze, sarebbero in teoria al 50 per cento. Singolarmente il partito più voltato della coalizione di centrodestra sarebbe <b>Forza Italia</b>, al 16 per cento, rispetto al 13 per cento della <b>Lega</b> e del 10 per cento di <b>Fratelli d’Italia</b>. Il <b>Partito Democratico</b> è attestato al 22 per cento, confermandosi primo partito in Campania. <b>Italia Viva</b>, nata dalla scissione di Matteo Renzi, sarebbe al 3 per cento. (agg. di Silvana Palazzo)</p>
      <h4>SONDAGGI OPEN MEDIA: M5S SCIVOLA AL 16,5%</h4>
      <p>Nei <a href="https://www.ilsussidiario.net/news/sondaggi-politici-frena-la-lega-al-33-stallo-pd-m5s-ilva-52-vuole-scudo-penale/1949152/"><b>sondaggi politic</b></a>i raccolti sui dati della scorsa settimana dalla media di Open Online, emerge con chiarezza un dato certo per il <a href="https://www.ilsussidiario.net/news/dalla-cina-il-vero-piano-del-governo-italia-modello-nord-corea/1950335/"><b>Governo Conte-2</b></a>: esiste un problema e si chiama <a href="https://www.ilsussidiario.net/news/dietro-le-quinte-zingaretti-si-rifugia-a-sinistra-e-manda-un-ultimatum-a-di-maio/1950420/"><b>Movimento 5 Stelle</b></a>, sempre più in caduta e senza al momento uno spiraglio di crescita futura a meno di clamorosi colpi di scena. La media dei principali istituti demoscopici sui sondaggi vede la <b>Lega</b> balzare ancora una volta in testa per forte distacco al 33,5%, con il <b>Pd</b> che tutto sommato regge sulle stime post-Europee (tenendo conto di quel 5% dell’elettorato che al momento seguirebbe <b>Matteo Renzi</b>) confermando il 19,1% come media generale. Dopo le crisi per il <a href="https://www.ilsussidiario.net/editoriale/2019/11/18/italia-e-maltempo-esiste-ancora-una-speranza/1950433/"><b>maltempo</b></a>, la Manovra e soprattutto <a href="https://www.ilsussidiario.net/news/ilva-il-rapporto-rotto-con-taranto-che-obbliga-alla-nazionalizzazione/1950223/"><b>l’ex Ilva</b></a>, l’esecutivo giallorosso fatica a crescere nei consensi, trascinato giù dal 16,5% del Movimento 5 Stelle e in generale dal 42,7% di preferenze, ai minimi dalla formazione del Conte-bis. Di contro, il <b>Centrodestra</b> guadagna ancora non solo con il Carroccio: al 9,3% anche <b>Fratelli d’Italia</b> concede l’exploit, mentre <b>Forza Italia</b> nonostante la crisi interna tra “colonnelli” non perde molto e si assesta al 7%. Renzi con <b>Italia Viva</b> al 5%, <b>La Sinistra</b> al 2,1%, <b>+Europa</b> all’19% e i <b>Verdi</b> all’1,5% chiudono la media Open delle intenzioni di voto.</p>
      <h4>SONDAGGI WINPOLL (17 NOVEMBRE): REGIONALI EMILIA ROMAGNA</h4>
      <p>Inutile però nascondersi, il vero appuntamento chiave per Governo e opposizione sono le prossime <a href="https://www.ilsussidiario.net/news/elezioni-emilia-romagna-il-pd-ha-capito-che-le-sardine-aiutano-salvini/1950437/"><b>Elezioni Regionali in Emilia Romagna</b></a> dove la tenuta della coalizione giallorossa potrebbe essere seriamente “minata” da una possibile nuova sconfitta elettorale sul fronte amministrativo-regionale. Nei <a href="https://www.ilsussidiario.net/news/sondaggi-politici-supermedia-lega-335-m5s-al-165-centrodestra-al-506/1950266/"><b>sondaggi politici</b></a> stilati da Winpoll per il Partito Democratico, <b>Bonaccini</b> al momento vedrebbe una vittoria anche abbastanza netta contro la candidata del Centrodestra <b>Lucia Borgonzoni</b> (56,2% contro il 42,9%) ma è sulla situazione delle liste che il Governo teme una risalita netta entro il prossimo 26 gennaio, data delle Elezioni: la <b>Lega</b> è data al 33%, <b>Fratelli d’Italia</b> al 6,1%,<b> Forza Italia</b> al 4,4% e le liste civiche pro-Borgonzoni guadagnano il 4,1%, di contro, Pd al 33,9%, Civiche di Bonaccini all’8,4% e Liste di <b>Sinistra</b> al 2,5%. Ago della bilancia saranno gli elettori <b>M5s</b> qualora <b>Di Maio</b> scegliesse di presentare o meno un candidato a parte: M5s dato al 6% ma non così netta l’adesione a Bonaccini qualora invece si scegliesse un nuovo “<b>patto civico</b>” di Centrosx come in Umbria.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/sondaggi-politici-lega-34-ma-in-calo-m5s-rialza-la-china-crollo-renzi/1950865/"/>
        <a href="https://www.ilsussidiario.net/news/renzi-con-zingaretti-elezioni-ora-paese-a-salvini-pd-m5s-no-colle-alla-lega/1950915/"/>
        <a href="https://www.ilsussidiario.net/news/elisabetta-trenta-casa-grande-mi-serve-m5s-attacca-lex-ministra-inaccettabile/1950614/"/>
        <a href="https://www.ilsussidiario.net/news/sondaggi-emilia-romagna-lega-e-pd-alla-pari-m5s-in-calo-6-favorisce-bonaccini/1950714/"/>
        <a href="https://www.ilsussidiario.net/news/caso-mes-cosi-leuropa-grazie-a-conte-fara-fuori-le-nostre-banche/1950836/"/>
        <a href="https://www.ilsussidiario.net/news/elezioni-in-emilia-romagna-tutti-i-numeri-che-smentiscono-lo-schema-bonaccini-pd/1950682/"/>
      </related>
    </article>
  </body>
</html>