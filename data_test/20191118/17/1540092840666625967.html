<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/taksidi/kosmos/story/197781/h-kampotzi-etoimi-na-apagoreysei-tis-voltes-me-elefanta-sto-angkor-wat"/>
    <meta property="og:site_name" content="CNN.gr"/>
    <meta property="article:published_time" content="2019-11-18T17:44:57+00:00"/>
    <meta property="og:title" content="Η Καμπότζη έτοιμη να απαγορεύσει τις βόλτες με ελέφαντα στο Angkor Wat"/>
    <meta property="og:description" content="Μία από τις πιο δημοφιλείς τουριστικές δραστηριότητες στις ασιατικές χώρες είναι οι βόλτες πάνω σε ελέφαντες."/>
  </head>
  <body>
    <article>
      <h1>Η Καμπότζη έτοιμη να απαγορεύσει τις βόλτες με ελέφαντα στο Angkor Wat</h1>
      <h2>Μία από τις πιο δημοφιλείς τουριστικές δραστηριότητες στις ασιατικές χώρες είναι οι βόλτες πάνω σε ελέφαντες.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 19:44 , 18 November 2019</p>
      <p>Ομάδες ακτιβιστών για τα δικαιώματα των ζώων, ωστόσο, ασκούν συχνά πιέσεις, επισημαίνοντας ότι αυτό αποτελεί μια βάρβαρη πρακτική για τα ζώα. Λαμβάνοντας υπόψιν τις πιέσεις αυτές, η <b><a href="https://www.cnn.gr/eidhseis/tag/2741/kampotzi">Καμπότζη</a> </b>ανακοίνωσε τον Ιούνιο ότι αρχής γενομένης του 2020,<b> θα απαγορεύσει τις βόλτες πάνω σε ελέφαντες</b>.</p>
      <p>Η διαδικασία, μάλιστα, έχει ήδη ξεκινήσει.</p>
      <p>Σύμφωνα με την τοπική εφημερίδα “Khmer Times” μόλις πριν από λίγες μέρες, δύο από τους 14 ελέφαντες που βρίσκονται στο αρχαιολογικό πάρκο στο Siem Reap του δημοφιλούς ναού Angkor Wat, <b>επανεγκαταστάθηκαν στο κοινοτικό δάσος Bos Thom.</b></p>
      <p>Ο εκπρόσωπος της ακτιβιστικής οργάνωσης Apsara, Long Kosal, δήλωσε στην εφημερίδα ότι θα γινόταν επανεγκατάσταση και των υπολοίπων ζώων μέχρι τις αρχές του επόμενου έτους.</p>
      <blockquote>«Ο ελέφαντας είναι ένα μεγάλο ζώο, αλλά είναι επίσης πολύ ευγενικό και δεν θέλουμε να βλέπουμε τα ζώα αυτά να χρησιμοποιούνται για τουριστικές δραστηριότητες πια. Θέλουμε να ζουν στο φυσικό τους περιβάλλον», είπε.</blockquote>
      <p>Το 2016 ένας ελέφαντας ονόματι Sambo πέθανε στο Angkor, τραβώντας την προσοχή όλου του κόσμου.</p>
      <p>Αιτία θανάτου της ήταν ένας συνδυασμός θερμικού εγκεφαλικού επεισοδίου και εξάντληση από τη μεταφορά τόσων πολλών ανθρώπων.  </p>
      <p>Δύο χρόνια αργότερα, το Παγκόσμιο Ταμείο για την Άγρια Ζωή δημοσίευσε μια σε βάθος αναφορά στους φτωχούς πληθυσμούς του ασιατικού ελέφαντα, σημειώνοντας ότι ο πληθυσμός των ειδών είχε μειωθεί κατά 50% σε μόλις τρεις γενιές.</p>
      <p>Σύμφωνα με την Angkor Enterprise, η οποία διαχειρίζεται τις εισόδους στο πάρκο, ο ιστότοπος που ανήκει στην UNESCO καταδεικνύει μείωση των τουριστικών αριθμών.</p>
      <p>Η τελευταία έκθεσή της αναφέρει ότι<b> 1,8 εκατομμύρια ξένοι τουρίστες αγόρασαν εισιτήρια</b> στο συγκρότημα του ναού από τον Ιανουάριο έως τον Σεπτέμβριο - μείωση κατά 13,7% σε σχέση με την ίδια περίοδο το 2018.</p>
      <p>Ενώ δεν υπάρχει πρόβλεψη για το αν η απαγόρευση της Καμπότζης για βόλτες με ελέφαντα στο Angkor θα επηρεάσει τους αριθμούς επισκεπτών, έρχεται σε μια εποχή που όλο και περισσότεροι ταξιδιώτες και τουριστικοί οργανισμοί σε όλο τον κόσμο προσανατολίζονται στην εξάλειψη των αξιοθέατων που σχετίζονται με τα ζώα.</p>
      <p>Πιο πρόσφατα, το TripAdvisor –ένα από τα μεγαλύτερα ταξιδιωτικά site παγκοσμίως, ανακοίνωσε ότι θα σταματούσε τις πωλήσεις εισιτηρίων σε οποιαδήποτε τοποθεσία όπου γίνεται εκτροφή φαλαινών ή δελφινιών που βρίσκονται σε αιχμαλωσία, όπως το θεματικό πάρκο SeaWorld στις ΗΠΑ.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/198007/theoxaris-o-toyrismos-sto-epikentro-tis-anaptyxis-tis-kainotomias-kai-tis-exostrefeias">Θεοχάρης: Ο τουρισμός στο επίκεντρο της ανάπτυξης, της καινοτομίας και της εξωστρέφειας</a>
        </li>
        <li>
          <a href="https://www.cnn.gr/oikonomia/story/197988/toyristikes-eispraxeis-16-dis-eyro-sto-9mino-2019">Τουριστικές εισπράξεις 16 δισ. ευρώ στο 9μηνο 2019</a>
        </li>
        <li>
          <a href="https://www.cnn.gr/news/ellada/story/197648/neo-vinteo-ntokoymento-tis-peta-katakraygi-gia-ta-gaidoyrakia-tis-santorinis">Νέο βίντεο - ντοκουμέντο της PETA: Κατακραυγή για τα γαϊδουράκια της Σαντορίνης</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/2741/kampotzi">ΚΑΜΠΟΤΖΗ</a>
        </li>
        <li>
          <a href="https://www.cnn.gr/eidhseis/tag/21472/elefantes">ΕΛΕΦΑΝΤΕΣ</a>
        </li>
        <li>
          <a href="https://www.cnn.gr/eidhseis/tag/18184/asia">ΑΣΙΑ</a>
        </li>
        <li>
          <a href="https://www.cnn.gr/eidhseis/tag/15470/toyristes">ΤΟΥΡΙΣΤΕΣ</a>
        </li>
        <li>
          <a href="https://www.cnn.gr/eidhseis/tag/102/toyrismos">ΤΟΥΡΙΣΜΟΣ</a>
        </li>
        <li>
          <a href="https://www.cnn.gr/eidhseis/tag/2275/taxidi">ΤΑΞΙΔΙ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/21/198154/snapshot/2762783.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198181/snapshot/333.PNG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198175/snapshot/2762792.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198153/snapshot/2613944.jpg"/>
      </figure>
    </article>
  </body>
</html>