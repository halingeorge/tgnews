<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717859/%D8%AE%D8%B7-%D9%88-%D9%86%D8%B4%D8%A7%D9%86-%D9%86%D9%81%D8%AA-%D8%A8%D8%A7-%D8%B4%DA%A9%D8%B3%D8%AA-%D9%85%D9%87%D8%B1%D8%A7%D9%85-%D9%BE%D8%AA%D8%B1%D9%88%D8%B4%DB%8C%D9%85%DB%8C-%D9%BE%DB%8C%D8%B1%D9%88%D8%B2-%D8%A8%D8%A7%D8%B2%DB%8C-%D8%A8%D8%B2%D8%B1%DA%AF-%D9%87%D9%81%D8%AA%D9%87-%D9%BE%D9%86%D8%AC%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-18T17:23:57+00:00"/>
    <meta property="og:title" content="خط و نشان‌ نفت با شکست مهرام/ پتروشیمی پیروز بازی بزرگ هفته ‌پنجم‌ لیگ بسکتبال"/>
    <meta property="og:description" content="در مهم‌ترین بازی‌های هفته پنجم لیگ‌ برتر بسکتبال، تیم‌های نفت آبادان و پتروشیمی بندر امام(ره) به ترتیب مقابل مهرام تهران و شیمیدر قم پیروز شدند."/>
  </head>
  <body>
    <article>
      <h1>خط و نشان‌ نفت با شکست مهرام/ پتروشیمی پیروز بازی بزرگ هفته ‌پنجم‌ لیگ بسکتبال</h1>
      <address><time datetime="2019-11-18T17:23:57+00:00">18 Nov 2019, 17:23</time> by <a rel="author">اصغر عبداللهی</a></address>
      <p>در مهم‌ترین بازی‌های هفته پنجم لیگ‌ برتر بسکتبال، تیم‌های نفت آبادان و پتروشیمی بندر امام(ره) به ترتیب مقابل مهرام تهران و شیمیدر قم پیروز شدند.</p>
      <p>به گزارش ایسنا، در ادامه رقابت‌های لیگ‌ برتر بسکتبال باشگاه‌های‌ کشور، هفته پنجم‌ این‌ مسابقات پس از تعطیلی دو دیدار و برگزاری ۵ بازی پیگیری شد که‌ در پایان، تیم‌های اکسون تهران، پتروشیمی بندر امام(ره)، رعد پدافند، آویژه صنعت مشهد و مهرام تهران مقابل رقبای‌ خود به برتری رسیدند.</p>
      <p>در حساس‌ترین بازی این هفته، تیم ‌پتروشیمی بندر امام(ره) مدعی کسب عنوان قهرمانی، توانست در خانه‌ی شیمیدر قم، دیگر مدعی قهرمانی با نتیجه ۶۳-۸۲ به پیروزی برسد تا به این‌ ترتیب، برنده بازی بزرگ هفته شود.</p>
      <p>در دیگر بازی‌ مهم‌ هفته پنجم این مسابقات که در تالار بسکتبال آزادی برگزار شد، شاگردان مصطفی هاشمی در تیم مهرام تهران در خانه با نتیجه ۵۵-۵۸ نتیجه را به مهمان‌خود نفت آبادان مدافع عنوان قهرمانی واگذار کردند تا به این ترتیب، آبادانی‌ها از الان خود را مدافعی‌ جدی برای حفظ عنوان قهرمانی فصل گذشته ‌خود معرفی کنند.</p>
      <p>نتایج بازی‌های هفته پنجم‌ لیگ‌ برتر بسکتبال به شرح زیر رقم‌ خورد:<br/>اکسون تهران ۸۶ - ۸۲ توفارقان آذرشهر<br/>شیمیدر تهران ۶۳ - ۸۲ پتروشیمی بندر امام(ره)<br/>رعد پدافند ۷۰ - ۶۹ شهرداری بندرعباس<br/>آویژه صنعت مشهد ۸۵ - ۷۳ نیروی زمینی تهران<br/>مهرام تهران ۵۵ - ۵۸ پالایش نفت آبادان</p>
      <p>مسابقه شهرداری قزوین با مس کرمان و ذوب‌آهن اصفهان با شهرداری گرگان در این هفته برگزار نمی‌شود.</p>
      <p>انتهای پیام</p>
    </article>
  </body>
</html>