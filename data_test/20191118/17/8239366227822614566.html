<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/prokuratura_prosyt_sud_zaareshtuvaty_lyashka_331034.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T17:44:00+00:00"/>
    <meta property="og:title" content="Прокуратура просить суд заарештувати Ляшка"/>
    <meta property="og:description" content="Бориспільська місцева прокуратура скерувала до суду клопотання про обрання запобіжного заходу у вигляді тримання під вартою колишньому народному депутату України Олегу Ляшку."/>
  </head>
  <body>
    <article>
      <h1>Прокуратура просить суд заарештувати Ляшка</h1>
      <h2>Бориспільська місцева прокуратура скерувала до суду клопотання про обрання запобіжного заходу у вигляді тримання під вартою колишньому народному депутату України Олегу Ляшку.</h2>
      <address>
        <time datetime="2019-11-18T17:44:00+00:00">18 Nov 2019, 17:44</time>
      </address>
      <figure>
        <img src="https://galinfo.com.ua/media/gallery/intxt/l/a/lashko.jpg"/>
        <figcaption>Фото з Facebook-сторінки Олега Ляшка</figcaption>
      </figure>
      <p>Сьогодні, 18 листопада, йому вручили підозру за частиною 2 статті 346 ККУ (погроза або насильство щодо державного чи громадського діяча, а саме умисне заподіяння особам, зазначеним в частині першій цієї статті, середньої тяжкості тілесних ушкоджень чи легких тілесних ушкоджень, нанесення побоїв чи вчинення інших насильницьких дій у зв’язку з їх державною або громадською діяльністю), - передає <a href="https://www.radiosvoboda.org/">Радіо Свобода</a>.</p>
      <p>Вказані дії караються позбавленням волі на строк від чотирьох до семи років.</p>
      <p>Між колишнім народним депутатом Олегом Ляшком та чинним парламентарем від ʺСлуги народуʺ Андрієм Герусом сталася сутичка в залі офіційних делегацій аеропорту ʺБориспільʺ. Відео інциденту у себе на Facebook оприлюднив колишній народний депутат та соратник Ляшка Ігор Мосійчук.</p>
      <p>У відповідь Герус написав, що ʺвсе нормально, постраждала тільки сорочкаʺ.</p>
    </article>
  </body>
</html>