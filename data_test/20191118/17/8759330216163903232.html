<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904246/denayer-werpt-zich-op-als-coole-leider-het-voetbal-legt-mij-geen-enkele-druk-op-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T17:00:00+00:00"/>
    <meta property="og:title" content="Denayer vormde ooit duo met van Dijk: &quot;Toen had hij nog niet die maturiteit&quot;"/>
    <meta property="og:description" content="Nu de oude garde in het defensieve compartiment van de Rode Duivels zachtjes aan op de weg terug is, komen er steeds meer kansen voor de jongere wolven. Jason Denayer behoort met zijn 24 jaar tot die laatste categorie. In de toekomst wil de Brusselaar één van de leiders van de Belgische achterhoede worden."/>
  </head>
  <body>
    <article>
      <h1>Denayer vormde ooit duo met van Dijk: "Toen had hij nog niet die maturiteit"</h1>
      <address>
        <time datetime="2019-11-18T17:00:00+00:00">18 Nov 2019, 17:00</time>
      </address>
      <p>
        <b>Nu de oude garde in het defensieve compartiment van de Rode Duivels zachtjes aan op de weg terug is, komen er steeds meer kansen voor de jongere wolven. Jason Denayer behoort met zijn 24 jaar tot die laatste categorie. In de toekomst wil de Brusselaar één van de leiders van de Belgische achterhoede worden.</b>
      </p>
      <p>Bij zijn club Olympique Lyon droeg Denayer, die zaterdag <a href="https://www.voetbalprimeur.be/nieuws/904021/vp-rapport-hazard-broertjes-boven-n-negatieve-uitschieter-bij-rode-duivels.html?utm_source=doorlink&amp;utm_medium=doorlink&amp;utm_campaign=%2F">tegen Rusland mocht invallen</a>, al eens de aanvoerdersband. "De vroegere trainersstaf had kenmerken van een leider gevonden bij mij", doet Denayer het verhaal bij <i><a href="https://www.rtbf.be/sport/football/european-qualifiers/detail_jason-denayer-on-m-a-fait-payer-la-note-de-l-elimination-a-lille?id=10367875">RTBF</a>. </i>"Ik nam altijd al graag verantwoordelijkheid, niet per se door te praten, maar met mijn prestaties op het terrein."</p>
      <p>"Ik ben behoorlijk sterk en kalm, dat heb ik van mijn moeder. Ik ben, laat ons zeggen, zelden zenuwachtig. Ik kan geraakt worden door onverwachte situaties in het leven, maar het voetbal legt mij geen enkele druk op. Een wedstrijd zorgt er nooit voor dat ik niet kan slapen", besluit Denayer.</p>
      <p><b>Maatje met van Dijk</b><br/>De combinatie van zijn voetbalkwaliteiten met die mentale sterkte moet Denayer de komende jaren nóg een niveautje hoger brengen. Misschien kan hij zich ooit wel meten met Virgil van Dijk, de Nederlander die nu al even een rots in de branding is bij Liverpool FC. Beide heren speelden al samen bij Celtic FC. "Dat zijn super-herinneringen: samen wonnen we de dubbel kampioenschap-beker", blikt de Rode Duivel terug.</p>
      <p>"Spelen met zo'n speler, dat blijft je altijd bij. Toen had hij wel nog niet de maturiteit die hij nu heeft, maar iedereen voelde al zijn enorme potentieel aan", vergelijkt Denayer. "De Gouden Bal? Ik hoop voor hem dat hij die gaat winnen, maar ik denk dat Messi boven de rest van de wereld blijft uitsteken. Zo werkt het voetbal nu eenmaal: men praat minder over verdedigers, want het zijn de aanvallers die de vedetten zijn en voor het spektakel zorgen", beseft Denayer.</p>
      <aside>Lees meer<br/><a href="https://www.voetbalprimeur.be/nieuws/904217/denayer-over-horrormatch-bij-rode-duivels-ik-heb-de-prijs-betaald-.html?itm_source=www.voetbalprimeur.be&amp;itm_medium=highlighted-content">Denayer over horrormatch bij Rode Duivels: "Ik heb de prijs betaald"</a></aside>
    </article>
  </body>
</html>