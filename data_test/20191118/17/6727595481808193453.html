<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/congress-and-shivsena-contest-at-bmc-mayor-post.html"/>
    <meta property="og:site_name" content="DoolNews"/>
    <meta property="article:published_time" content="2019-11-18T17:30:00+00:00"/>
    <meta property="og:title" content="മഹാരാഷ്ട്രയില്‍ ശിവസേനയും കോണ്‍ഗ്രസും വീണ്ടും ഏറ്റുമുട്ടാനൊരുങ്ങുന്നു; എന്‍.സി.പി ശിവസേനയെ പിന്തുണച്ചേക്കും"/>
    <meta property="og:description" content="Bjp Congress Maharashtra National News NCP Shivsena India മഹാരാഷ്ട്രയില്‍ ശിവസേനയും എന്‍.സി.പിയും കോണ്‍ഗ്രസും ചേര്‍ന്ന് സര്‍ക്കാരുണ്ടാക്കാനുള്ള ശ്രമങ്ങള്‍ നടക്കുകയാണ്. എന"/>
  </head>
  <body>
    <article>
      <h1>മഹാരാഷ്ട്രയില്‍ ശിവസേനയും കോണ്‍ഗ്രസും വീണ്ടും ഏറ്റുമുട്ടാനൊരുങ്ങുന്നു; എന്‍.സി.പി ശിവസേനയെ പിന്തുണച്ചേക്കും</h1>
      <address><time datetime="2019-11-18T17:30:00+00:00">18 Nov 2019, 17:30</time> by <a rel="author">ന്യൂസ് ഡെസ്‌ക്</a></address>
      <p>മഹാരാഷ്ട്രയില്‍ ശിവസേനയും എന്‍.സി.പിയും കോണ്‍ഗ്രസും ചേര്‍ന്ന് സര്‍ക്കാരുണ്ടാക്കാനുള്ള ശ്രമങ്ങള്‍ നടക്കുകയാണ്. എന്നാല്‍ ഈ ബന്ധം ബ്രിഹണ്‍മുംബൈ മേയര്‍ തെരഞ്ഞെടുപ്പില്‍ ബാധകമല്ലെന്ന നിലപാടിലാണ് കോണ്‍ഗ്രസ്.</p>
      <p>മേയര്‍ സ്ഥാനത്തേക്ക് കോണ്‍ഗ്രസ് സ്ഥാനാര്‍ത്ഥിയെ മത്സരിപ്പിക്കുന്ന കാര്യം ആലോചിക്കുകയാണെന്ന് മുംബൈ കോണ്‍ഗ്രസ് അദ്ധ്യക്ഷന്‍ ഏക്‌നാഥ് ഗെയ്ക്ക്‌വാദ് പറഞ്ഞു. ഞങ്ങള്‍ ഇപ്പോള്‍ പ്രതിപക്ഷത്താണ്. 3-4 പേരുടെ പട്ടിക ഉണ്ടാക്കിയിട്ടുണ്ട്. ഇതില്‍ ഒരാള്‍ പത്രിക സമര്‍പ്പിക്കും. ഇന്ന് വൈകീട്ട് ആറ് മണി വരെ സമയമുണ്ടെന്നും ഏക്‌നാഥ് ഗെയ്ക്ക്‌വാദ് പറഞ്ഞു. എന്നാല്‍ ഹൈക്കമാന്‍ഡിന്റെ നിര്‍ദേശത്തിനനുസരിച്ചായിരിക്കും ഇക്കാര്യത്തില്‍ അന്തിമ തീരുമാനമെടുക്കുക എന്നും അദ്ദേഹം പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മേയര്‍ സ്ഥാനത്തേക്ക് ശിവസേനയെ എന്‍.സി.പി പിന്തുണക്കും. ഡെപ്യൂട്ടി മേയര്‍ സ്ഥാനത്തേക്ക് എന്‍.സി.പി മത്സരിക്കുന്നുണ്ട്. ഈ സീറ്റില്‍ ശിവസേനയുടെ പിന്തുണ എന്‍.സി.പിക്ക് ലഭിച്ചേക്കും.</p>
      <related>
        <a href="https://www.doolnews.com/no-major-role-for-me-in-bypolls-says-shivakumar-454.html?utm_source=doolnews&amp;utm_medium=related"/>
      </related>
      <p>ബി.ജെ.പി മേയര്‍ സ്ഥാനത്തേക്ക് മത്സരിക്കുന്നില്ല. മത്സരിക്കാനാവശ്യമായ എണ്ണം കൗണ്‍സിലര്‍മാര്‍ തങ്ങള്‍ക്കൊപ്പമില്ലെന്നും അടുത്ത തവണ മത്സരിക്കാന്‍ ആവശ്യമായ എണ്ണം കൗണ്‍സിലര്‍മാര്‍ തങ്ങള്‍ക്കുണ്ടാവുമെന്നാണ് ബി.ജെ.പിയുടെ പ്രതികരണം.</p>
      <related>
        <a href="https://www.doolnews.com/gautam-gambhir-will-quit-eating-jalebi-to-check-delhi-air-pollution45654.html?utm_source=doolnews&amp;utm_medium=related"/>
      </related>
      <p>നേരത്തെ ബി.ജെ.പിയുടെ പിന്തുണയോടെയായിരുന്നു ശിവസേന സര്‍ക്കാര്‍ രൂപീകരിച്ചത്. ഇപ്പോള്‍ സാഹചര്യം വിപരീതമാണ്. മുംബൈ കോര്‍പ്പറേഷനില്‍ 227 അംഗങ്ങളാണുള്ളത്. ശിവസേനക്ക് 94 അംഗങ്ങളും ബി.ജെ.പിക്ക് 83 പേരുമാണുള്ളത്. മേയര്‍ സ്ഥാനത്തിനായി ബി.ജെ.പി ശിവസേനയെ പിന്തുണക്കുകയായിരുന്നു. കോണ്‍ഗ്രസിന് 29 അംഗങ്ങളും എന്‍.സി.പിയുടെ 8 പേരുമാണ് മുംബൈ കോര്‍പ്പേറേഷനില്‍. 1997 മുതല്‍ ശിവസേനയില്‍ നിന്നാണ് മുംബൈ മേയര്‍.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/WOHPLaovcuQ" width="560" height="315" data-service="Youtube" scrolling="no"/>
      </figure>
    </article>
  </body>
</html>