<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/ataturk-posteri-onunde-egilme-sorusturmasi-okul-mudurlerine-uzaklastirma"/>
    <meta property="og:site_name" content="euronews"/>
    <meta property="article:published_time" content="2019-11-18T17:13:49+00:00"/>
    <meta property="og:title" content="Atatürk posteri önünde eğilme: Okul müdürlerine uzaklaştırma"/>
    <meta property="og:description" content="Milli Eğitim Bakanlığınca (MEB), 10 Kasım Atatürk'ü Anma Programı'na yönelik yürütülen soruşturma kapsamında bazı okulların müdürleri hakkında görevden uzaklaştırma kararı alındı."/>
  </head>
  <body>
    <article>
      <h1>Atatürk posteri önünde eğilme: Okul müdürlerine uzaklaştırma</h1>
      <address><time datetime="2019-11-18T17:13:49+00:00">18 Nov 2019, 17:13</time> by <a rel="author">euronews </a></address>
      <p>Milli Eğitim Bakanlığınca (MEB), 10 Kasım Atatürk'ü Anma Programı'na yönelik yürütülen soruşturma kapsamında bazı okulların müdürleri hakkında görevden uzaklaştırma kararı alındı.</p>
      <p>Milli Eğitim Bakanlığından yapılan açıklamada, 10 Kasım Atatürk'ü Anma Programı kapsamında, bazı okullarda günün anlam ve öneminden uzak ve kamuoyunda olumsuz algıya sebebiyet veren nitelikte etkinliklere yer verildiğinin tespit edildiği bildirildi.</p>
      <p>Açıklamada, "Bakanlık Maarif Müfettişlerince titizlikle soruşturulmakta olan konunun hassasiyetine binaen, etkinliğin icra edildiği okulların müdürleri hakkında görevden uzaklaştırma tedbiri alınmıştır. Soruşturma süreci hassasiyetle ve en kısa sürede tamamlanacaktır." ifadelerine yer verildi.</p>
      <p>10 Kasım Atatürk'ü anma etkinlikleri kapsamında çocukların şiir okuyarak Atatürk posterinin önünde eğilmesini gösteren video sosyal medyada tepki <a href="https://tr.euronews.com/2019/11/13/ogrencilerin-ataturk-posterinin-onunde-egilmesine-meb-den-sorusturma">çekmişti.</a></p>
    </article>
  </body>
</html>