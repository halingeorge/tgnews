<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/chi-non-39-avesse-letta-39-intervista-giorno-ldquo-ormai-219291.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-18T17:29:24+00:00"/>
    <meta property="og:title" content="Elisabetta trenta: ormai la casa"/>
    <meta property="og:description" content="“ORMAI LA CASA È STATA ASSEGNATA A MIO MARITO E IN MANIERA REGOLARE. PER QUALE MOTIVO DOVREBBE LASCIARLA?” - ELISABETTA TRENTA: “AVEVO BISOGNO DI UN POSTO DOVE INCONTRARE LE PERSONE, DI UN ALLOGGIO GRANDE - DUE GIORNI FA È STATO PUBBLICATO UN DOCUMENTO RISERVATO CON IL MIO TEST ATTITUDINALE PER L'AGENZIA DEI SERVIZI SEGRETI. POI È SALTATA FUORI LA STORIA DELLA CASA. È EVIDENTE CHE SONO SOTTO ATTACCO. È UN ATTACCO A CONTE? ALL'AISE, AL MOVIMENTO? ALLA LINK CAMPUS, DOVE SONO TORNATA A LAVORARE?”"/>
  </head>
  <body>
    <article>
      <h1>Elisabetta trenta: ormai la casa</h1>
      <address>
        <time datetime="2019-11-18T17:29:24+00:00">18 Nov 2019, 17:29</time>
      </address>
      <p>
        <b>“ORMAI LA CASA È STATA ASSEGNATA A MIO MARITO E IN MANIERA REGOLARE. PER QUALE MOTIVO DOVREBBE LASCIARLA?” - ELISABETTA TRENTA: “AVEVO BISOGNO DI UN POSTO DOVE INCONTRARE LE PERSONE, DI UN ALLOGGIO GRANDE - DUE GIORNI FA È STATO PUBBLICATO UN DOCUMENTO RISERVATO CON IL MIO TEST ATTITUDINALE PER L'AGENZIA DEI SERVIZI SEGRETI. POI È SALTATA FUORI LA STORIA DELLA CASA. È EVIDENTE CHE SONO SOTTO ATTACCO. È UN ATTACCO A CONTE? ALL'AISE, AL MOVIMENTO? ALLA LINK CAMPUS, DOVE SONO TORNATA A LAVORARE?”</b>
      </p>
      <hr/>
      <p>
        <b>Fiorenza Sarzanini per il <a href="http://www.corriere.it/">“Corriere della sera”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255716/1239365.htm">
          <img src="https://cdn-static.dagospia.com/img/foto/11-2019/elisabetta-trenta-e-paolo-raudino-1239365.jpg"/>
        </a>
        <figcaption>ELISABETTA TRENTA E PAOLO RAUDINO</figcaption>
      </figure>
      <p>«Sono molto arrabbiata. Questa storia mi porterà dei danni. È evidente che ormai sono sotto attacco». Elisabetta Trenta risponde al cellulare alle 9.30 di domenica mattina mentre prepara il post da pubblicare su Facebook. «Devo chiarire, è tutto regolare».</p>
      <p>
        <b>Vuol dire che rimarrà nell' alloggio che aveva da ministra?</b>
      </p>
      <p>«Ormai la casa è stata assegnata a mio marito e in maniera regolare. Per quale motivo dovrebbe lasciarla?».</p>
      <p>
        <b>E crede sia giusto tenerla?</b>
      </p>
      <p>«Mi faccia spiegare. Non ho chiesto subito l'alloggio pur avendone diritto, ma soltanto nell'aprile scorso. Ho resistito il più possibile nel mio. Un ministro durante la sua attività ha necessità di parlare con le persone in maniera riservata e dunque ha bisogno di un posto sicuro».</p>
      <figure>
        <a href="https://www.dagospia.com/mediagallery/Dago_fotogallery-255716/1207451.htm">
          <img src="https://cdn-static.dagospia.com/img/foto/09-2019/elisabetta-trenta-1207451.jpg"/>
        </a>
        <figcaption>elisabetta trenta</figcaption>
      </figure>
      <p>
        <b>Lei ha una casa al quartiere Pigneto di Roma. Non poteva rimanere lì, sia pur con misure di protezione adeguate?</b>
      </p>
      <p>«No, c' erano problemi di controllo e di sicurezza. In quella zona si spaccia droga e la strada non ha vie d' uscita. E poi io avevo bisogno di un posto dove incontrare le persone, di un alloggio grande. Era necessaria riservatezza».</p>
      <p>
        <b>Ma ora non è più ministra.</b>
      </p>
      <p>«Ho l' atto di cessazione dell' esercito a me e ho tre mesi per andare via. Intanto mio marito ha fatto richiesta perché è aiutante di campo di un generale e per il suo ruolo può avere quell' appartamento».</p>
      <figure>
        <a href="https://www.dagospia.com/mediagallery/Dago_fotogallery-255716/1195933.htm">
          <img src="https://cdn-static.dagospia.com/img/foto/08-2019/giuseppe-conte-elisabetta-trenta-1195933.jpg"/>
        </a>
        <figcaption>GIUSEPPE CONTE ELISABETTA TRENTA</figcaption>
      </figure>
      <p>
        <b>Scusi ma se era così semplice e regolare, perché avete deciso di farlo solo adesso?</b>
      </p>
      <p>«Quando sono diventata ministra, mio marito è stato demansionato. Ora ha di nuovo i requisiti. E comunque noi prima facevamo una vita completamente diversa. Dopo la vita del marito ha seguito quella della moglie. Se vivevamo in due uno sull' altro poteva andare bene, poi le condizioni sono cambiate. E anche adesso continuo ad avere una vita diversa».</p>
      <p>
        <b>Che vuol dire?</b>
      </p>
      <p>«È una vita di relazioni, di incontri».</p>
      <p>
        <b>Però avete una casa di proprietà e questo vi impedisce di poter usufruire dell'alloggio di servizio.</b>
      </p>
      <figure>
        <a href="https://www.dagospia.com/mediagallery/Dago_fotogallery-255716/1195931.htm">
          <img src="https://cdn-static.dagospia.com/img/foto/08-2019/giuseppe-conte-elisabetta-trenta-1195931.jpg"/>
        </a>
        <figcaption>GIUSEPPE CONTE ELISABETTA TRENTA</figcaption>
      </figure>
      <p>«In realtà mio marito ha la residenza nella sua città dove ha una casa, ma ha diritto ad avere l' alloggio dove lavora. Invece l' appartamento di Roma al quartiere Pigneto è intestato soltanto a me. Finora è rimasto vuoto, non l'ho affittato. Continuo a pagare il mutuo e sono nella legalità e per questo non capisco gli attacchi. Crede davvero che se non fosse stato tutto in regola lo Stato maggiore avrebbe dato il via libera?».</p>
      <p>
        <b>Lei è stata ministra. Non ritiene che fosse difficile dire di no a suo marito?</b>
      </p>
      <p>«Potevano farlo. E comunque se avessi lasciato quell'alloggio di servizio per trasferirmi in un altro avrei dovuto fare un doppio trasloco visto che quello di mio marito era a carico dello Stato. Invece così lo Stato ha risparmiato».</p>
      <figure>
        <a href="https://www.dagospia.com/mediagallery/Dago_fotogallery-255716/1165526.htm">
          <img src="https://cdn-static.dagospia.com/img/foto/05-2019/elisabetta-trenta-1165526.jpg"/>
        </a>
        <figcaption>ELISABETTA TRENTA</figcaption>
      </figure>
      <p>
        <b>Al momento della sua nomina lei aveva assicurato che suo marito sarebbe stato trasferito ad altro incarico. Come mai non è successo?</b>
      </p>
      <p>«L'avevo spostato e adesso è tornato a fare quello che faceva. Non è giusto che lui paghi le conseguenze del mio incarico. Posso assicurare che da questa mia nomina è stato solo svantaggiato: è andato in un altro ufficio per motivi di opportunità perché ero convinta fosse giusto. Quando ho cessato l'incarico è stato reintegrato».</p>
      <p>
        <b>Lei è stata nominata in quota 5 Stelle e il Movimento ha sempre dichiarato guerra ai privilegi.</b>
      </p>
      <p>«Non credo proprio che si tratti di un privilegio perché io l'appartamento lo pago e lo pago pure abbastanza».</p>
      <figure>
        <a href="https://www.dagospia.com/mediagallery/Dago_fotogallery-255716/1113870.htm">
          <img src="https://cdn-static.dagospia.com/img/foto/02-2019/la-ministra-elisabetta-trenta-1-1113870.jpg"/>
        </a>
        <figcaption>la ministra elisabetta trenta (1)</figcaption>
      </figure>
      <p>
        <b>Molti militari lamentano di non aver ottenuto l'alloggio pur avendo i requisiti.</b>
      </p>
      <p>«Durante il mio mandato io mi sono occupata delle esigenze di tutti i militari. E infatti è sempre stato detto e scritto che i generali mi osteggiavano e la base mi difendeva. Lasci stare, qui ci sono altre ragioni. Due giorni fa è stato pubblicato un documento riservato con il mio test attitudinale per l'Aise, l' agenzia dei servizi segreti. Poi è saltata fuori la storia della casa. È evidente che sono sotto attacco».</p>
      <p>
        <b>Da parte di chi?</b>
      </p>
      <p>«Non lo so. È un attacco al presidente Conte? All' Aise, al Movimento? Alla Link Campus, dove sono tornata a lavorare?».</p>
      <figure>
        <a href="https://www.dagospia.com/mediagallery/Dago_fotogallery-255716/1047079.htm">
          <img src="https://cdn-static.dagospia.com/img/foto/08-2018/elisabetta-trenta-1047079.jpg"/>
        </a>
        <figcaption>Elisabetta Trenta</figcaption>
      </figure>
      <p>
        <b>Nel pomeriggio Luigi Di Maio le chiede pubblicamente di lasciare la casa. Vi siete parlati?</b>
      </p>
      <p>«Si, gli ho spiegato che tutto è stato fatto correttamente».</p>
      <p>
        <b>E quindi?</b>
      </p>
      <p>«Quando l' incarico di mio marito sarà terminato lasceremo la casa come dicono le regole».</p>
      <p>
        <b>Stefano Buffagni dice che lei non ha rispettato le regole del Movimento.</b>
      </p>
      <p>«Se mi avesse chiamato l'avrei spiegato anche a lui».</p>
      <p>
        <b>Quindi resterà nel M5S?</b>
      </p>
      <p>«Ho chiesto di essere una dei 12 facilitatori. Ci rimarrò di sicuro».</p>
      <figure>
        <a href="https://www.dagospia.com/mediagallery/Dago_fotogallery-255716/1031489.htm">
          <img src="https://cdn-static.dagospia.com/img/foto/06-2018/elisabetta-trenta-1-1031489.jpg"/>
        </a>
        <figcaption>elisabetta trenta 1</figcaption>
      </figure>
      <p>
        <b>TRENTA SENZA LODE - HA OTTENUTO L'ALLOGGIO “DI SERVIZIO” POCO DOPO ESSERE STATA NOMINATA MINISTRA DELLA DIFESA MA IN QUELL'APPARTAMENTO (IN UNO DEI LUOGHI PIÙ SUGGESTIVI DEL CENTRO DI ROMA), ELISABETTA TRENTA HA DECISO DI RIMANERCI ANCHE ADESSO CHE NON HA PIÙ ALCUN RUOLO PUBBLICO - COME CI È RIUSCITA? FACENDOLO ASSEGNARE AL MARITO, IL MAGGIORE DELL'ESERCITO CLAUDIO PASSARELLI - E ORA LA MAGISTRATURA CONTABILE POTREBBE VERIFICARE SE CI SONO DANNI ERARIALI...</b>
      </p>
      <p>
        <b>
          <a href="https://www.dagospia.com/rubrica-29/cronache/trenta-senza-lode-ha-ottenuto-39-alloggio-ldquo-servizio-rdquo-219248.htm">https://www.dagospia.com/rubrica-29/cronache/trenta-senza-lode-ha-ottenuto-39-alloggio-ldquo-servizio-rdquo-219248.htm</a>
        </b>
      </p>
      <figure>
        <a href="https://www.dagospia.com/mediagallery/Dago_fotogallery-255716/1021920.htm">
          <img src="https://cdn-static.dagospia.com/img/foto/06-2018/elisabetta-trenta-1021920.jpg"/>
        </a>
        <figcaption>elisabetta trenta</figcaption>
      </figure>
      <p>
        <b>HA FATTO TRENTA E NON FARA' TRENTUNO - L'EX MINISTRO DELLA DIFESA, ELISABETTA TRENTA, RISCHIA DI ESSERE CACCIATA DAL MOVIMENTO CINQUESTELLE: LE POTREBBE COSTARE CARO AVER MANTENUTO LA CASA DI SERVIZIO DA MINISTRO FACENDOLA ASSEGNARE AL MARITO, IL MAGGIORE CLAUDIO PASSARELLI - I VERTICI GRILLINI NON ERANO INFORMATI E DI MAIO E' FURIOSO: "CHIARISCA AL PIU' PRESTO" - LA RISPOSTA SU FACEBOOK DELLA TRENTA</b>
      </p>
      <p>
        <b>
          <a href="https://www.dagospia.com/rubrica-3/politica/ha-fatto-trenta-non-fara-39-trentuno-39-ex-ministro-difesa-219269.htm">https://www.dagospia.com/rubrica-3/politica/ha-fatto-trenta-non-fara-39-trentuno-39-ex-ministro-difesa-219269.htm</a>
        </b>
      </p>
      <figure>
        <a href="https://www.dagospia.com/mediagallery/Dago_fotogallery-255716/1021919.htm">
          <img src="https://cdn-static.dagospia.com/img/foto/06-2018/elisabetta-trenta-luigi-di-maio-1021919.jpg"/>
        </a>
        <figcaption>elisabetta trenta luigi di maio</figcaption>
      </figure>
    </article>
  </body>
</html>