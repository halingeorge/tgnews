<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89944"/>
    <meta property="og:site_name" content="Denník politika"/>
    <meta property="article:published_time" content="2019-11-18T17:35:22+00:00"/>
    <meta property="og:title" content="Prezident Macron a dánska premiérka Frederiksen sú za väčšiu harmonizáciu azylových procedúr"/>
    <meta property="og:description" content="18.11.2019 (Webnoviny.sk) – Francúzsko a Dánsko sú za väčšiu harmonizáciu medzi jednotlivými členskými krajinami Európskej únie v oblasti azylových procedúr. Odborníci na túto oblasť totiž už dlho upozorňujú, že v súčasnosti túto problematiku rieši každá krajina viac-menej po svojom, čo nie je v priestore voľného pohybu osôb ideálne."/>
  </head>
  <body>
    <article>
      <h1>Prezident Macron a dánska premiérka Frederiksen sú za väčšiu harmonizáciu azylových procedúr</h1>
      <address><time datetime="2019-11-18T17:35:22+00:00">18 Nov 2019, 17:35</time> by <a rel="author">Webnoviny</a></address>
      <p>18.11.2019 (Webnoviny.sk) – Francúzsko a Dánsko sú za väčšiu harmonizáciu medzi jednotlivými členskými krajinami Európskej únie v oblasti azylových procedúr. Odborníci na túto oblasť totiž už dlho upozorňujú, že v súčasnosti túto problematiku rieši každá krajina viac-menej po svojom, čo nie je v priestore voľného pohybu osôb ideálne.</p>
      <p>Zámer zasadzovať sa za väčšiu harmonizáciu v tejto oblasti deklarovali po spoločnom rokovaní v Paríži francúzsky prezident Emmanuel Macron a dánska premiérka Mette Frederiksen.</p>
      <p>Obaja tiež v súvislosti s témou imigrácie vyzvali na „<i>posilnenie ochrany európskych vonkajších hraníc“</i>.</p>
      <p>Frederiksen vyhlásila, že súčasný azylový systém je nehumánny. Dánska premiérka bola pritom doteraz známa skôr ako zástankyňa sprísnenia azylového systému.</p>
      <p>Viac k témam: <a href="https://www.webnoviny.sk/tag/azyl/"><u>azyl</u></a>, <a href="https://www.webnoviny.sk/tag/ilegalna-migracia/"><u>ilegálna migrácia</u></a>, <a href="https://www.webnoviny.sk/tag/imigracia/"><u>imigrácia</u></a><br/>Zdroj: Webnoviny.sk – <a href="https://www.webnoviny.sk/prezident-macron-a-danska-premierka-frederiksen-su-za-vacsiu-harmonizaciu-azylovych-procedur/"><u>Prezident Macron a dánska premiérka Frederiksen sú za väčšiu harmonizáciu azylových procedúr</u></a> © SITA Všetky práva vyhradené.</p>
    </article>
  </body>
</html>