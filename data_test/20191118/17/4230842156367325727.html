<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191118-byv-nogamy-po-golovi-u-lvovi-cholovik-napav-na-pratsivnyka-vijskkomatu-cherez-povistku/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T17:58:31+00:00"/>
    <meta property="og:title" content="Бив ногами по голові: у Львові чоловік напав на працівника військкомату через повістку"/>
    <meta property="og:description" content="У Львові на військовослужбовця, який прийшов вручити повістку, напали."/>
  </head>
  <body>
    <article>
      <h1>Бив ногами по голові: у Львові чоловік напав на працівника військкомату через повістку</h1>
      <address>
        <time datetime="2019-11-18T17:58:31+00:00">18 Nov 2019, 17:58</time>
      </address>
      <p>У Львові на військовослужбовця, який прийшов вручити повістку, напали.</p>
      <p>У Львові військовослужбовець прийшов за адресою вулиця Татарська 2а, аби вручити повістку  чоловікові, котрий не з’являвся у військовий комісаріат.</p>
      <p>Останній попросив дозволу піти взяти особисті речі. Під час цього він зателефонував своїм друзям поверхом вище, які викликали працівника військомату на вулицю. Чоловік у стані алкогольного сп’яніння завдав офіцеру декілька ударів руками в голову. Після того, як військовослужбовець втратив рівновагу продовжив наносити удари ногами в голову.</p>
      <p>Через якийсь час до бійки долучився колега з тієї самої квартири третього поверху. Побачивши патрульних, які проїжджали повз, кривдники втекли до себе у квартиру та продовжили погрози з вікна квартири.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20191101-na-kyyivshhyni-zatrymaly-postachalnyka-narkotykiv-u-vijskovu-chastynu/">На Київщині затримали постачальника наркотиків у військову частину</a>
      </p>
      <p>Особу одного із нападників встановили. Постраждалому військовослужбовцю надали медичну допомогу. Окрім цього, він написав заяву у Галицький райвідділ поліції. За словами медиків, загрози життю та здоров’ю немає.</p>
      <p>Обставини події встановлюватиме поліція.</p>
      <p>Раніше ми писали, <a href="https://fakty.com.ua/ua/proisshestvija/20191111-hto-ta-navishho-zhorstoko-pobyv-veterana-ato-hana-i-jogo-druzhynu/">хто і за що так жорстоко побив ветерана АТО Ігоря Панова</a> на прізвисько Хан і його дружину Оксану.</p>
      <p><b>Джерело:</b> <a href="https://lviv.vgorode.ua/news/sobytyia/413696-pryishov-z-povistkoui-u-lvovi-pobyly-pratsivnyka-viiskomatu">VG Львів</a></p>
    </article>
  </body>
</html>