<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/kultura/10271052/michelle-obama-zmotywuje-cie-do-dzialania-dziennik-ukaze-sie-w-20-krajach.html"/>
    <meta property="og:site_name" content="Wprost"/>
    <meta property="article:published_time" content="2019-11-18T17:49:00+00:00"/>
    <meta property="og:title" content="Michelle Obama zmotywuje cię do działania. Dziennik ukaże się w 20 krajach"/>
    <meta property="og:description" content="„Becoming. Dziennik motywacyjny, który pozwoli ci odnaleźć swój głos„ to publikacja towarzysząca wspomnieniom Michelle Obamy „Becoming. Moja historia”. Dziennik ukaże się w 20 krajach na całym świecie, jutro 19 listopada br."/>
  </head>
  <body>
    <article>
      <h1>Michelle Obama zmotywuje cię do działania. Dziennik ukaże się w 20 krajach</h1>
      <address>
        <time datetime="2019-11-18T17:49:00+00:00">18 Nov 2019, 17:49</time>
      </address>
      <p>
        <b>„Becoming. Dziennik motywacyjny, który pozwoli ci odnaleźć swój głos„ to publikacja towarzysząca wspomnieniom Michelle Obamy „Becoming. Moja historia”. Dziennik ukaże się w 20 krajach na całym świecie, jutro 19 listopada br.</b>
      </p>
      <p>Dziennik zawiera wstęp w postaci intymnego listu Michelle Obamy oraz ponad 150 przygotowanych przez nią, inspirujących pytań i cytatów, które współgrają z kluczowymi tematami jej wspomnień. Autorka chce w ten sposób pomóc czytelniczkom zastanowić się nad ich osobistą i rodzinną historią, ich celami, wyzwaniami i marzeniami, zrozumieć, co je porusza, przynosi nadzieję oraz jaką przyszłość wyobrażają sobie dla siebie i swojej społeczności.</p>
      <p>„Mam nadzieję, że użyjecie tego dziennika do zapisywania swoich doświadczeń, myśli i uczuć, ze wszystkimi ich niedoskonałościami i bez oceniania... Nie musimy pamiętać wszystkiego. Ale wszystko, co pamiętamy, ma wartość" – pisze Obama we wstępie.</p>
      <figure>
        <img src="https://www.wprost.pl/_thumb/71/f6/10817ba8c883833dd9a7dec42967.jpeg"/>
      </figure>
      <p>Dziennik „Becoming" ukaże się w ponad 20 krajach, w tym w Stanach Zjednoczonych, Kanadzie, Wielkiej Brytanii, Australii, Nowej Zelandii, Republice Południowej Afryki, Indiach, Niemczech, Francji, Włoszech, Holandii, Hiszpanii, Portugalii, Brazylii, Szwecji, Norwegii, Danii, Finlandii, Tajwanie i Chinach, a wkrótce zostaną ogłoszone kolejne państwa.</p>
      <p>Data światowej oraz polskiej premiery dziennika to 19 listopada 2019 r.</p>
      <related>
        <h4>Czytaj także:</h4>
        <a href="https://www.wprost.pl/prime-time/10271027/quentin-tarantino-i-robert-richardson-opowiedzieli-o-swojej-wspolpracy-to-jak-uprawianie-seksu-po-raz-pierwszy.html"/>
      </related>
      <footer>Źródło: agora.pl/mat.prasowe</footer>
    </article>
  </body>
</html>