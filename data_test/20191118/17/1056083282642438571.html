<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717858/%D8%B3%D9%88%D8%AE%D8%AA%D9%86-%D8%B3%D8%A7%D8%AE%D8%AA%D9%85%D8%A7%D9%86-%D8%A2%D9%85%D9%88%D8%B2%D8%B4%DB%8C-%D8%AC%D9%87%D8%A7%D8%AF%D8%AF%D8%A7%D9%86%D8%B4%DA%AF%D8%A7%D9%87%DB%8C-%D8%AF%D8%B1-%D8%B4%DB%8C%D8%B1%D8%A7%D8%B2-%D8%AF%D8%B1-%D8%A2%D8%AA%D8%B4-%D8%A7%D8%BA%D8%AA%D8%B4%D8%A7%D8%B4"/>
    <meta property="og:site_name" content="ایسنا"/>
    <meta property="article:published_time" content="2019-11-18T17:18:58+00:00"/>
    <meta property="og:title" content="سوختن ساختمان آموزشی جهاددانشگاهی در شیراز در آتش اغتشاش"/>
    <meta property="og:description" content="ایسنا/فارس روابط جهاددانشگاهی استان فارس اعلام کرد که روز گذشته یکی از ساختمان‌های آموزشی این نهاد واقع در چهارراه عدالت شهر شیراز توسط عده‌ای اغتشاشگر به آتش کشیده شد."/>
  </head>
  <body>
    <article>
      <h6 class="kicker">روابط عمومی جهاددانشگاهی فارس اعلام کرد</h6>
      <h1>سوختن ساختمان آموزشی جهاددانشگاهی در شیراز در آتش اغتشاش</h1>
      <address>
        <time datetime="2019-11-18T17:18:58+00:00">18 Nov 2019, 17:18</time>
      </address>
      <p>ایسنا/فارس روابط جهاددانشگاهی استان فارس اعلام کرد که روز گذشته یکی از ساختمان‌های آموزشی این نهاد واقع در چهارراه عدالت شهر شیراز توسط عده‌ای اغتشاشگر به آتش کشیده شد.</p>
      <p>براساس اعلام روابط عمومی جهاددانشگاهی، شامگاه شنبه 25 آبان جمعی از اغتشاشگران اقدام به شکستن شیشه‌های ساختمان آموزشی جهاددانشگاهی واقع در چهارراه عدالت کرده و درب فلزی این مرکز را از جای می کنند و در جریان حمله این افراد به ساختمان جهاددانشگاهی در شامگاه شنبه، یکی از نیروهای حراست این نهاد نیز مصدوم می شود که هم اینک و بعد از دو روز همچنان در کما است.</p>
      <p>به گزارش ایسنا، روابط عمومی جهاددانشگاهی فارس با محکوم کردن اینگونه رفتارها و اقدامات آشوبگرانه، توضیح داده است که یکشنبه 26 آبان بار دیگر اغتشاشگران به ساختمان جهاددانشگاهی در محل چهارراه عدالت حمله ور شده و این ساختمان را به آتش می کشند که در نتیجه آن تمام 5 طبقه ساختمان آسیب دیده است.</p>
      <p>روابط عمومی جهاددانشگاهی با اعلام اینکه خسارت ناشی از آسیب وارده به ساختمان آموزشی جهاددانشگاهی در شیراز حدود 8 میلیارد تومان ارزیابی شده است، تاکید کرد که این ساختمان کاربری عمومی در زمینه آموزشی و اشتغال داشته و با هدف ارائه خدمات آموزشی کوتاه مدت و علمی کاربردی به شهروندان خصوصا گروه های کم درآمد جامعه ایجاد شده بود.</p>
      <p>براساس اعلام روابط عمومی جهاددانشگاهی این مرکز آموزشی خدمات مختلف آموزشی و اشتغال را به حدود 2 هزار نفر از آموزش گیرندگان که اکثرا از گروه‌های آسیب پذیر و کم درآمد جامعه بودند، ارائه می داد.</p>
      <p>انتهای پیام</p>
    </article>
  </body>
</html>