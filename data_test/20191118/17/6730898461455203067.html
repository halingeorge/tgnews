<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/australijska_agencija_za_zastitu_od_zracenja_tvrdi_da_je_5g_bezbedan-82121"/>
    <meta property="og:site_name" content="Benchmark"/>
    <meta property="article:published_time" content="2019-11-18T17:07:00+00:00"/>
    <meta property="og:title" content="Australijska agencija za zaštitu od zračenja tvrdi da je 5G bezbedan"/>
    <meta property="og:description" content="U odgovoru na pitanja upućena parlamentu, Australijska agencija za zaštitu od zračenja i nuklearnu bezbednost objasnila je zašto smatra da 5G ne predstavlja opasnost po ljude"/>
  </head>
  <body>
    <article>
      <h1>Australijska agencija za zaštitu od zračenja tvrdi da je 5G bezbedan</h1>
      <address>
        <time datetime="2019-11-18T17:07:00+00:00">18 Nov 2019, 17:07</time>
      </address>
      <figure>
        <img src="https://www.benchmark.rs/assets/img/news/main/6e5f36d9281d3f12b64115380ea0da72.png"/>
      </figure>
      <p>Australijska agencija za zaštitu od zračenja i nuklearnu bezbednost (ARPANSA) uputila je odgovor predstavničkom domu parlamenta na upit o <a href="https://www.benchmark.rs/tag/5g-1581"><b>5G</b></a> mreži u Australiji i tome da li 5G predstavlja opasnost po ljude i životinje.</p>
      <p>"<i>Viša frekvencija ne znači i više zračenja</i>" piše ARPANSA u svom odgovoru.</p>
      <p><i>"Trenutna istraživanja pokazuju da ne postoji nikakav dokaz da radio talasi koji se koriste u mobilnim komunikacijama imaju uticaja na zdravlje ljudi. Ovo uključuje i 5G mrežu. Procena ARPANSA je da je 5G mreža bezbedna.</i>"</p>
      <p>Agencija je izjavila da iako zbog frekvencija 4G i 5G mreže telo absorbuje određenu količinu enerije, ona je suviše mala da bi dolazilo do "značajnog zagrevanja tkiva", kao i da milimetarski talasi koje će emitovati 5G mreža ne prolaze kroz kožu.</p>
      <p><i>"Snaga je suviše mala i neće dolaziti do bilo kakvog primetnog zagrevanja kože" rekli su iz agencije,</i><br/><i>"Do zagrevanja može doći ukoliko je nivo energije preko 50 puta veći od dozvoljenog po australijskim standardima, kao npr. pri zavarivanju ili izlaganju AM radio tornjevima, ali se u takvim slučajevima koriste zaštitne mere"</i>.</p>
      <p>U odgovoru je istaknuta i naučna činjenica da radio talasi nisu jonizujući, pa nisu u stanju da raskidaju hemijske veze pa samim tim ni utiču na oštećivanje DNK.</p>
      <p>"<i>Ne postoje nikakvi dokazi da izlaganje uobičajenim nivoima radio talasa može da uzrokuje rak</i>", tvrde iz agencije.</p>
      <p>ARPANSA je pomenula da je 2011. Internacionalna agencija za istraživanje raka (IARC) stavila frekvencije koje se koriste u mobilnim telekomunikacijama na listu potencijalno karcinogenih uticaja na ljude, ali da cilj toga nije bio da se izaziva panika, već da se inicira dodatno istraživanje u ovoj oblasti.<br/>"Na toj listi se nalazi i ukiseljeno povrće i Aloe Vera", ističu iz agencije.</p>
      <p>ARPANSA se osvrnula i na kvazi-nauku koja kruži internetom, a čiji pobornici biraju podatke koji odgovaraju ideji i neostvrću se na proverene dokaze.</p>
      <p><i>"Nijedno pojedinačno naučno istraživanje neće dati definitivan odgovor na pitanje da li radio talasi mogu uticati na zdravlje ljudi i životinja, ili na okolinu</i>."</p>
      <p>Što se tiče uticaja na pčele, što je jedan od čestih argumenata kritičara 5G mreže, agencija je rekla da postoji vrlo malo istraživanja na temu uticaja elektromagnetnih talasa na insekte i njihovu brojnost.</p>
      <p>"<i>Malobrojna ekološka istraživanja koja su se time bavila su dala malo do nimalo dokaza na uticaj radio talasa na životnu sredinu"</i></p>
      <p><i>"Istraživanja koja pokazuju efekte, nisu poštovala naučni metod, pa je u njima efekat elektromagnetnih talasa nemoguće razmatrati nezavisno od uticaja drugih faktora u okruženju.</i>"</p>
      <p>Kancelarija ombudsmana za telekomunikacionu industriju primila je 45 žalbi o štetnosti elektromagnetnog zračenja tokom 2019.</p>
      <h3>Povezana vest: <a href="https://www.benchmark.rs/vesti/5g_se_siri_u_kini_ali_da_li_je_isplativ-82101">5G se širi u Kini, ali da li je isplativ?</a></h3>
      <p>Prethodnog meseca, predsednik kompanije Telstra John Mullen uporedio je one koji šire "istinu o 5G" sa protivnicima vakcinacije i pobornicima teorije o ravnoj zemlji.</p>
      <p>Telstra je u julu sprovela testiranje o količini energije koju emituje 5G naspram 3G i 4G mreža u stanovima i kafeima blizu svog 5G inovacionog centra i ustanovila da je ono konstantno bilo ispod 0.02% ARPANSA limita, t.j. 5000 puta manje od nivoa koji se smatra bezbednim.</p>
      <p>"<i>Zapravo, u testiranjima u stanu, imali smo sobu punu inžinjera čiji su uređaji radili punom snagom, a nivo zračenja je i dalje bio 1000 puta ispod bezbedne granice"</i>, izjavio je John Mullen.</p>
      <p>Kakvo je vaše mišljenje o 5G-u, koji je postao vrlo kontraverzna tema?</p>
      <p><i>Izvor: <a href="https://www.zdnet.com/">ZD Net<br/></a></i> <br/><i> <br/></i>Benchmark možete pratiti i na društvenim mrežama | <a href="https://www.facebook.com/benchrs/">Facebook</a> | <a href="https://twitter.com/benchrs">Twitter</a> | <a href="https://www.instagram.com/benchmark.rs/">Instagram</a> | <a href="https://www.youtube.com/channel/UCjmWa2ksh1x19VUQyvL1ihw">YouTube</a> |<br/>Na <a href="https://forum.benchmark.rs/">Benchmark forumu</a> uvek možete učestvovati u kvalitetnim i aktuelnim diskusijama iz IT industrije</p>
      <figure>
        <iframe src="https://www.youtube.com/embed/bxPDSUJWNpk" width="600" height="450" data-service="Youtube" scrolling="no"/>
      </figure>
    </article>
  </body>
</html>