<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76709-Pri-pade-mosta-vo-Francuzsku-zomrelo-15rocne-dievca-Dalsie-obete-nehody-su-v-ohrozeni-zivota"/>
    <meta property="og:site_name" content="REFRESHER"/>
    <meta property="article:published_time" content="2019-11-18T17:16:00+00:00"/>
    <meta property="og:title" content="Pri páde mosta vo Francúzsku zomrelo 15-ročné dievča. Ďalšie obete nehody sú v ohrození života"/>
    <meta property="og:description" content="Po páde mosta v blízkosti francúzskeho mesta Toulouse skončilo vo vode množstvo ľudí."/>
  </head>
  <body>
    <article>
      <h1>Pri páde mosta vo Francúzsku zomrelo 15-ročné dievča. Ďalšie obete nehody sú v ohrození života</h1>
      <address><time datetime="2019-11-18T17:16:00+00:00">18 Nov 2019, 17:16</time> by <a rel="author">Jakub Paulík</a></address>
      <p>
        <b>Po páde mosta v blízkosti francúzskeho mesta Toulouse skončilo vo vode množstvo ľudí.</b>
      </p>
      <p>155-metrový most cez rieku Tarn sa ponoril do vody a stiahol so sebou nákladný automobil, osobný automobil a možno aj tretí, zatiaľ neznámy druh auta. Pri tragickej udalosti, ktorá sa odohrala v priebehu dnešného rána, <b>zomrelo 15-ročné dievča</b>, informuje <a href="https://www.bbc.com/news/world-europe-50460671?intlink_from_url=&amp;"><b>BBC</b></a>. Z rieky sa ale podarilo dostať jej matku.</p>
      <related>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
      </related>
      <p>Spadnutý most slúžil na spájanie dvojice obcí, ktoré sa nachádzali neďaleko známeho francúzskeho mesta <b>Toulouse</b>. Počet obetí nemusí byť podľa zahraničných médií konečný. Niekoľkí ďalší ľudia sa totiž aktuálne nachádzajú v ohrození života.</p>
      <p>
        <i>Most, pri ktorého páde došlo k úmrtiu 15-ročného dievčaťa</i>
      </p>
      <figure>
        <img src="https://i.refresher.sk/public/jakub-p/France_Bridge_Collapse457346663114.jpg"/>
        <figcaption>
          <cite>TASR/AP/Olivier Le Corre</cite>
        </figcaption>
      </figure>
      <p>Štyroch ďalších sa podarilo z vody vytiahnuť bez väčších zranení. Na mieste tragédie zasahuje zhruba 60 záchranárov. Tí naďalej prehľadávajú rieku, aby zistili, či v nej nenájdu ďalšie obete. <b>Príčina pádu mosta je zatiaľ neistá a aktuálne sa vyšetruje.</b></p>
      <p>Spadnutý most mal nosnosť 19 ton a jeho stav bol pravidelne kontrolovaný, píše <a href="https://www.msn.com/en-us/news/world/girl-dies-several-feared-missing-as-french-river-bridge-collapses/ar-BBWWdaF?utm_source=fark&amp;utm_medium=website&amp;utm_content=link&amp;ICID=ref_fark"><b>MSN</b></a>. Najbližšia inšpekcia stavu mosta sa mala konať o niekoľko týždňov, <b>pri poslednej kontrole nevykazovala stavba žiadne nedostatky</b>.</p>
      <figure>
        <iframe src="https://www.youtube.com/embed/dVipU9EWbcg" width="700" height="370" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76544-Po-zrazke-autobusu-s-nakladiakom-pri-Nitre-zomrelo-12-ludi-dalsich-17-sa-zranilo-Aktualizovane"/>
        <a href="https://refresher.sk/76550-Po-zrazke-autobusu-zomrelo-12-ludi-z-toho-4-deti-Dalsich-20-sa-zranilo-Aktualizovane"/>
        <a href="https://refresher.sk/76376-Student-z-Hongkongu-pocas-protestov-zomrel-na-nasledky-padu-z-budovy-Demonstranti-vinia-policiu"/>
        <a href="https://refresher.sk/76633-Kvoli-silnemu-snezeniu-vo-Francuzsku-zomrel-clovek-Viac-ako-300tisic-domacnosti-je-bez-elektriny"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
      </related>
    </article>
  </body>
</html>