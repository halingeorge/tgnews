<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/suudi-arabistan-arap-afrika-zirvesi-ni-erteledi-1208363.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T17:22:00+00:00"/>
    <meta property="og:title" content="Suudi Arabistan, Arap-Afrika Zirvesi'ni erteledi"/>
    <meta property="og:description" content="Suudi Arabistan yönetimi gelecek hafta yapılacak Arap-Afrika Zirvesi'ni erteledi."/>
  </head>
  <body>
    <article>
      <h1>Suudi Arabistan, Arap-Afrika Zirvesi'ni erteledi</h1>
      <h2>Suudi Arabistan yönetimi gelecek hafta yapılacak Arap-Afrika Zirvesi'ni erteledi.</h2>
      <address>
        <time datetime="2019-11-18T17:22:00+00:00">18 Nov 2019, 17:22</time>
      </address>
      <p><b>Arap Birliği </b>tarafından yapılan yazılı açıklamada, <b>Suudi</b> <b>Arabistan </b>yönetiminin gelecek hafta <b>başkent Riyad</b>'da yapılacak<b> Arap-Afrika Zirvesi'</b>ni, ev sahibi ülke olarak gelecek yıla erteleme kararı aldığı belirtildi.</p>
      <p>Açıklamada, ertelenme nedenine değinilmezken, Arap ve Afrika Birlikleri tarafından organize edilen zirvenin 5'incisinin 2020 yılının ilk çeyreğinde yapılacağı aktarıldı.</p>
      <p>İlk zirve 1977 yılında Mısır'da ikincisi 2010 yılında Libya'da, üçüncüsü Kuveyt'te, dördüncüsü ise <b>Gana'da </b>düzenlenmişti.</p>
      <p>
        <b>Kararın alınmasında "Hedasi Barajı" etkisi</b>
      </p>
      <p><b>Arap Parlamentosu </b>dün bir açıklama yaparak <b>Etiyopya'ya Hedasi Barajı </b>konusunda adil bir anlaşma yapma çağrısında bulunmuştu.</p>
      <p>Açıklamada <b>"Mısır ve Sudan'ın Nil suları</b> üzerindeki haklarının ihlal edilmesini reddediyoruz." ifadelerine yer verilmişti.</p>
      <p><b>Suudi Arabistan'</b>ın söz konusu kararının Hedasi Barajı ile ilgili olabileceği değerlendiriliyor.</p>
    </article>
  </body>
</html>