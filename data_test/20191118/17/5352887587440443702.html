<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/astrologine-prognoze-lapkricio-18-24-dienoms-1750755/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-18T17:49:00+00:00"/>
    <meta property="og:title" content="Astrologinė prognozė lapkričio 18-24 dienoms"/>
    <meta property="og:description" content="Reklama"/>
  </head>
  <body>
    <article>
      <h1>Astrologinė prognozė lapkričio 18-24 dienoms</h1>
      <address><time datetime="2019-11-18T17:49:00+00:00">18 Nov 2019, 17:49</time> by <a rel="author">Sidonija Kulikauskienė</a></address>
      <p>Reklama</p>
      <p><b>AVINAS<br/></b><br/>Savaitės pradžioje teks spręsti asmenines ir vaikų problemas. Iš jūsų bus laukiama užuojautos, meilės. Pasižymėsite išradingumu, seksualumu. Darbe gali būti kalbama apie komandiruotę, stažuotę, konferenciją, arba tai, kas atnešė padarinių dabartinei situacijai. O galbūt sužinosite, kad jus priima į darbą. Jei aktualu, tikrinsitės sveikatą arba pasiimsite tyrimų rezultatus. Savaitės pabaigoje galite susidurti su neprognozuojamais žmonėmis arba iššūkius keliančiomis situacijomis. Nepasimeskite ir nepasiduokite provokacijoms.<br/><br/><b>JAUTIS</b></p>
      <p>Ši savaitė prasidės gana buitiškai. Kad ir kokie neįdomūs atrodytų praktiniai reikalai, derėtų juos sutvarkyti. Stenkitės, kad pagerėtų santykiai šeimoje. Venkite aštrinti temas, kurias derėtų palikti praeityje ir pamiršti. Nuo trečiadienio būsite kūrybingi, žavūs. Jei ne pasikartojančios finansinės ar teisinės problemos, galėtumėte jaustis atsipalaidavę. Neblogai seksis veikla, susijusi su reklama, vaikais, kūryba. Pravartu pagalvoti apie sveikatą, įvaizdį. Nesileiskite išvedami iš pusiausvyros, saugokitės agresijos, ugnies.<br/><br/><b>DVYNIAI</b><br/><br/>Šią savaitę noriai bendrausite, flirtuosite. Galite sulaukti greitai apsispręsti verčiančio pasiūlymo iš pažįstamo asmens, giminaičio. Į namus gali sugrįžti vienas iš šeimos narių. Arba patys grįšite, jei buvote išvykę. Nesunkiai įvesite tvarką namuose arba talkinsite antrajai pusei. Galite užbaigti tai, kas jau ėmė varginti. Artėjant savaitgaliui, vis daugiau dėmesio skirsite pasimatymams, pobūviams, užsiėmimams su vaikais, kūrybai. Visgi kai kurios jūsų idėjos, pažiūros gali sulaukti kritikos strėlių. Atsargiai kelyje.<br/><b><br/>VĖŽYS</b><br/><br/>Šią savaitę galite įsigyti norimą daiktą arba gauti pranešimą, susijusį su darbo paieškomis. Jeigu aktualu, turbūt pavyks pratęsti esamą veiklos ar komercinę sutartį, gauti ar teikti interviu, susitarti dėl reklamos ar pan. Tiktų prašyti rekomendacijos iš buvusios darbovietės, pasinaudoti įgytais įgūdžiais. Regis, sėkmingai pasinaudosite kitų suteikta informacija. Galbūt sulauksite pakvietimo į renginį, varžybas ar pasimatymą. Savaitgalį daug dėmesio skirkite šeimai, vaikams. Saugokitės sportinių ir kitokių traumų.<br/><b><br/>LIŪTAS</b><br/><br/>Šią savaitę būsite dalykiškai nusiteikę, tačiau ne kartą teks slopinti savo emocijas, nerimą, gal net agresyvumą. Įmanoma nauda iš anksčiau atliktos veiklos, projekto, reklamos, vaikų išlavinimo ar kt. Galbūt ruošitės kelionei, renginiui, pasimatymui ar atsiskaitymams darbo, mokslo srityje. Spręsti problemas jums padės draugai, giminaičiai arba jūs padėsite jiems. Savaitgalį bus nelengva rasti bendrą kalbą su tais, kurie jums ypač rūpi. Saugokite namus nuo ugnies, o artimuosius – nuo rizikingų pagundų, traumų.<br/><b><br/>MERGELĖ</b><br/><br/>Savaitės pradžioje problemų gali kelti jūsų nerimas, vidinė įtampa. Pasistenkite atsipalaiduoti, o artimiesiems nebijokite prisipažinti, kad turite rūpesčių. Venkite piktnaudžiauti svaigalais ir pataikauti nesveikiems įgeidžiams. Atsargiai kelyje. Galite sulaukti stimulų, jeigu jums aktualu įsidarbinti, papildomai užsidirbti, pratęsti sutartį, kurti verslą ar įsirenginėti namus. Savaitgalį nepasiduokite spaudimui kažkur vykti, kažko imtis, jei jaučiate, kad tai jums netinka. Namuose jausitės geriausiai.</p>
      <p>
        <b>SVARSTYKLĖS</b>
      </p>
      <p>Šią savaitę jus prisimins seni draugai arba patys apie save priminsite. Turbūt dalyvausite jų pasiūlytuose renginiuose. Nuo trečiadienio jums seksis tvarkyti su medicina, labdara, socialine rūpyba susijusius reikalus. Galbūt apie jūsų ar artimo žmogaus socialinę veiklą bus parengtas straipsnis, interviu. Savaitgalį lengvai megsite ryšius, bet dar lengviau galite prarasti tai, kas jums brangu. Seksis flirtuoti, gražbyliauti. Visgi jei tai vyks iš savanaudiškų paskatų, galite kaip tik patirti nuostolį.</p>
      <p><b>SKORPIONAS</b><br/><br/>Šią savaitę neplanuotai gali įvykti rimtas pokalbis su darbdaviu, valdininku ar pan. Lengvai galite kitus įžeisti arba patys įsižeisti, impulsyviai sureaguoti. Regis, jums metas prisiimti atsakomybę, suprasti, kad darote didelę įtaką aplinkiniams. Venkite alkoholio, triukšmingų susibūrimų, saugokite savo ir kitų sveikatą. Energiją išliekite nerizikingai sportuodami. Savaitgalį jus gali šokiruoti incidentas bendraujant, aiškinantis asmeninius santykius, arba sugadintas daiktas, nepateisintas lūkestis.<br/><br/><b>ŠAULYS</b><br/><br/>Ši savaitė bus produktyvi ir darbo, ir mokslo srityje. Galvosite apie studijas, ateities projektus, keliones. Galite gauti svarbių žinių per internetą. Tikėtina ir kūrybinė savirealizacija, įdomus kultūrinis ar sportinis renginys, romantiškas pasimatymas. Tačiau pajutę sveikatos sutrikimus nenumokite į juos ranka. Savaitgalį draugai ir pažįstami vilios jus nuotykiais, sportu, abejotinais malonumais ir galbūt įtrauks į avantiūras. Kai kurios veiklos gali būti pavojingos sveikatai. Kaupkite energiją, tausokite jėgas.<br/><b><br/>OŽIARAGIS<br/></b><br/>Šią savaitę nelaukite didelės naudos, džiaukitės mažomis sėkmėmis. Taupykite pinigus, laiką. Galbūt teks taisyti buhalterinę ataskaitą, tekstą, ataskaitą. Daug kam patiks jūsų filosofinis požiūris į opius dalykus. Padaugės kontaktų su valdininkais, švietimo srities veikėjais arba temos suksis apie mokslo klausimus, studijas, karjerą. Tačiau vaikų, meilės arba verslo reikalai gali šiek tiek nuvilti. Savaitgalį netinginiausite. Regis, turėsite darbo prie kompiuterio, ieškosite reikalingos informacijos. Labiau prižiūrėkite vaikus.<br/><br/><b>VANDENIS</b><br/><br/>Savaitės pradžioje jausitės gana nesaugiai dėl asmeninių ar profesinių problemų. Dominantis žmogus elgsis neprognozuojamai. Gali atsitikti taip, kad nutrauksite esamus santykius arba/ir atkursite ankstesnį ryšį. Regis, jus ypač domins nuolaidos prekėms ir paslaugoms, lizingas, draudimas, paskolos arba studijų, kelionių aktualijos. Jeigu nepasiduosite vidiniam chaosui, tuomet nusibrėšite tam tikras gaires. Nesielkite impulsyviai, saugokitės avarijų. Savaitgalį nelįskite į abejotiną veiklą, venkite rizikos.</p>
      <p>
        <b>ŽUVYS</b>
      </p>
      <p>Reklama</p>
      <p>Ši savaitė skatins pagalvoti apie sveikesnę gyvenseną, teisingesnę mitybą, įvaizdį. Rūpės pabaigti nebaigtus darbus arba į juos rimčiau įsitraukti. Galbūt teks ieškoti partnerių, tarpininkauti, aiškintis teisinius klausimus, ypač jei privalote pagaliau išspręsti užsitęsusią, pasikartojančią problemą. Arba jeigu norite atgauti tai, ką praradote. Savaitgalį tolimoje kelionėje ir kontaktuose su nepažįstamais žmonėmis tikėtini nesusipratimai ar netgi pavojai. Nežiopsokite kelyje, ypač vairuodami.</p>
      <p>ELTA</p>
    </article>
  </body>
</html>