<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/sulcis-iglesiente/2019/11/18/peculato-indagato-il-comandante-dei-carabinieri-di-iglesias-136-954126.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T17:26:27+00:00"/>
    <meta property="og:title" content="Peculato: Iglesias, indagato il comandante del Norm"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">l'inchiesta</h6>
      <h1>Peculato: Iglesias, indagato il comandante del Norm</h1>
      <h2>L'indagine sul carabiniere è legata all'uso dell'auto di servizio e ad accessi alla banca dati delle forze dell'ordine</h2>
      <address><time datetime="2019-11-18T17:26:27+00:00">18 Nov 2019, 17:26</time> by <a rel="author" href="https://www.unionesarda.it/autore/francesco_pinna/206" target="_blank">Francesco Pinna</a></address>
      <p>È indagato con l'ipotesi di peculato e accesso abusivo a banca dati il luogotenente dei carabinieri Antonello Manca, comandante del Nucleo operativo radiomobile della Compagnia di Iglesias.</p>
      <p>Lo si apprende a seguito di una perquisizione effettuata oggi in caserma e nell'abitazione del militare dai colleghi del Nucleo investigativo di Cagliari (accompagnati dal comandante della Compagnia di Iglesias).</p>
      <p>L'indagine della Procura, affidata al sostituto procuratore Rita Cariello, sarebbe legata all'uso dell'auto di servizio e ad accessi alla banca dati delle forze dell'ordine effettuate dal luotogenente, molto conosciuto e apprezzato anche dai magistrati della Procura per le sue indagini svolte in questi anni.</p>
      <p>Per il momento non si conoscono ulteriori dettagli della vicenda, coperta dal massimo riserbo investigativo.</p>
    </article>
  </body>
</html>