<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/salute/tumore-al-seno-visite-ginecologiche-gratuite-fino-al-5-dicembre/657221/"/>
    <meta property="og:site_name" content="DiLei"/>
    <meta property="article:published_time" content="2019-11-18T17:31:47+00:00"/>
    <meta property="og:title" content="Tumore al seno, visite ginecologiche gratuite fino al 5 dicembre"/>
    <meta property="og:description" content="Sono 50 i medici di MioDottore che in tutta Italia aderiscono alla campagna dedicata alla salute femminile e alla lotta al tumore al seno."/>
  </head>
  <body>
    <article>
      <h1>Tumore al seno, visite ginecologiche gratuite fino al 5 dicembre</h1>
      <h2>Sono 50 i medici di MioDottore che in tutta Italia aderiscono alla campagna dedicata alla salute femminile e alla lotta al tumore al seno</h2>
      <address>
        <time datetime="2019-11-18T17:31:47+00:00">18 Nov 2019, 17:31</time>
      </address>
      <p>Negli ultimi dodici mesi, i <b>nuovi casi di tumore</b> in Italia sono diminuiti sensibilmente, arrivando a 371.000 diagnosi, ben 2.000 in meno rispetto al 2018. Nel nostro Paese, quasi <b>3 milioni e mezzo</b> di cittadini (il 5,3% dell’intera popolazione) continua a vivere dopo che gli è stato <b>diagnosticato il cancro</b>, con una crescita costante negli ultimi anni, grazie soprattutto a soluzioni sempre più efficaci e alla maggiore <b>diffusione dei programmi di screening</b>.</p>
      <p>Nonostante le premesse positive, ogni giorno circa <b>1.000 persone</b>, in Italia, ricevono una nuova diagnosi di <b>tumore maligno</b> e nelle donne, <a href="https://dilei.it/salute/tumore-al-seno-diagnosi-precoce-autopalpazione/643018/">il cancro al seno</a> rappresenta ancora <b>la neoplasia più frequente</b>, a tutte le età (dati tratti da “I numeri del cancro in Italia 2019” – Censimento ufficiale dell’Associazione Italiana di Oncologia Medica-AIOM,  dell’Associazione Italiana Registri Tumori-AIRTUM, di Fondazione AIOM e di PASSI ).</p>
      <p>Per questo <a href="https://www.miodottore.it/">MioDottore</a> – piattaforma leader in Italia e nel mondo specializzata nella prenotazione online di visite mediche e parte del gruppo DocPlanner, promuove la seconda edizione <b>della</b> <b>Campagna MioDottore Solidale per la Salute della Donna</b>.</p>
      <p>Il progetto, dedicato alla <b>salute femminile</b> e alla lotta al <a href="https://dilei.it/salute/video/tumore-seno-metastatico-sopravvivenza-aumentata/640648/">tumore al seno</a>, ha lo scopo di sensibilizzare la popolazione italiana sull’<b>importanza della prevenzione</b> in ambito ginecologico e rendere le cure più accessibili. Fino al 5 dicembre, basterà collegarsi alla piattaforma attraverso la sezione dedicata, <a href="https://salutedonna.miodottoresolidale.it/">MioDottore Solidale</a>, e in pochi click accedere alla lista dei medici di tutta Italia che hanno aderito all’iniziativa e prenotare una <b>prima visita ginecologica gratuita</b>.</p>
      <p>“Resta da percorrere ancora molta strada in fatto di <b>prevenzione e lotta al tumore</b> e c’è ancora troppa disinformazione e paura. Per questo <b>MioDottore</b> scende in campo anche quest’anno con la campagna #ioprevengo, per offrire il proprio contributo. Crediamo sia fondamentale sensibilizzare su questo tema, che non colpisce solo il mondo femminile, ma tutti noi”, spiega <b>Luca Puccioni</b>, CEO di MioDottore.</p>
      <p>“Grazie ai numerosi medici affiliati presenti sul territorio nazionale, siamo in grado di offrire <b>consulenza e professionalità</b> in maniera tempestiva e lavorare insieme verso una cultura della prevenzione, che consente di abbreviare i tempi di diagnosi e intervenire prontamente sulla malattia. Siamo orgogliosi di accogliere questo impegno e dei <b>risultati importanti</b> che abbiamo raggiunto sino ad ora.”</p>
      <related>
        <h4>Leggi anche</h4>
        <a href="https://dilei.it/salute/video/visite-ginecologiche-gratis-fino-al-15-novembre-la-campagna-di-miodottore/568980/"/>
        <a href="https://dilei.it/benessere/video/tumore-al-seno-ecco-cosa-si-puo-fare-per-sconfiggerlo/468813/"/>
        <a href="https://dilei.it/notizie/video/cancro-al-seno-cosa-puoi-fare-5-sintomi-da-non-trascurare/506458/"/>
        <a href="https://dilei.it/notizie/video/azalea-della-ricerca-di-airc-per-sconfiggere-i-tumori-femminili-e-ridare-speranza/543593/"/>
        <a href="https://dilei.it/salute/diagnosi-tumori-in-calo/639115/"/>
      </related>
    </article>
  </body>
</html>