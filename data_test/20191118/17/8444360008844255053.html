<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/to-mplok-tou-aygenaki-kai-i-epithesi-savvidi-diafaneia-kai-dialeykansi-allios-paraititheite/2918421/"/>
    <meta property="og:site_name" content="Newsit.gr"/>
    <meta property="article:published_time" content="2019-11-18T17:19:02+00:00"/>
    <meta property="og:title" content="Το “μπλοκ” του Αυγενάκη και η “επίθεση” Σαββίδη! “Διαφάνεια και διαλεύκανση, αλλιώς παραιτηθείτε”"/>
    <meta property="og:description" content="Ο Γιώργος Σαββίδης δημοσίευσε στο instagram το “μπλοκ” που του έκανε ο Λευτέρης Αυγενάκης στο συγκεκριμένο Μέσο κοινωνικής δικτύωσης και καλεί τον υφυπουργό Αθλητισμού να εγγυηθεί διαφάνεια και διαλεύκανση σε όλες τις υποθέσεις, αλλιώς... να παραιτηθεί!"/>
  </head>
  <body>
    <article>
      <h1>Το “μπλοκ” του Αυγενάκη και η “επίθεση” Σαββίδη! “Διαφάνεια και διαλεύκανση, αλλιώς παραιτηθείτε”</h1>
      <h2>Ο Γιώργος Σαββίδης δημοσίευσε στο instagram το “μπλοκ” που του έκανε ο Λευτέρης Αυγενάκης στο συγκεκριμένο Μέσο κοινωνικής δικτύωσης και καλεί τον υφυπουργό Αθλητισμού να εγγυηθεί διαφάνεια και διαλεύκανση σε όλες τις υποθέσεις, αλλιώς... να παραιτηθεί!</h2>
      <address><time datetime="2019-11-18T17:19:02+00:00">18 Nov 2019, 17:19</time> by <a rel="author">Newsit Newsroom</a></address>
      <p>Το μέλος του ΔΣ της ΠΑΕ ΠΑΟΚ, Γιώργος <a href="https://www.newsit.gr/tags/savvidis/">Σαββίδης</a>, αποκάλυψε με αιχμηρό σχόλιο την απόφαση του Λευτέρη <a href="https://www.newsit.gr/tags/aygenakis/">Αυγενάκη</a> να τον… αποκλείσει στο instagram.</p>
      <p>Ο γιος του Ιβάν Σαββίδη είχε σχολιάσει προ ημερών μια ανάρτηση του υφυπουργού Αθλητισμού στο instagram, ισχυριζόμενος ότι όλα τα σχόλια που αναφέρονταν στον Ολυμπιακό διαγράφονταν.</p>
      <p>Τη Δευτέρα (18.11.2019) ο Γιώργος Σαββίδης δημοσιοποίησε την απόφαση του κ. Αυγενάκη να τον μπλοκάρει, συνοδεύοντας τη σχετική ανάρτηση με το σχόλιο “σοβαρή κίνηση από έναν σοβαρό υπουργό”.</p>
      <p>Η συνέχεια ήταν πιο.. αιχμηρή, αφού ο Γιώργος Σαββίδης τόνισε ότι κ υφυπουργός αθλητισμού θα πρέπει να εγγυηθεί διαφάνεια και διαλεύκανση σε όλες τις υποθέσεις, αλλιώς να παραιτηθεί!</p>
      <p>“Ο κ.Αυγενάκης, ο οποίος εκπροσωπεί μια δημοκρατική κυβέρνηση, όχι μόνο διέγραψε μη προσβλητικά σχόλια αλλά επίσης -όπως παρατήρησα σήμερα- με μπλόκαρε και στα social media. Συγχαρητήρια Υπουργέ.</p>
      <p>ΥΓ: Θα πρέπει να γνωρίζετε πως δεν έχει σημασία πόσα «μπλοκ» κάνετε, η αλήθεια δεν θα θαφτεί όπως σε τόσες άλλες πολλές υποθέσεις.</p>
      <p>ΥΓ1: Είστε υπεύθυνος προς τον ελληνικό λαό για να εγγυηθείτε την διαφάνεια σε όλα τα αθλήματα και την διαλεύκανση όλων των υποθέσεων.</p>
      <p>Κάντε το ή παραιτηθείτε” αναφέρει το σχετικό ποστάρισμα.</p>
      <figure>
        <img src="https://www.newsit.gr/wp-content/uploads/2019/11/SAVVIDIS2.jpg"/>
      </figure>
    </article>
  </body>
</html>