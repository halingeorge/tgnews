<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/malinovskiy-stav-naykraschim-gravcem-zbirnoyi-ukrayini-u-vidbori-na-yevro-2020-330039_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T17:35:00+00:00"/>
    <meta property="og:title" content="Малиновський став найкращим гравцем збірної України у відборі на Євро-2020"/>
    <meta property="og:description" content="У трійку також увійшли Андрій Пятов та Євген Коноплянка."/>
  </head>
  <body>
    <article>
      <h1>Малиновський став найкращим гравцем збірної України у відборі на Євро-2020</h1>
      <h2>У трійку також увійшли Андрій Пятов та Євген Коноплянка.</h2>
      <address>
        <time datetime="2019-11-18T17:35:00+00:00">18 Nov 2019, 17:35</time>
      </address>
      <p>Компанія спортивної аналітики InStat оцінила футболістів <b><a href="https://dt.ua/SPORT/vidbir-na-yevro-2020-malinovskiy-naykraschiy-asistent-zbirnoyi-ukrayini-yaremchuk-naykraschiy-bombardir-330001_.html">збірної України</a></b>, що зіграли в матчах кваліфікації Євро-2020.</p>
      <p>Вищий бал серед тих, хто провів мінімум половину матчів, отримав півзахисник Руслан Малиновський - 336 балів.</p>
      <p>Він зіграв в усіх 8 матчах, забив 3 голи, віддав 3 результативні передачі, став найкращим асистентом збірної у кваліфікації.</p>
      <p>На другому місці - воротар Андрій П'ятов (8 матчів, 4 пропущених) - 314 балів.</p>
      <p>На третьому місці опинився Євген Коноплянка (6 матчів, 2 голи) - 298 балів.</p>
      <p>Без урахування мінімального кількості матчів найкращим гравцем збірної України у кваліфікації Євро-2020 став захисник Едуард Соболь. Він провів 2 зустрічі (з Люксембургом і Литвою), за які отримав 375 балів.</p>
      <p>Нагадаємо, збірна України виграла свою відбіркову групу кваліфікації Євро-2020 і наступного літа зіграє у фінальній частині турніру.</p>
      <p>Чемпіонат Європи пройде з 12 червня по 12 липня наступного року.</p>
      <p>Раніше повідомлялося про те, що <b><a href="https://dt.ua/SPORT/cigankov-stav-naykraschim-gravcem-zbirnoyi-ukrayini-v-matchi-z-serbiyeyu-329998_.html">Циганков став найкращим гравцем збірної України в матчі з Сербією</a></b>.</p>
      <footer>За матеріалами: <a href="https://dt.ua/go/aHR0cDovL3VhLnRyaWJ1bmEuY29tLw==">Tribuna.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>