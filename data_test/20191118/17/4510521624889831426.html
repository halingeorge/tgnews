<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/vaslui/foto-sofer-beat-crita-ratat-curba--plonjand-podet-direct-intr-un-copac-1_5dd2d53b5163ec427127181c/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-18T17:52:07+00:00"/>
    <meta property="og:title" content="FOTO Un şofer beat-criţă a ratat o curbă  plonjând peste un podeţ, direct într-un copac"/>
    <meta property="og:description" content="Un bărbat de 44 de ani din localitatea vasluiană Băceşti a fost implicat într-un accident rutier luni, 18 noiembrie, după ce s-a urcat beat la volan."/>
  </head>
  <body>
    <article>
      <h1>FOTO Un şofer beat-criţă a ratat o curbă  plonjând peste un podeţ, direct într-un copac</h1>
      <address><time datetime="2019-11-18T17:52:07+00:00">18 Nov 2019, 17:52</time> by <a rel="author">Simona Voicu</a></address>
      <h4>Un bărbat de 44 de ani din localitatea vasluiană Băceşti a fost implicat într-un accident rutier luni, 18 noiembrie, după ce s-a urcat beat la volan.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/eveniment/asiguratii-rca-decontare-directa-putea-obligati-justifice-banii-reparatii-1_5dd2bc965163ec427126504e/index.html"/>
      </related>
      <p>Accidentul a avut loc pe raza localităţii Dumeşti. Potrivit reprezentanţilor Inspectoratului de Poliţie al Judeţului (IPJ) Vaslui, conducătorul auto se deplasa cu autoturismul în direcţia Roman-Vaslui. La un moment dat, într-o curbă periculoasă la stânga, şoferul a pierdut controlul asupra volanului, şi a plonjat peste un podeţ de acces la o locuinţă, rămânând cu autoturismul suspendat în afara părţii carosabile, după ce a lovit şi un copac. </p>
      <p>În urma accidentului, şoferul, care se afla singur în autoturism, a fost rănit, însă a reuşit să iasă singur din maşină. Bărbatul a fost testat alcoolscopic de poliţişti, rezultând o valoare de 0,90 g alcool pur în aerul expirat. La faţa locului, s-au deplasat, pe lângă poliţişti, şi lucrătorii Inspectoratului pentru Situaţii de Urgenţă, sesizarea la 112 indicând, iniţial, că şoferul a rămas încarcerat.</p>
      <p>”Conducătorul auto a fost transportat la spital pentru acordarea îngrijirilor medicale şi pentru recoltarea de probe biologice, în vederea stabilirii valorii exacte a alcoolemiei. Pe numele său a fost întocmit dosar penal pentru vătămare corporală din culpă şi conducere sub influenţa băuturilor alcoolice”, a precizat purtătorul cu cuvânt al IPJ Vaslui, Bogdan Gheorghiţă. </p>
      <figure>
        <img src="https://adevarul.ro/assets/adevarul.ro/MRImage/2019/11/18/5dd2d5585163ec42712718c7/646x528.jpg"/>
      </figure>
      <figure>
        <img src="https://adevarul.ro/assets/adevarul.ro/MRImage/2019/11/18/5dd2d58e5163ec42712719ec/646x528.jpg"/>
      </figure>
      <figure>
        <img src="https://adevarul.ro/assets/adevarul.ro/MRImage/2019/11/18/5dd2d5a05163ec4271271bec/646x528.jpg"/>
      </figure>
      <hr/>
    </article>
  </body>
</html>