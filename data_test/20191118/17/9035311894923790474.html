<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/tahrip-edilen-12-bin-yillik-dipsiz-gol-sit-alan-ilan-edilecek"/>
    <meta property="og:site_name" content="euronews"/>
    <meta property="article:published_time" content="2019-11-18T17:46:45+00:00"/>
    <meta property="og:title" content="Tahrip edilen '12 bin yıllık Dipsiz Göl' sit alanı ilan edilecek"/>
    <meta property="og:description" content="Çevre ve Şehircilik Bakanı Murat Kurum, Gümüşhane'nin Dumanlı Köyü sınırlarındaki &quot;Dipsiz Göl&quot; olarak anılan bölgenin &quot;Doğal Sit Alanı&quot; ilan edileceğini söyledi. Yaklaşık 12 bin yıllık olduğu tahmin edilen Dipsiz Göl, yasal izinle yapılan kazı sonrası tahrip edilmiş ve doğal yapısı bozulmuştu"/>
  </head>
  <body>
    <article>
      <h1>Tahrip edilen '12 bin yıllık Dipsiz Göl' sit alanı ilan edilecek</h1>
      <address><time datetime="2019-11-18T17:46:45+00:00">18 Nov 2019, 17:46</time> by <a rel="author">Kerem Congar</a></address>
      <p>Çevre ve Şehircilik Bakanı Murat Kurum, Gümüşhane'nin Dumanlı Köyü sınırlarındaki "Dipsiz Göl" olarak anılan bölgenin "Doğal Sit Alanı" ilan edileceğini söyledi.</p>
      <p>Yaklaşık 12 bin yıllık olduğu tahmin edilen Dipsiz Göl, yasal izinle yapılan define kazısı sonrası tahrip edilmiş, suyu kuruyarak doğal yapısı tamamen bozulmuştu.</p>
      <p>Çevre ve Şehircilik Bakanlığı ekiplerinin göl ve çevresindeki çalışmaları sürdürdüğünü aktaran Kurum, ilk etapta bölgede bilimsel çalışmaların yapılacağını, ardından da göl ve çevresinin bozulan yapısının eski doğal haline kavuşturulması için gerekli tüm adımları atacaklarını vurguladı. Kurum,Cumhurbaşkanı Recep Tayyip Erdoğan'ın da konuyu yakından takip ettiğini ve gölün eski haline kavuşturulması için gerekli adımların atılması talimatı verdiğini belirtti.</p>
      <figure>
        <iframe data-src="https://twitter.com/euronewses/status/1196467180075986946" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Gümüşhane merkeze 50 kilometre uzaklıkta, deniz seviyesinden 2 bin 140 metre yükseklikte olan ve manzarasıyla ilgi çeken Taşköprü Yaylası'ndaki Dipsiz Göl, özellikle kar ve yağmur sularıyla besleniyor. Gölün doğal haline getirilmesi için yapılacak çalışmalar kış yağışlarından önce gerçekleştirilecek. Söz konusu çalışmalar sonrası bölgedeki doğal yapının kendini yenileyeceği tahmin ediliyor.</p>
      <ul>
        <li>
          <a href="https://tr.euronews.com/2019/11/16/dipsiz-golu-kurtarma-calismalari-basladi">
            <b>Dipsiz Göl'ü 'kurtarma' çalışmaları başladı</b>
          </a>
        </li>
        <li>
          <b>
            <a href="https://tr.euronews.com/2019/10/24/video-turkiye-nin-bilinmeyen-cenneti-amanoslar-kesfedin">Video: Türkiye'nin bilinmeyen cenneti Amanoslar'ı keşfedin</a>
          </b>
        </li>
        <li>
          <a href="https://tr.euronews.com/2019/08/27/turkiye-tarihi-eserleri-unesco-dunya-kultur-mirasi-listesi">
            <b>Türkiye'den Unesco Dünya Kültür Miras Listesi'ne giren 18 eser</b>
          </a>
        </li>
      </ul>
      <p>Ek kaynaklar<b> • AA</b></p>
    </article>
  </body>
</html>