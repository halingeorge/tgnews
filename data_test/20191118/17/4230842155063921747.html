<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191118-naftogaz-otrymav-ofitsijnu-propozytsiyu-gazpromu-shhodo-tranzytu-gazu-vitrenko/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T17:10:02+00:00"/>
    <meta property="og:title" content="Нафтогаз отримав офіційну пропозицію Газпрому щодо транзиту газу – Вітренко"/>
    <meta property="og:description" content="Нафтогаз отримав офіційну пропозицію від Газпрому укласти контракт на транзит російського газу."/>
  </head>
  <body>
    <article>
      <h1>Нафтогаз отримав офіційну пропозицію Газпрому щодо транзиту газу – Вітренко</h1>
      <address>
        <time datetime="2019-11-18T17:10:02+00:00">18 Nov 2019, 17:10</time>
      </address>
      <p>Нафтогаз отримав офіційну пропозицію від Газпрому укласти контракт на транзит російського газу.</p>
      <p>Виконавчий директор Нафтогазу Юрій Вітренко підтвердив інформацію, що Газпром надіслав Україні офіційну пропозицію щодо транзиту газу.</p>
      <blockquote>– Нарешті отримали факсом пропозицію від Газпрому, про яку пишуть всі ЗМІ. Уважно її вивчимо і надамо конструктивну відповідь найближчим часом. Україна буде надійним партнером для Європи щодо транзиту газу у повній відповідності до європейських правил, – написав Юрій Вітренко у <a href="https://www.facebook.com/yuriy.vitrenko/posts/10157037784683458">Facebook</a>.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191107-z-gazpromu-hochut-styagnuty-3-mlrd-do-kintsya-2020-roku-vitrenko/">З Газпрому хочуть стягнути $3 млрд до кінця 2020 року – Вітренко</a>
      </p>
      <p>Нагадаємо, раніше стало відомо, що <a href="https://fakty.com.ua/ua/ukraine/20191118-gazprom-ofitsijno-zaproponuvav-naftogazu-prodovzhyty-dogovir-na-tranzyt-gazu-umova/">Газпром надіслав Нафтогазу офіційну пропозицію</a> укласти контракт на транзит російського газу до Європи через газотранспортну систему України на один рік або продовжити чинні договори.</p>
      <p>У Газпромі зазначили, що готові це зробити, якщо українська сторона відмовиться від усіх претензій у міжнародних арбітражах.</p>
    </article>
  </body>
</html>