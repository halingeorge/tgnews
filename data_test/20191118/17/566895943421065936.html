<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2577017/a-napevno-pidcepiv-novij-virus-picejolo-z-ternopilsini-rozpoviv-pro-nove-zahoplenna-fotofakt"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-18T17:02:00+00:00"/>
    <meta property="og:title" content="&quot;Я, напевно, підчепив новий вірус&quot;: піцейоло з Тернопільщини розповів про нове захоплення (ФОТОФАКТ)"/>
    <meta property="og:description" content="Піцейоло з Тернопільщини розповів про нове захоплення"/>
  </head>
  <body>
    <article>
      <h1>"Я, напевно, підчепив новий вірус": піцейоло з Тернопільщини розповів про нове захоплення (ФОТОФАКТ)</h1>
      <address><time datetime="2019-11-18T17:02:00+00:00">18 Nov 2019, 17:02</time> by <a rel="author">Тетяна Питак</a></address>
      <p>
        <i>Варто нагадати: віднедавна Віталій є шефом-піцайоло у львівській піцерії 17.08pizza. І там ним все більш вдало опановують нові ідеї та народжуються нові витвори мистецтва. Пише <a href="https://chortkiv.city/read/lyudi/52090/yak-vidomij-chortkivskij-picajolo-vitalij-koloshic-novij-virus-u-lvovi-pidchepiv-video">Чортків.сіті.</a></i>
      </p>
      <p>"Я, напевно, підчепив новий вірус під назвою хліб, – написав він в одному зі своїх постів у Facebook (більшість записів там доступно лише для друзів). – Невеличкі експерименти можна вважати вдалими. Відтепер я ще й пекар. Сподіваюсь, гостям сподобається хлібчик власного виробництва".</p>
      <figure>
        <img src="https://s.0352.ua/section/newsInText/upload/images/news/intext/000/051/455/o1dpv5fedh1c62bat1v6p85c1nj75c_5dd2b6a0a9a46.jpg"/>
      </figure>
      <p>"А ось – перший раз в житті спробував зробити чіабату! Упевнений: більш-менш непогано вийшло. Фарт, що є люди, які стимулюють до цього, і місце, де є можливість втілювати свої мрії".</p>
      <p>Ще один пост Віталія – то не просто одкровення, а майже науковий трактат гастрономічної тематики:</p>
      <slideshow>
        <figure>
          <img src="https://s.0352.ua/section/newsInText/upload/images/news/intext/000/051/455/nxsfcv_5dd2b68bc66bc.png"/>
        </figure>
        <figure>
          <img src="https://s.0352.ua/section/newsInText/upload/images/news/intext/000/051/455/sdfq_5dd2b68aca757.png"/>
        </figure>
      </slideshow>
      <p>"Чи достатньо в наш час готувати просто смачну їжу? Ні! Зараз настає час готувати їжу, яка заводить гостя тільки при першому погляді на страву! Зараз потрібно готувати та презентувати витвори мистецтва на тарілках! Сучасний український гість ресторану стає дедалі критичнішим до страв, смаків та подач страв!".</p>
      <p>Погляньмо, скільки правди про нас, нинішніх, є в словах піцайоло:</p>
      <p>"Страва має викликати дике бажання сфотографувати її, щоб похизуватись перед друзями. Так от, ми почали споживати страву три рази. Перший раз гість її їсть очима, тобто поглядом. Другий раз – смартфоном для соцмереж. А третій раз ми відчуваємо її смаковими рецепторами, які розбирають всі тони смаку. Піца. Для більшості людей це звичайний фаст-фуд. Просто шматок тіста з начинкою «все, що було в холодильнику». Але тільки не для мене! Створюючи нові рецепти тіста, доводячи смак, поєднання інгредієнтів та неймовірний декор, я стараюсь створити шедеври, які почнуть змінювати ваші уявлення про піцу. З якими інгредієнтами піца була найсмачнішою у вашому житті?" <a href="https://www.facebook.com/100027782271464/videos/416238239312248/">https://www.facebook.com/100027782271464/videos/416238239312248/</a></p>
      <p>А буквально вчора – новий пост:</p>
      <p>– Заворожує мене це фото. Дивлюсь і не вірю, що це все плід моєї фантазії та важких довгих років праці!</p>
      <p>Заворожує воно (і це точно!) не тільки його, а сотні й тисячі закоханих у піцу!</p>
      <figure>
        <img src="https://s.0352.ua/section/newsInText/upload/images/news/intext/000/051/455/o1dpv5ir781o18s3k1607fav1vqk7f_5dd2b73193784.jpg"/>
      </figure>
    </article>
  </body>
</html>