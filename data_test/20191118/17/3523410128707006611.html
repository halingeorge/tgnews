<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640555/%D9%81%D8%AA%D9%86%D9%87-%D8%A8%D9%86%D8%B2%DB%8C%D9%86%DB%8C-%D8%B3%D9%87%D9%85%DB%8C%D9%87%E2%80%8C%D8%A8%D9%86%D8%AF%DB%8C-%D8%B6%D8%B1%D9%88%D8%B1%DB%8C-%DA%A9%D8%A7%D8%B1-%D8%BA%D9%84%D8%B7-%D8%AF%D9%88%D9%84%D8%AA-%D9%88-%D8%B3%D8%B1%D8%AF%D8%B1%DA%AF%D9%85%DB%8C%E2%80%8C%D9%87%D8%A7-%D9%88-%D8%B3%D9%88%D8%A1%D8%A7%D8%B3%D8%AA%D9%81%D8%A7%D8%AF%D9%87%E2%80%8C%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T17:56:00+00:00"/>
    <meta property="og:title" content="فتنه بنزینی، سهمیه‌بندی ضروری، کار غلط دولت و سردرگمی‌ها و سوءاستفاده‌ها"/>
    <meta property="og:description" content="محمدصادق شهبازی سهمیه‌بندی بنزین را ضروری، اما اقدام دولت در این موضوع ضروری را غیر کارشناسی و بدون تدبیر کافی می‌داند. او معتقد است اگر مقام معظم رهبری از این تصمیم حمایت نمی‌کرد نظام دوپارچه و درگیر درگیری درونی می‌شد."/>
  </head>
  <body>
    <article>
      <h1>
        <a href="https://www.bultannews.com/fa/news/640555/%D9%81%D8%AA%D9%86%D9%87-%D8%A8%D9%86%D8%B2%DB%8C%D9%86%DB%8C-%D8%B3%D9%87%D9%85%DB%8C%D9%87%E2%80%8C%D8%A8%D9%86%D8%AF%DB%8C-%D8%B6%D8%B1%D9%88%D8%B1%DB%8C-%DA%A9%D8%A7%D8%B1-%D8%BA%D9%84%D8%B7-%D8%AF%D9%88%D9%84%D8%AA-%D9%88-%D8%B3%D8%B1%D8%AF%D8%B1%DA%AF%D9%85%DB%8C%E2%80%8C%D9%87%D8%A7-%D9%88-%D8%B3%D9%88%D8%A1%D8%A7%D8%B3%D8%AA%D9%81%D8%A7%D8%AF%D9%87%E2%80%8C%D9%87%D8%A7">فتنه بنزینی، سهمیه‌بندی ضروری، کار غلط دولت و سردرگمی‌ها و سوءاستفاده‌ها</a>
      </h1>
      <h2>محمدصادق شهبازی سهمیه‌بندی بنزین را ضروری، اما اقدام دولت در این موضوع ضروری را غیر کارشناسی و بدون تدبیر کافی می‌داند. او معتقد است اگر مقام معظم رهبری از این تصمیم حمایت نمی‌کرد نظام دوپارچه و درگیر درگیری درونی می‌شد.</h2>
      <address><time datetime="2019-11-18T17:56:00+00:00">18 Nov 2019, 17:56</time> by <a rel="author">بولتن نیوز | bultannews.com</a></address>
      <p><b>گروه سیاسی:</b> <b>محمدصادق شهبازی</b> - نویسنده و پژوهشگر علوم اجتماع – معتقد است سهمیه‌بندی بنزین کاری ضروری و درست بود و قیمت بنزین باید اصلاح می‌شد، زیرا: 1) فاصله قیمت با خارج بالا رفته بود و قاچاق گسترش پیداکرده بود. 2) مصرف بنزین داخلی زیاد شده بود. 3) کسری بودجه وجود داشت. 4) به علت تدابیر غلط دولت مدیریت مصرف بنزین مسئله جدی شده بود.</p>
      <p> </p>
      <p>به گزارش بولتن نیوز، وی در یادداشتی که در ادامه ملاحظه می‌کنید، به‌ضرورت سهمیه‌بندی بنزین پرداخته و اقدام دولت در این موضوع ضروری را نقد کرده است. متن این یادداشت را در ادامه ملاحظه فرمایید:</p>
      <p> </p>
      <p>اقدام دولت غیر کارشناسی و بدون تدبیرِ کافی بود، چون: 1) در زمان بدی صورت گرفت. 2) یک‌دفعه میزان بالا بردن قیمت بنزین آزاد زیاد بود.</p>
      <p> </p>
      <p>دولت با شوک‌درمانی و بدون توجیه مردم کار را جلو برد و مردم را لاجرم معترض کرده و نیروهای نظامی و انتظامی را در برابر آن‌ها قرارداد.</p>
      <p> </p>
      <p>راهکارهای اصلاحی دیگری وجود داشت نظیر دادن بنزین به هر فرد و ایجاد کردن بازاری برای خریدوفروش اتوماتیک بنزین که هم فروشنده و هم خریدار سود می‌کردند یا افزایش تدریجی قیمت یا زیاد کردن سهمیه خانوارها‌ و...</p>
      <p> </p>
      <figure>
        <img src="https://www.bultannews.com/files/fa/news/1398/8/27/1198662_160.jpg"/>
      </figure>
      <p> </p>
      <p>دولت راهکارهای جبرانی مثل افزایش یارانه یا سبد حمایتی را نه درست طراحی کرده نه درست اجرا درصورتی‌که در دهه هشتاد نظام تدابیر درستی اندیشید و ضمن توجیه مردم ابتدا آن اقدامات صورت گرفت.</p>
      <p> </p>
      <p>دولت در یک استراتژی خاص سکوت کرد و هزینه تصمیم خود را به گردن نظام و درنهایت رهبری انداخت. جوری که فضای مجازی و رسانه‌ها و حتی در هواپیماها هم صوت حمایت رهبری از سهمیه‌بندی بنزین در دهه هشتاد پخش شد و سکوت دولت فضا را ملتهب کرد و نظام را مسئول تصمیم غلط دولت کرد.</p>
      <p> </p>
      <p>نظریه‌پردازان نولیبرال حامی دولت از دهه هفتاد تاکنون به‌تبع برنامه‌های اجماع واشنگتن و توصیه صندوق بین‌المللی پول و بانک جهانی به دنبال قطع یارانه بدون اقدام جبرانی بودند.</p>
      <p> </p>
      <p>فشار روی مردم بالاست، مردم از بی‌تدبیری و تبعیض ناراضی هستند و از شهرهای مختلف گزارش می‌رسد مردم به‌ویژه بخشی از مستضعفین در کف خیابان هستند و این فرصت بیشتری برای گروه‌های معارض نظام برای تخریب و فراهم کرده است.</p>
      <p> </p>
      <p>
        <b>موضع رهبری چرا حمایت بود؟</b>
      </p>
      <p>رهبری در تصمیمی درست و بر اساس مردم‌سالاری دینی و طبق رویه پیشین خود و امام راحل، تصمیمات اکثریت سران نظام که ازقضا در این مورد انتخابی‌ها بودند را تأیید کردند تا:</p>
      <p>الف) نظام دوپارچه نشده و درگیر درگیری درونی نشود</p>
      <p>ب) در شرایط بحران داخلی و دومینوی ناآرامی کشورهای هم‌جوار اعتراضاتِ به‌حق به سمت سرنگونی دولت نرود و خلأ قدرت در درون به وجود نیاید و زمینه بی‌ثباتی دولت‌های آتی با این تجربه فراهم نشود</p>
      <p>ج) دولت مجبور شود به پشتوانه حمایت نظام باتدبیر بیشتر فرایند را اصلاح کند و بهانه نمی‌گذارند کارکنیم و چه کسی مملکت را تعطیل کرده از آنان گرفته شود</p>
      <p>د) توده‌های مردم، متدینین و وفاداران نظام از سردرگمی خارج شوند و باوجود نارضایتی شدید از دولت، مقابل نقشه سوریه سازی ایران بایستند</p>
      <p>هـ) رهبری نشان داده رهبرِ مسئول است و مسئولیت اقدامات نظام را هرچند مثل ماجرای جمعیت خود مخالف ان باشد، می‌پذیرد</p>
      <p> </p>
      <p>سازوکار جلسه سران قوا هم قانونی است:</p>
      <p>بر اساس حکم حکومتی شکل‌گرفته است و در حکم قانون است‌</p>
      <p>این ساختار مثل نهادهای بالادست سیاست‌گذاری کشور است و هرچند ناکارآمد باشد و تصمیمات غلط بگیرد برای خروج از بن‌بست شکل داده‌شده است</p>
      <p>مجلس می‌تواند در مواردی که این سازوکار تصمیم‌گیری کرده با قانون‌گذاری مستقل، چارچوب قانونی درست کند. در این مورد مثلاً برای اصلاح ادامه فرایند ریل‌گذاری کند</p>
      <p>ناقض ادعای دولت در بسته بودن دست او و نداشتن اختیارات است.</p>
      <p> </p>
      <p>اصلاح‌طلبان به دنبال تکرار تجربه‌شان در تقابل با هاشمی از ۷۴ تا ۷۹ در مورد دولت فعلی هستند و می‌خواهند با آن مرزبندی کنند، انتقاد از دولت، استعفا در مجلس و... برای این مرزبندی و ایجاد محبوبیت مردمی در شرایطی است که آن‌ها در کشتی دولت موردحمایتشان در حال سقوط‌اند. اصولگرایان دودسته شده‌اند توجیه گران وضع موجود و کسانی که صرفاً به دنبال استفاده برای تقابل با دولت‌اند. بهاری‌ها هم به دنبال اپوزیسیون نمایی و بهره‌برداری هستند. بعضی بزرگان و مجموعه‌های انقلابی هم بدون اطلاع از ضرورت ماجرا در حال مطالبه توقف فرایندند که در صورت تحقق این مطالبه غلط گذشته از بحران اقتصادی، تصمیمات آینده نظام و دولت‌ها را نیز متزلزل خواهد کرد.</p>
      <p> </p>
      <figure>
        <img src="https://www.bultannews.com/files/fa/news/1398/8/27/1198660_101.jpg"/>
      </figure>
      <p> </p>
      <p>
        <b>حال چه باید کرد؟</b>
      </p>
      <p>از اصل سهمیه‌بندی دفاع کرد و حتی باید دولت را مورد سؤال قرارداد با چه عقلانیتی با حذف کارت سوخت در ابتدای دولت یازدهم، برنداشتن فازهای بعدی هدفمندی یارانه‌ها و تعطیلی تولید بنزین در پتروشیمی‌ها کشور را دچار بحران کرد؟</p>
      <p> </p>
      <p>باید مطالبه کرد تا فرایند اصلاح شود، بسته‌های حمایتی و جبرانی مثل افزایش یارانه تسریع شود. دولت و مجلس اینجا نوک پیکان مطالبه هستند. مجلس می‌تواند به‌صورت قانونی چارچوب درستی ایجاد کند.</p>
      <p> </p>
      <p>در فضای کنونی اعتراض میدانی برنامه ناآرام‌سازی دشمن را تداوم می‌دهد، باید تلاش کرد هم با مردم مذاکره کرد و در قالب هسته‌های کوچک خیابانی با مردم صحبت کرد و هم با شکل دادن اعتراضات در مکان‌های سالنی و مسجدی و... مردم معترض را از کف خیابان خارج کرد. باید مطالبه مداوم باشد و مثل ۹۶ فوراً رها نشود.</p>
      <p> </p>
      <p>مطالباتی مثل استعفای دولت، قطع سهمیه‌بندی و افزایش قیمت سوخت اشتباه و موجب تزلزل نظام است و اساساً غلط هم هست و دولت هم نشان داده از آن استقبال می‌کند تا ادعا کند نمی‌گذارند کارکنیم. بجای ذن مطالبه اصلاح فرایند از طریق مجلس و پاسخ‌خواهی از دولت ضروری است‌.</p>
      <p> </p>
      <p>دولت حسن روحانی اختیاراتی دارد که جز بنی‌صدر کسی در جمهوری اسلامی نداشته است، باید از دولت مطالبه کرد با این حجم اختیارات چه کرده است؟</p>
      <p> </p>
      <p>مطالبه از صداوسیما برای نشر درست انتقادات از این ماجرا و خارج شدن از رویه غیرعاقلانه طی شده در مواردی مثل برجام ضروری است. بیانیه و طومار اعتراضی خطاب به صداوسیما ضروری است.</p>
      <p> </p>
      <p>باید نشان داد باتدبیر درست می‌توان این مسئله را اجرا کرد. بازخوانی نحوه مدیریت سهمیه‌بندی و هدفمندی در نظام در دهه هشتاد یکی از راهکارهاست.</p>
      <p> </p>
      <p>باید سؤال کرد چرا اصلاح تنها متوقف بر مواردی است که زندگی مردم از آن‌ها مستقیماً تأثیر می‌پذیرد. چرا مواردی مثل اصلاح نظام مالیاتی و فرار مالیاتی، مالیات بر درامد و ثروت، مالیات بر دلالی (عایدی سرمایه)، مالیات از پزشکان و تجار، معوقات بانکی و...، اصلاح نظام بانکی، اصلاح رویه خصوصی‌سازی موردتوجه قرار نمی‌گیرد. هم با کار رسانه‌ای و همایش‌های اعتراضی و موضع‌گیری و کار نمادین باید بر این مورد تمرکز کرد.</p>
      <p> </p>
      <p>باید به‌صورت جدی مطالبه کرد درامد حاصل از اصلاح قیمت بنزین شفاف شده د در مسیرهای درست مثل حمایت از تولید و مستضعفین هزینه شود.</p>
      <p> </p>
      <p> </p>
      <p>انتهای پیام/#</p>
    </article>
  </body>
</html>