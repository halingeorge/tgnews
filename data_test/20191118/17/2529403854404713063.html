<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/cittadinanza-onoraria-liliana-segre-lega-pd-treviso-sono-d%E2%80%99accordo-219476"/>
    <meta property="og:site_name" content="Oggi Treviso"/>
    <meta property="article:published_time" content="2019-11-18T17:10:28+00:00"/>
    <meta property="og:title" content="Cittadinanza onoraria a Liliana Segre, Lega e Pd a Treviso sono d’accordo"/>
    <meta property="og:description" content="TREVISO - La proposta, inizialmente avanzata da Luigi Calesso di Coalizione Civica, è stata quasi contemporaneamente avanzata sia dall’opposizione che dalla maggioranza."/>
  </head>
  <body>
    <article>
      <h1>Cittadinanza onoraria a Liliana Segre, Lega e Pd a Treviso sono d’accordo</h1>
      <h2>Il Pd ha presentato una mozione condivisa da tutta l'opposizione, la Lega accoglie la proposta</h2>
      <address>
        <time datetime="2019-11-18T17:10:28+00:00">18 Nov 2019, 17:10</time>
      </address>
      <p><b>TREVISO - Cittadinanza onoraria di Treviso alla senatrice a vita Liliana Segre</b>. La proposta, inizialmente avanzata da Luigi Calesso di Coalizione Civica,<b> è stata quasi contemporaneamente avanzata sia dall’opposizione che dalla maggioranza.</b><br/><br/>Da una parte <b>l’opposizione ha depositato una mozione unitaria,</b> con in testa il Pd, per concedere la cittadinanza onoraria di Treviso alla senatrice a vita Liliana Segre, come - spiega Stefano Pelloni, capogruppo ai Trecento del Pd “riconoscimento per l’opera importante profusa per il mantenimento della memoria della tragedia della Shoah di cui fu vittima e per il suo impegno per i diritti dell’uomo, che incoraggia tanti giovani, uomini e donne a proseguire questa fondamentale opera educativa per non dimenticare le tragedie e gli orrori del passato e seminare semi di pace, di tolleranza e di fratellanza”.<br/><br/>Dall’altra il capogruppo della Lega, Riccardo Barbisan, apriva all’eventuale proposta di cittadinanza onoraria alla Segre. “Davanti all’abominio dei crimini perpetrati nei confronti della popolazione civile non esistono distinzioni partitiche, culturali o di appartenenza. Non ci sono ostacoli a riconoscere la caratura della senatrice a vita Liliana Segre, la sua storia, il suo impegno per la testimonianza - ha detto Barbisan - La città di Treviso con questo riconoscimento coronerà la sua scelta di campo: sempre dalla parte dei deboli, delle vittime di qualunque violenza e furore ideologico. Davanti all’abominio dei crimini perpetrati nei confronti della popolazione civile non esistono distinzioni partitiche, culturali o di appartenenza”.<br/><br/>Ora resta da capire se verrà condivisa la mozione della minoranza o se verrà richiesto di modificare il testo per poi procedere con la discussione in commissione per approdare in consiglio comunale.</p>
      <related>
        <h4>Dello stesso argomento</h4>
        <a href="http://oggitreviso.it/cittadinanza-onoraria-liliana-segre-meglio-darla-egea-haffner%E2%80%9D-219229"/>
        <a href="http://oggitreviso.it/comune-di-treviso-conceda-cittadinanza-onoraria-liliana-segre-219068"/>
        <a href="http://oggitreviso.it/%E2%80%9C-cittadinanza-onoraria-alla-senatrice-segre%E2%80%9D-questa-%C3%A8-proposta-lanciata-da-michele-bastanzetti"/>
        <a href="http://oggitreviso.it/messaggi-dodio-su-facebook-contro-segre-sopravvissuta-allolocausto-218971"/>
        <a href="http://oggitreviso.it/liliana-segre-sotto-scorta-218849"/>
      </related>
    </article>
  </body>
</html>