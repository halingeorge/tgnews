<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/ta-atermona-paramithia-tis-chalimas-ki-iraklis"/>
    <meta property="og:site_name" content="Metrosport.gr"/>
    <meta property="article:published_time" content="2019-11-18T17:45:00+00:00"/>
    <meta property="og:title" content="Τα ατέρμονα παραμύθια της Χαλιμάς κι ο Ηρακλής"/>
    <meta property="og:description" content="Ο Στράτος Παζούλης αρθρογραφεί για τις παραξενιές κάποιων παικτών του μπασκετικού Ηρακλή αλλά την επαναφορά του ποδοσφαιρικού στη ΣΛ 1"/>
  </head>
  <body>
    <article>
      <h1>Τα ατέρμονα παραμύθια της Χαλιμάς κι ο Ηρακλής</h1>
      <h2>Ο Στράτος Παζούλης αρθρογραφεί για τις παραξενιές κάποιων παικτών του μπασκετικού Ηρακλή αλλά την επαναφορά του ποδοσφαιρικού στη ΣΛ 1</h2>
      <address><time datetime="2019-11-18T17:45:00+00:00">18 Nov 2019, 17:45</time> by <a rel="author">Στράτος  Παζούλης</a></address>
      <p>Και για δέστε τώρα οι «παραξενιές» κάποιων παικτών, οι οποίοι ήρθαν στον μπασκετικό Ηρακλή ως καταπέλτες εκτόξευσης, στα ύψη, της ομάδας, αποδείχθηκαν ολετήρες, αμαυρίζοντας έτσι την αρχική εικόνα ομάδας ικανής για το σπουδαίο κι όχι απλά για το καλύτερο.</p>
      <p>Αυτή τη φορά ο Ηρακλής ηττήθηκε εξαιτίας του Γκάρετ και αίφνης το κλίμα άλλαξε και ο αρχικός ενθουσιασμός τείνει να γίνει προβληματισμός και αιτία ξεσπασμάτων, ευτυχώς ολίγων, κατά του Θόδωρου Δρακόπουλου. Παρ όλα αυτά, παρότι οι ακραίες θέσεις δεν έλειψαν, η λογική επικράτησε αν κρίνει κανείς από τις προχθεσινές αναρτήσεις, που αλλού, στο Facebook. Προσωπικά μη γνωρίζοντας πρόσωπα και πράγματα αδυνατώ να σχολιάσω οτιδήποτε και απλά σας παραπέμπω σε μια ενδιαφέρουσα τεκμηριωμένη πληροφόρηση μέσω μιας ανάρτησης επίσης, στο διαδικτύο, του συναδέλφου Κώστα Κούση με τίτλο: «τίτλο το ημερολόγιο ενός τρελού» το οποίο στον επίλογό του αναφέρει καταλυτικά: «Παιδιά όλα κρίνονται από το αποτέλεσμα. Κακά τα ψέματα, Δεν με ικανοποιεί ούτε έμένα το αποτέλεσμα αλλά αυτό είναι. Πρέπει να το βελτιώσουμε,,, Απλά και ξεκάθαρα, λέω εγώ, ο τρελός».</p>
      <p>Οσονούπω Θεού (δώστε του όποιο όνομα, πολιτικού ή πολιτικών, fund ή funds, νομίζετε ) θέλοντος, και των παροικούντων στην Ιερουσαλήμ «αλλοδαπών» κοντυλοφόρων (αγγελιοφόρων συμβουλατόρων) συμφωνούντων, ο Θέος κι η «παρέα» του καταθέτουν τις ψυχές τους σε έναν υπέρ πάντων αγώνα. Ο πρόεδρος του Γ.Σ. αδημονεί, να «ρεφάρει» , αποκαθιστώντας τον Ηρακλή με πρόσωπο και καθαρό κούτελο στη αθλητική «κοινωνία» και όχι μόνο και στη συνέχεια επί ίσοις όροις να επιχειρήσει την επαναφορά του στη Super League 1, την κατηγορία όπου ανήκει και αγωνιζόταν τα παλιά καλά, ωραία χρόνια.</p>
      <p>Ετσι μανθάνω και εξ ακοής σας πληροφορώ, όχι πως το γνωρίζω. Τέλος πάντων κάποια μέρα θα έρθει το χάδεμα ή σφαλιάρα σβουριχτή, καθότι ρε παιδιά το ( θα δώσουμε και την ψυχή μας) κατάντησε παραμύθι Χαλιμάς στις χίλιες και μια νύχτες. Θα έχετε διαβάσει ή ακούσει για την Σεχραζάτ την πανέμορφη γυναίκα του Χαλίφη Ελ Ρασίντ, η οποία προσπαθώντας να σώσει το κεφάλι της κάθε νύχτα του διηγιόταν κι ένα παραμύθι επί χίλιες και μια νύχτες παρακαλώ μέχρι που αυτός σκυλοβαρέθηκε το μπουρ, μπουρ, της χάρισε τη ζωή την παντρεύτηκε και ζήσανε αυτοί καλά κι εμείς χειρότερα. Βέβαια το μπλα, μπλα των μέχρι τώρα ηγητόρων του Ηρακλή παρατράβηξε, ώστε για όλους εσάς( περισσότερο από λαχτάρα) και ασυνείδητα, ο ίδιος και παραπάνω χρόνος διάβηκε κι ακόμα τίποτα. Μονάχα παραμύθια μέχρι να βρεθεί ένας Ρασίντ επιτέλους και για τον Ηρακλή.</p>
      <p>*Από την έντυπη έκδοση της Metrosport (18/11)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/file-afto-pou-ekane-tsitsipas-ine-megalitero-apo-to-euro-2004"/>
        <a href="http://www.metrosport.gr/article/gelia-theatriki-parastasi-apo-ton-olimpiakoapistefti-apofasi-avgenaki"/>
        <a href="http://www.metrosport.gr/article/sintomi-thitia-tou-angelou-stin-ethniki-itan-lathos-tou-grammenou"/>
        <a href="http://www.metrosport.gr/article/simantikes-epistrofes-ke-nea-diastasi-pou-dinoun"/>
        <a href="http://www.metrosport.gr/article/mpike-nero-st-avlaki-ke-meni-na-gini-potami"/>
        <a href="http://www.metrosport.gr/article/an-ethniki-den-ine-pathos-chathike-partida-tis-diakrisis"/>
      </related>
    </article>
  </body>
</html>