<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/ulice-plna-zvratu-a-zklamani-bedrich-odhali-velke-tajemstvi-a-boj-o-sirotka"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T17:54:00+00:00"/>
    <meta property="og:title" content="Ulice plná zvratů a zklamání: Bedřich odhalí velké tajemství a boj o sirotka"/>
    <meta property="og:description" content="Umíme bez výhrad respektovat životy našich blízkých, podporovat je a být jim oporou, když to potřebují? Vlastimil Pešek je rád, že se mu znovu vrátila do života sestra Marie. Pořád se ale nedokáže smířit s tím, že se právě ona nyní zamilovala do Jolany a chce být s ní. Její coming out jí nevěří, myslí si, že tím chce na sebe jen upoutat pozornost. Proto se pokusí udělat všechno možné, aby jí napravil hlavu. Spojence najde v Petru Kaštanovi, kterému padla Marie do oka a jenž na ni ušije spolu s Peškem menší boudu, aby ji dostal na rande. Kdo ještě bude procházet v Ulici nelehkým obdobím?"/>
  </head>
  <body>
    <article>
      <h6 class="kicker">ULICE</h6>
      <h1>Ulice plná zvratů a zklamání: Bedřich odhalí velké tajemství a boj o sirotka</h1>
      <address><time datetime="2019-11-18T17:54:00+00:00">18 Nov 2019, 17:54</time> by <a rel="author">Markéta Kuča</a></address>
      <slideshow>
        <figure>
          <img src="https://www.extra.cz/images/thumbs/9f/3c/9f3ca19-247044-bez-nazvu-3-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Co se bude dít?<cite>TV Nova</cite></figcaption>
        </figure>
        <figure>
          <img src="https://www.extra.cz/images/thumbs/4f/85/4f85627-247042-1-2560x0-shrink.png"/>
          <figcaption>Co zjistí?<cite>TV Nova</cite></figcaption>
        </figure>
        <figure>
          <img src="https://www.extra.cz/images/thumbs/4b/a3/4ba3634-247041-3-2560x0-shrink.png"/>
          <figcaption>Bedřich zažívá krušné chvíle.<cite>TV Nova</cite></figcaption>
        </figure>
        <figure>
          <img src="https://www.extra.cz/images/thumbs/66/f6/66f62d3-247040-4-2560x0-shrink.png"/>
          <figcaption>Karla a Mára to nemají jednoduché.<cite>TV Nova</cite></figcaption>
        </figure>
        <figcaption>
          <a href="https://www.extra.cz/ulice-plna-zvratu-a-zklamani-bedrich-odhali-velke-tajemstvi-a-boj-o-sirotka/galerie/4">+ Dalších 8 fotografií</a>
        </figcaption>
      </slideshow>
      <p>
        <b>Umíme bez výhrad respektovat životy našich blízkých, podporovat je a být jim oporou, když to potřebují? Vlastimil Pešek je rád, že se mu znovu vrátila do života sestra Marie. Pořád se ale nedokáže smířit s tím, že se právě ona nyní zamilovala do Jolany a chce být s ní. Její coming out jí nevěří, myslí si, že tím chce na sebe jen upoutat pozornost. Proto se pokusí udělat všechno možné, aby jí napravil hlavu. Spojence najde v Petru Kaštanovi, kterému padla Marie do oka a jenž na ni ušije spolu s Peškem menší boudu, aby ji dostal na rande. Kdo ještě bude procházet v Ulici nelehkým obdobím?</b>
      </p>
      <h3>Bedřich na dně</h3>
      <p>Jak zjistit, co je pravda a co lež? Jak rozeznat zoufalé volání o pomoc od krutého vydírání, jež je maskováno umnou hrou na city? Bedřich si připadá jak ve zlém snu od chvíle, kdy byl nucen otevřít svou třináctou komnatu a čelit následkům souhry nešťastných náhod, kvůli které zemřel člověk a on sám si odpykal trest ve vězení.</p>
      <p>Za touto minulostí chtěl udělat tlustou čáru, teď ho ale znovu dohnala takovým způsobem, že najednou neví, co dělat. Nakonec se vypraví na místo, kde by mohl najít spoustu odpovědí na své otázky – na hřbitov. Co všechno Bedřich zjistí? A k čemu se na základě toho rozhodne?</p>
      <related>
        <a href="https://www.extra.cz/nova-posila-v-ulici-bara-seidlova-bude-hrat-matku-zneuzite-jany-lide-krouti-hlavami"/>
      </related>
      <h3>Boj o dítě</h3>
      <p>Co všechno jsme ochotni udělat pro toho, na kom nám hodně záleží? Kam až může zajít boj o sirotka, jenž skončil v dětském domově? O Vojtu mají zájem nejen Karla a Mára, ale kupodivu také jeho prarodiče, kteří si ho najednou chtějí vzít do své péče.</p>
      <p>Na rozdíl od Karly a Máry jim ale neleží tolik na srdci Vojtovo štěstí, jak by kdokoliv předpokládal. Jejich priority jsou trochu někde jinde. Proto se ani nerozpakují přijít za Karlou a Márou s návrhem, který jim vyrazí dech… Jak se vyostří boj o Vojtu? Co všechno je ve hře? Kdo a jak do něj překvapivě zasáhne?</p>
    </article>
  </body>
</html>