<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/disney-juz-zaliczyl-wyciek-danych/"/>
    <meta property="og:site_name" content="CHIP"/>
    <meta property="article:published_time" content="2019-11-18T17:07:53+00:00"/>
    <meta property="og:title" content="Disney+ już zaliczył wyciek danych"/>
    <meta property="og:description" content="Disney+ działa zaledwie od tygodnia, a już tysiące klientów serwisu twierdzi, że ich dane padły ofiarą hakerów. W pierwszym tygodniu na subskrypcję Disney+ działa zaledwie od tygodnia , a już tysiące klientów serwisu twierdzi, że ich dane padły ofiarą hakerów. W pierwszym tygodniu na subskrypcję zdecydowało się ponad 10 mln osób, czyli całkiem spora grupa, z pewnością kusząca. Serwis ZDNet przeprowadził własne śledztwo, z którego wynika, że już w kilka godzin po uruchomieniu VoD tysiące kont użytkowników trafiło na czarny rynek. Dane użytkowników zostały wycenione od 3 do 11 dol. za jedno konto. Zdumiewające jest to, że w przypadku 11 dol. to więcej niż oficjalna opłata wynosząca w USA 7 dol. Reklama Kilka godzin po starcie Disney+ obsługa została więc zalana dwoma rodzajami skarg. Jeden ich rodzaj dotyczył niemożności zalogowania się, zacinania streamingu i kłopotów z synchronizacją obrazu i dźwięku. Drugi natomiast to skargi na hakerów, przejmujących konta. Hakerzy wylogowywali prawowitych użytkowników Disney+…"/>
  </head>
  <body>
    <article>
      <h1>Disney+ już zaliczył wyciek danych</h1>
      <address><time datetime="2019-11-18T17:07:53+00:00">18 Nov 2019, 17:07</time> by <a rel="author">Monika Mamakis</a></address>
      <p>Disney+ działa <a href="https://www.chip.pl/2019/11/disney-i-usterki-w-dzien-premiery/">zaledwie od tygodnia</a>, a już tysiące klientów serwisu twierdzi, że ich dane padły ofiarą hakerów. W pierwszym tygodniu na subskrypcję zdecydowało się ponad 10 mln osób, czyli całkiem spora grupa, z pewnością kusząca.<b> Serwis ZDNet przeprowadził własne śledztwo, z którego wynika, że już w kilka godzin po uruchomieniu VoD</b><b> tysiące kont użytkowników trafiło na czarny rynek.</b> Dane użytkowników zostały wycenione od 3 do 11 dol. za jedno konto. Zdumiewające jest to, że w przypadku 11 dol. to więcej niż oficjalna opłata wynosząca w USA 7 dol.</p>
      <p>Kilka godzin po starcie Disney+ obsługa została więc zalana dwoma rodzajami skarg. Jeden ich rodzaj dotyczył niemożności zalogowania się, zacinania streamingu i kłopotów z synchronizacją obrazu i dźwięku. Drugi natomiast to skargi na hakerów, przejmujących konta. Hakerzy wylogowywali prawowitych użytkowników Disney+, następne zmieniali adres i hasło i w ten sposób skutecznie przejmowali konta abonenckie.</p>
      <figure>
        <iframe data-src="https://twitter.com/Travel4vr/status/1194349581292584960?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Niektórzy użytkownicy uczciwie przyznali w wypowiedzi dla serwisu ZDNet, że rejestrując się w Disney+ skorzystali z hasła używanego w innych usługach. Ale wiele osób ustawiło oryginalne hasła. I to też nie pomogło.</p>
      <figure>
        <img src="https://www.chip.pl/uploads/2019/11/FJTFk7j6VHHF5neUstwTPBEYa3QVknuG.png"/>
        <figcaption>Oferta na czarnym rynku, do której dotarł serwis ZDNet (fot. ZDNet)</figcaption>
      </figure>
      <p>Do podobnej oferty, jak ta prezentowana na ilustracji powyżej dotarło też BBC:</p>
      <figure>
        <img src="https://www.chip.pl/uploads/2019/11/6kNz9FcPB4ruX3USV2oKcnSmBggwySpN.jpg"/>
      </figure>
      <p> </p>
      <p>4 +1 +3</p>
    </article>
  </body>
</html>