<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151057/"/>
    <meta property="og:site_name" content="AgroNews"/>
    <meta property="article:published_time" content="2019-11-18T17:53:00+00:00"/>
    <meta property="og:title" content="На посаду в.о. директора порту «Південний» призначено нового директора"/>
    <meta property="og:description" content="На засіданні уряду було погоджено призначення на посаду виконуючого обов’язи директора ДП «Морський торговельний порт «Південний» Олійника Олександра Олександровича. Раніше Олександр Олійник обіймав посаду директора Маріупольського торгового порту та проявив себе як досвідчений керівник. Згідно з..."/>
  </head>
  <body>
    <article>
      <h1>На посаду в.о. директора порту «Південний» призначено нового директора</h1>
      <address><time datetime="2019-11-18T17:53:00+00:00">18 Nov 2019, 17:53</time> by <a rel="author">agronews.uaode/author</a></address>
      <p>
        <b>На засіданні уряду було погоджено призначення на посаду виконуючого обов’язи директора ДП «Морський торговельний порт «Південний» Олійника Олександра Олександровича.</b>
      </p>
      <p>Раніше Олександр Олійник обіймав посаду директора Маріупольського торгового порту та проявив себе як досвідчений керівник.</p>
      <p>Згідно з щорічною декларацією Олександра Олійника, йому належать дві квартири у Донецьку і Маріуполі площею 48 і 183 м2, а також гараж в Маріуполі й дача на Білосарайській косі в Донецькій області площею в 156 м2. Його дружині Тетяні належать дві дачі — на Білосарайській косі площею 236 м2 і в селі Лебедівка Вишгородського району Київської області площею у 264 м2. Також Олександр Олійник задекларував автомобіль «Range Rover» 2013 року вартістю 1,4 млн. грн., а його дружина – «Mercedes-Вenz GLE400» (2018) вартістю 2,4 млн. грн.</p>
      <p>Крім того, в декларації Олійника значиться, що йому належить по 25% в статутному капіталі ТОВ «Диво-Гран» і ТОВ «Сетра Груп», а це 1,05 і 1 млн. гривень відповідно. Бізнес дружини Тетяни Олійник в декларації не вказаний, хоча, згідно з державними реєстрами, їй належить трохи менше половини статутного фонду маріупольського ТОВ «Книголюб», основний вид діяльності якого – здача майна в оренду.</p>
      <p>Що стосується доходів, то Олександр Олійник задекларував майже 2,2 млн. гривень зарплати, 825 гривень банківських відсотків та 327 гривень як подарунок від портової профспілки. Тетяна Олійник у 2018 році заробила 980 тис. гривень на продажі рухомого майна, якого – не вказано, ще 24 тис. гривень вона отримала від передачі майна в оренду.</p>
      <p>Серед фінансових активів Олександр Олійник зазначив 70 тис. доларів готівкою, але не вказував жодних банківських вкладів, хоча в розділі про доходи зазначено отримання відсотків від банку.</p>
      <p>Раніше повідомлялося, що Анатолій Яблунівський, який обіймав посаду в.о. директора порту «Південний» з 23 червня 2018 року, був звільнений наказом міністра, в якому була допущена помилка. Хоча працівники підприємства виступили проти звільнення, діяльність керівника розслідуватимуть правоохоронні органи.</p>
    </article>
  </body>
</html>