<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/iit-student-fathima-latif-s-death-rocks-lok-sabha"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-18T17:34:00+00:00"/>
    <meta property="og:title" content="ഐ.ഐ.ടി വിദ്യാര്‍ഥിനിയുടെ മരണം:  ഉന്നതതല അന്വേഷണം വേണമെന്ന് എന്‍.കെ പ്രേമചന്ദ്രന്‍;കേസ് അട്ടിമറിക്കാന്‍ ശ്രമം നടന്നുവെന്ന് കനിമൊഴി"/>
    <meta property="og:description" content="ന്യൂഡൽഹി: ഐ.ഐ.ടി വിദ്യാര്‍ഥിനി ഫാത്തിമയുടെ മരണത്തെക്കുറിച്ച് ലോക്സഭയില്‍ പ്രത്യേക ചര്‍ച്ചയ്ക്ക് സര്‍ക്കാര്‍. ടി.ആര്‍. ബാലുവിന്റെ നോട്ടിസിന്റെ അടിസ്ഥാനത്തിലാകും ചര്‍ച്ച. ഫാത്തിമയുടെ ദുരൂഹമരണം പ്രതിപക്ഷം പാര്‍ലമെന്‍റില്‍ ഉന്നയിച്ചു. ഉന്നതതല അന്വേഷണം വേണമെന്ന് എന്‍.കെ പ്രേമചന്ദ്രന്‍ ശൂന്യവേളയില്‍..."/>
  </head>
  <body>
    <article>
      <h1>ഐ.ഐ.ടി വിദ്യാര്‍ഥിനിയുടെ മരണം:  ഉന്നതതല അന്വേഷണം വേണമെന്ന് എന്‍.കെ പ്രേമചന്ദ്രന്‍;കേസ് അട്ടിമറിക്കാന്‍ ശ്രമം നടന്നുവെന്ന് കനിമൊഴി</h1>
      <address><time datetime="2019-11-18T17:34:00+00:00">18 Nov 2019, 17:34</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>ന്യൂഡൽഹി: ഐ.ഐ.ടി വിദ്യാര്‍ഥിനി ഫാത്തിമയുടെ മരണത്തെക്കുറിച്ച് ലോക്സഭയില്‍ പ്രത്യേക ചര്‍ച്ചയ്ക്ക് സര്‍ക്കാര്‍. ടി.ആര്‍. ബാലുവിന്റെ നോട്ടിസിന്റെ അടിസ്ഥാനത്തിലാകും ചര്‍ച്ച. ഫാത്തിമയുടെ ദുരൂഹമരണം പ്രതിപക്ഷം പാര്‍ലമെന്‍റില്‍ ഉന്നയിച്ചു. ഉന്നതതല അന്വേഷണം വേണമെന്ന് എന്‍.കെ പ്രേമചന്ദ്രന്‍ ശൂന്യവേളയില്‍ ആവശ്യപ്പെട്ടു. െഎ.െഎ.ടിയില്‍ മതപരമായ വിവേചനം നിലനില്‍ക്കുന്നുണ്ട്. ഫാത്തിമയുടെ രക്ഷിതാക്കള്‍ക്കെതിരെ െഎ.െഎ.ടി അധികൃതര്‍ പൊലീസില്‍ വ്യാജപരാതി നല്‍കിയെന്നും പ്രേമചന്ദ്രന്‍ പറഞ്ഞു. അധ്യാപകര്‍ക്കെതിരായ ഫാത്തിമയുടെ മൊബൈല്‍ഫോണ്‍ സന്ദേശത്തിന്‍റെ ചിത്രങ്ങളും പ്രേമചന്ദ്രന്‍ ഉയര്‍ത്തിക്കാട്ടി.</p>
      <p>കേസ് അട്ടിമറിക്കാന്‍ ശ്രമം നടന്നുവെന്ന് കനിെമാഴി കുറ്റപ്പെടുത്തി. കഴിഞ്ഞ പത്തുവര്‍ഷത്തിനിടെ ഐ. എ.ടികളില്‍ 52 വിദ്യാര്‍ഥികളാണ് ജീവനൊടുക്കിയതെന്നും കനിമൊഴി പറഞ്ഞു. ഉന്നത വിദ്യാഭ്യാസ സെക്രട്ടറി ചെന്നൈയില്‍ നേരിട്ടുപോയി തെളിവെടുപ്പ് നടത്തിയതിന്‍റെ റിപ്പോര്‍ട്ട് ലഭിച്ചാലുടന്‍ തുടര്‍നടപടി സ്വീകരിക്കുമെന്ന് മാനവശേഷി മന്ത്രി രമേഷ് പൊഖ്‍റിയാല്‍ മറുപടി നല്‍കി.</p>
    </article>
  </body>
</html>