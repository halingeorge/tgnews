<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/zien-we-oud-bankzitter-oranje-binnenkort-shirt-fc-emmen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T17:42:22+00:00"/>
    <meta property="og:title" content="Zien we deze oud-bankzitter van Oranje binnenkort in het shirt van FC Emmen?"/>
    <meta property="og:description" content="Wie kent Douglas Franco Teixeira, beter bekend als Douglas, nog? De lange centrale verdediger, geboren in Brazilië, maakte tussen 2007 en 2013 veel indruk bij FC Twente en werd in oktober 2012 zelfs geselecteerd voor Oranje, maar tot een debuut kwam het niet. Daarna hoorden we steeds minder van Douglas, maar nu lijkt hij volgens…"/>
  </head>
  <body>
    <article>
      <h1>Zien we deze oud-bankzitter van Oranje binnenkort in het shirt van FC Emmen?</h1>
      <address><time datetime="2019-11-18T17:42:22+00:00">18 Nov 2019, 17:42</time> by <a rel="author">https://www.facebook.com/SjorsTanis1</a></address>
      <p>
        <b>Wie kent Douglas Franco Teixeira, beter bekend als Douglas, nog? De lange centrale verdediger, geboren in Brazilië, maakte tussen 2007 en 2013 veel indruk bij FC Twente en werd in oktober 2012 zelfs geselecteerd voor Oranje, maar tot een debuut kwam het niet. Daarna hoorden we steeds minder van Douglas, maar nu lijkt hij volgens <i><a href="https://www.rtvdrenthe.nl/nieuws/154339/Oud-Oranjebankzitter-biedt-zich-aan-bij-FC-Emmen">RTV Drenthe</a></i> op te duiken bij FC Emmen.</b>
      </p>
      <p>Volgens het lokale medium heeft de 31-jarige Douglas al enkele fysieke tests afgelegd bij de club uit de Eredivisie en wacht de geboren Braziliaan op nieuws.<br/><br/><b>Top in Nederland</b><br/>Douglas kwam in 2007 -na een stage- onder contract te staan bij FC Twente nadat hij werd overgenomen van Joinville Esporte Clube in Brazilië. Douglas werd al snel een cruciale speler in het team van FC Twente, waarmee hij in het seizoen 2009/10 landskampioen van Nederland werd. Hij won in zijn tijd bij FC Twente ook de KNVB Beker én 2 keer de Johan Cruijff Schaal.<br/><br/><b>Bij Oranje</b><br/>Omdat Douglas nooit voor jeugdelftallen van Brazilië uitkwam, koos hij er eind 2010 voor om zich te neutraliseren tot Nederlander. Dit duurde even, maar in oktober 2012 werd hij dan toch geselecteerd voor Oranje. Hij zat op de bank in de interland tegen Andorra, maar tot een debuut voor het Nederlands elftal kwam het niet.<br/><br/>Nadat hij in 2013 vertrok bij FC Twente kwam hij vervolgens nog uit voor Dinamo Moskou (2 seizoenen), Trabzonspor (1 seizoen) en Sporting Lissabon (1 seizoen). Sinds zijn vertrek in Portugal in de zomer van 2018 heeft Douglas geen club. Wordt FC Emmen de volgende voor de 31-jarige centrale verdediger?</p>
    </article>
  </body>
</html>