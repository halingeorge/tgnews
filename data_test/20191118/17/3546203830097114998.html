<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1926439881_Namaliha_s_2_godini_prisadata_na_akusherkata_Emiliya_Kovacheva"/>
    <meta property="og:site_name" content="webcafé"/>
    <meta property="article:published_time" content="2019-11-18T17:15:00+00:00"/>
    <meta property="og:title" content="Намалиха с 2 години присъдата на акушерката Емилия Ковачева"/>
    <meta property="og:description" content="Софийският апелативен съд намали присъдата на акушерката Емилия Ковачева с две години и така наказанието става от 18 на 16 години лишаване от свобода."/>
  </head>
  <body>
    <article>
      <h1>Намалиха с 2 години присъдата на акушерката Емилия Ковачева</h1>
      <address><time datetime="2019-11-18T17:15:00+00:00">18 Nov 2019, 17:15</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2016/09/19/4254/618x353.jpeg"/>
        <figcaption>Акушерката е обвинена в опит за убийство на новородено през април 2015 г.<cite>Снимка: © BG on air</cite></figcaption>
      </figure>
      <p>Софийският апелативен съд намали присъдата на акушерката Емилия Ковачева с две години и така наказанието става от 18 на 16 години лишаване от свобода.</p>
      <p>Това съобщава Нова ТВ, като допълва, че на Ковачева е наложена и глоба от 400 хил. лева, които тя трябва да изплати на родителите на пострадалото дете.</p>
      <p>Акушерката е обвинена в опит за убийство на новородено през април 2015 г. Тогава на запис от охранителни камери се вижда как тя сграбчва бебето и го удря поне 39 пъти.</p>
      <p>Освен това го души и го обръща с главата надолу. Ковачева също така е удряла новороденото с бутилки в опит да го накара да спре да плаче.</p>
      <p>От своя страна акушерката твърдеше, че не си спомня за поведението си в нощта на инцидента. Тя също така се опита да припише случилото се на прекомерен стрес на работното място и така наречения бърнаут.</p>
      <p>Стана ясно, че акушерката е работила на 24-часови смени без почивка в Отделението по неонатология в болница "Софиямед".</p>
      <p>Пострадалото бебе Никол беше спасено, благодарение на бързата реакция на медиците. Според вещи лица ако не е била своевременната реакция на медиците, краят е щял да бъде фатален заради значителната травмираща сила на ударите.</p>
      <p>Родителите обаче подчертават, че детето получава гърчове и пие хапчета, които увреждат черния дроб и бъбреците.</p>
      <p>За момента Ковачева е под домашен арест.</p>
      <related>
        <h4>Още по темата</h4>
        <a href="https://www.webcafe.bg/newscafe/bulgaria/id_1827212264"/>
        <a href="https://www.webcafe.bg/newscafe/obshtestvo/id_1406444173"/>
        <a href="https://www.webcafe.bg/newscafe/obshtestvo/id_573170576"/>
      </related>
    </article>
  </body>
</html>