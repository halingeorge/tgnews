<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/ozi-shche-zabie-na-amerikanskite-muzikalni-nagradi-407065.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-18T17:53:00+00:00"/>
    <meta property="og:title" content="Ози забива на „Американските музикални награди“"/>
    <meta property="og:description" content="Кристина Агилера и Селена Гомес също ще зарадват публиката с изпълнения на живо"/>
  </head>
  <body>
    <article>
      <h1>Ози забива на „Американските музикални награди“</h1>
      <address><time datetime="2019-11-18T17:53:00+00:00">18 Nov 2019, 17:53</time> by <a rel="author">Агенция Стандарт</a></address>
      <p>Принцът на мрака Ози Озбърн ще завладее публиката на „Американските музикални награди“. Легендарният рокаджия ще се качи на сцената заедно с младоците Пост Малоун и Травис Скот, за да изпълнят на живо новия си сингъл „Take What You Want“. Селена Гомес също ще зарадва зрителите със свежите си парчета „Lose You To Love Me“ и „Look at Her Now“. Поп ветеранката Кристина Агилера ще се включи в купона и отново ще се съюзи с музикалния дует „A Great Big World“ за грандиозно изпълнение. Тримата за първи път се качиха заедно на сцената на наградите през 2013-а. По-рано този месец бе съобщено, че Камила Кабейо, Били Айлиш, Джонас Брадърс и Дуа Липа също ще регистрират присъствие. Както стана ясно, Тейлър Суифт води битка за правата над някои от класическите си хитове и все още не е сигурно кои песни ще може да изпълни на церемонията. „Американските музикални награди“ ще се проведат на 24 ноември.</p>
    </article>
  </body>
</html>