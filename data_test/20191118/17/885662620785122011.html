<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/agores/hrimatistirio/125533/makria-apo-tis-900-monades-ekleise-hrimatistirio"/>
    <meta property="og:site_name" content="Insider"/>
    <meta property="article:published_time" content="2019-11-18T17:59:00+00:00"/>
    <meta property="og:title" content="Προσπάθησε αλλά δεν «έπιασε» τις 900 μονάδες το Χρηματιστήριο"/>
    <meta property="og:description" content="O Γενικός Δείκτης Τιμών έκλεισε στις 888,29 μονάδες, σημειώνοντας άνοδο 0,34% και παρά το γεγονός ότι ενδοσυνεδριακά έφτασε μέχρι τις 896,44 μονάδες."/>
  </head>
  <body>
    <article>
      <h1>Προσπάθησε αλλά δεν «έπιασε» τις 900 μονάδες το Χρηματιστήριο</h1>
      <h2>O Γενικός Δείκτης Τιμών έκλεισε στις 888,29 μονάδες, σημειώνοντας άνοδο 0,34% και παρά το γεγονός ότι ενδοσυνεδριακά έφτασε μέχρι τις 896,44 μονάδες.</h2>
      <address>
        <time datetime="2019-11-18T17:59:00+00:00">18 Nov 2019, 17:59</time>
      </address>
      <p><b>Ανοδικά αλλά μακριά από το ψυχολογικό όριο των 900 μονάδων </b>έκλεισε το <b>Χρηματιστήριο Αθηνών</b> στην πρώτη συνεδρίαση της εβδομάδας, καθώς <b>εξασθένησε το ενδοσυνεδριακό ράλι.</b></p>
      <p><b>O Γενικός Δείκτης Τιμών έκλεισε στις 888,29 μονάδες, σημειώνοντας άνοδο 0,34%, ενώ ενδοσυνεδριακά έφτασε μέχρι τις 896,44 μονάδες, ενισχυόμενος κατά 1,27%. </b>Η αξία των συναλλαγών ανήλθε στα 89,840 εκατ. ευρώ, ενώ διακινήθηκαν 32.605.696 μετοχές.</p>
      <p>Στο ταμπλό ξεχώρισαν οι μετοχές της Τράπεζας Πειραιώς, της Eurobank και της Fourlis, ενώ πιέσεις δέχθηκαν οι μετοχές του ΑΔΜΗΕ, της ΔΕΗ και της Coca Cola HBC.</p>
      <p>Στα σημαντικά νέα της ημέρας, <a href="https://www.insider.gr/epiheiriseis/trapezes/125507/hsbc-agoraste-ellinikes-trapezes-den-eystathoyn-oi-anisyhies-ton">οι συστάσεις της HSBC προς τους επενδυτές να προβούν άφοβα σε αγορές των τραπεζικών μετοχών.</a></p>
      <p>Ο δείκτης υψηλής κεφαλαιοποίησης σημείωσε μικρή άνοδο σε ποσοστό 0,15%, ενώ ο δείκτης της μεσαίας κεφαλαιοποίησης ενισχύθηκε σε ποσοστό 0,55%. Από τις μετοχές της υψηλής κεφαλαιοποίησης, τη μεγαλύτερη άνοδο κατέγραψαν οι μετοχές της Πειραιώς (+3,40%), της Eurobank (+1,68%), της Fourlis (+1,65%), της ΕΧΑΕ (+1,23%), του ΟΠΑΠ (+1,14%) και της Εθνικής (+1,06%), ενώ αντιθέτως, τη μεγαλύτερη πτώση σημείωσαν οι μετοχές του ΑΔΜΗΕ (-1,58%), της Coca Cola HBC (-1,38%), της ΔΕΗ (-1,38%) και του ΟΛΠ (-1,08%).</p>
      <p>Από τους επιμέρους δείκτες, τη μεγαλύτερη άνοδο σημείωσαν οι δείκτες το Εμπορίου (+4,57%) και των Χρηματοοικονομικών Υπηρεσιών (+1,77%), ενώ τις μεγαλύτερες απώλειες σημείωσαν οι δείκτες των Τροφίμων (-1,36%) και των Πρώτων Υλών (-1,32%).</p>
      <p>Το μεγαλύτερο όγκο συναλλαγών παρουσίασαν η Eurobank και η Alpha Bank, διακινώντας 8.138.063 και 4.921.863 μετοχές, αντιστοίχως. Τη μεγαλύτερη αξία συναλλαγών σημείωσαν η Lamda Development με 17,618 εκατ. ευρώ και η Πειραιώς με 9,09 εκατ. ευρώ.</p>
      <p>Ανοδικά κινήθηκαν 48 μετοχές, 70 πτωτικά και 24 παρέμειναν σταθερές. Τη μεγαλύτερη άνοδο σημείωσαν οι μετοχές: MLS Πληροφορική +28,97% και ΣΙΔΜΑ +12,96%, ενώ τη μεγαλύτερη πτώση κατέγραψαν οι μετοχές: Forthnet -19,11% και Ακρίτας -18,28%.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/agores/hrimatistirio/125381/hrimatistirio-profit-taking-tin-paraskeyi-kai-ebdomadiaia-anodos-238"/>
        <a href="https://www.insider.gr/agores/hrimatistirio/125348/hrimatistirio-diorthotikes-kiniseis-stis-890-monades"/>
        <a href="https://www.insider.gr/agores/hrimatistirio/125305/trapeziko-alma-6-sto-hrimatistirio"/>
      </related>
    </article>
  </body>
</html>