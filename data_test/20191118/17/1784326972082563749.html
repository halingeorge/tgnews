<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/szepseg/2019/11/18/angelina-jolie-afrikaba-szokik-a-gyerekeivel/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-18T17:11:00+00:00"/>
    <meta property="og:title" content="Angelina Jolie Afrikába szökik a gyerekeivel?"/>
    <meta property="og:description" content="Vajon tényleg elköltözik?"/>
  </head>
  <body>
    <article>
      <h1>Angelina Jolie Afrikába szökik a gyerekeivel?</h1>
      <h2>Vajon tényleg elköltözik?</h2>
      <address><time datetime="2019-11-18T17:11:00+00:00">18 Nov 2019, 17:11</time> by <a rel="author">Cosmopolitan.hu</a></address>
      <p>A hónap elején<b> megjelent egy interjú Angelina Jolie-val</b> az amerikai <a href="https://cosmopolitan.hu/body_love/2019/11/06/angelina-jolie-elmeselte-milyen-az-elet-brad-pitt-nelkul/">Harper’s Bazaar magazinban</a>, amiben elmondta, hogy<b> el szeretne költözni</b>. A színésznő kifejtette, hogy <b>még maradnia kell egy darabig</b>, hiszen hivatalosan <a href="https://cosmopolitan.hu/te_te_te/2019/11/14/angelina-jolie-fegyverkent-hasznalja-a-gyerekeit-brad-pitt-ellen/">még nem vált el Brad Pittől</a>, így ott kell élnie, ahol a gyerekei apja él. De ha végleg lezárják a 3 éve húzódó válópert és a gyerekeik is betöltik a 18-at, akkor <b>Afrikában is ki szeretne alakítani egy új otthont</b>.</p>
      <p>Az<i> In Touch</i> magazin bennfentese szerint Angelina nemcsak egy másik otthont szeretne, hanem Afrikában képzeli el a jövőjét. A lap szerint a színésznő már most azon gondolkodik, hogy <b>elszökne a gyerekeivel a másik kontinensre</b>. <i>„Ha a színész nem engedné el a gyerekeket, akkor ő tűnne fel rossz színben” </i>– mondja az ismeretlen forrás, és hozzáteszi: <i>„Bradnek így nem lenne esélye újraépíteni a kapcsolatait. Ez Angelina újabb módszere arra, hogy kontrollálja a gyerekeit. Bradnek így is nagyon hiányoznak a gyerekek, és úgy tűnik, Angie direkt csinálja ezt…”</i></p>
      <p>A <a href="https://www.gossipcop.com/angelina-jolie-brad-pitt-kids-africa-moving/"><i>Gossip Cop</i></a>nak feltűnt, hogy a magazin a Harper’s Bazaarból vett át mondatokat, és <b>azokhoz kitalált egy teljesen kamu sztorit</b>. Valójában egyáltalán nincs arról szó, hogy Angelina elszökne a gyerekeivel Afrikába, sőt <b>meg akarja várni, míg mind betöltik a 18-at</b>. A színésznő amúgy sem tehetné meg azt, amit az In Touch ír, hiszen akkor <b>a felügyeleti jogát is teljesen elvesztené, mert törvénybe ütközne</b>, amit csinál…</p>
    </article>
  </body>
</html>