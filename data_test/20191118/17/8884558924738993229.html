<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/istra/izolska-obcina-na-drazbi-iztrzila-skoraj-200000-ev"/>
    <meta property="og:site_name" content="Primorske novice"/>
    <meta property="article:published_time" content="2019-11-18T17:57:55+00:00"/>
    <meta property="og:title" content="Izolska občina na dražbi iztržila skoraj 200.000 evrov"/>
    <meta property="og:description" content="Občina Izola je na današnji javni dražbi uspela prodati tri od skupno devetih nepremičnin, ki so bile tokrat na voljo potencialnim dražiteljem."/>
  </head>
  <body>
    <article>
      <h1>Izolska občina na dražbi iztržila skoraj 200.000 evrov</h1>
      <address><time datetime="2019-11-18T17:57:55+00:00">18 Nov 2019, 17:57</time> by <a rel="author">STA</a></address>
      <p>
        <b>Občina Izola je na današnji javni dražbi uspela prodati tri od skupno devetih nepremičnin, ki so bile tokrat na voljo potencialnim dražiteljem.</b>
      </p>
      <figure>
        <img src="https://static.primorske.si/foto/highres/politika/720250_227-izola.jpg"/>
        <figcaption>Foto: Zdravko Primožič/FPA</figcaption>
      </figure>
      <p><b>IZOLA</b> &gt; Skupno je občina iztržila 196.428 evrov. Največ zanimanja je bilo za stanovanjsko nepremičnino na Tartinijevi ulici.</p>
      <p>Omenjeno nepremičnino je občina ponujala po izklicni ceni 124.000 evrov, največ, 159.000 evrov, pa je zanjo odštelo podjetje za pravno svetovanje in nepremičnine MM4 iz Lucije. Njegov direktor <b>Marino Mohorči</b>č po zaključku dražbe ni razkril, kaj točno načrtuje s stavbo.</p>
      <p>Izolska občina je bila letos z javnimi dražbami precej uspešna. Tako so na dražbah v maju in juliju iztržili skupno skoraj 1,3 milijona evrov. V začetku oktobra je občina prodala tudi večje stavbno zemljišče v Livadah, ki je po izklicni ceni 2,38 milijona evrov šlo v roke izolski družbi Projekt 2020.</p>
    </article>
  </body>
</html>