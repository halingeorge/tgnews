<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/18/zaprezentowano-street-fighter-5-champion-edition.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-18T17:58:00+00:00"/>
    <meta property="og:title" content="Zaprezentowano Street Fighter 5: Champion Edition"/>
    <meta property="og:description" content="Capcom w żadnym wypadku nie rezygnuje ze swojej produkcji – twórcy ujawnili właśnie kolejną postać i zapowiedzieli zupełnie nowe, specjalne wydanie."/>
  </head>
  <body>
    <article>
      <h1>Zaprezentowano Street Fighter 5: Champion Edition</h1>
      <h2>Capcom w żadnym wypadku nie rezygnuje ze swojej produkcji – twórcy ujawnili właśnie kolejną postać i zapowiedzieli zupełnie nowe, specjalne wydanie.</h2>
      <address><time datetime="2019-11-18T17:58:00+00:00">18 Nov 2019, 17:58</time> by <a rel="author">Maria Wawrzyniak</a></address>
      <p>Chociaż <b><i>Street Fighter V</i></b> na pewno nie należy do grupy gier najmłodszych, bez wątpienia należy za to do produkcji, które osiągnęły spory sukces. Tytuł zadebiutował <b>16 lutego 2016 roku </b>na <b>komputerach osobistych</b> oraz konsolach <b>PlayStation 4</b>. Od tamtego czasu firma odpowiadająca za jego stworzenie, czyli oczywiście Capcom, stara się regularnie dowozić graczom coraz to lepsze nowości – teraz zapowiedziano <b><i>Street Fighter V: Champion Edition</i></b>. Nowa wersja będzie dostępna zarówno w dystrybucji cyfrowej, jak i w fizycznym pudełku, natomiast jej premierę zaplanowano na <b>14 lutego 2020 roku</b>. Zainteresowani będą musieli zapłacić 29,99 dolarów (około 117 złotych) lub – jeżeli są posiadaczami <i>Arcade Edition</i> i <i>Champion Edition</i> zakupią jedynie jako ulepszenie – 24,99 dolarów (około 97 złotych). Co otrzymają w zamian?</p>
      <figure>
        <img src="https://img6.gram.pl/sojd20191118174950037txoj.jpg"/>
      </figure>
      <p><b>Czterdzieści wojowników – w tym nową postać, aczkolwiek jeszcze jedna poza nią wciąż jest dla nas tajemnicą i dopiero zostanie ujawniona. Do tego dojdą dokładnie trzydzieści cztery lokacje oraz ponad dwieście skórek.</b> Twórcy poinformowali również, że aktualnie pracują nad <b>nowymi <i>V-Skillami</i></b> oraz w najbliższej przyszłości planują opublikować <b>aktualizację dotyczącą balansu</b>, aby <b><i>dodać nowe ulepszenia w grze i zwiększyć głębię systemu walki</i></b>. Niestety, graczy, którzy mieli nadzieję na ogłoszenie premiery <i>Street Fighter V</i> na nowej platformie, musimy odwieść od tej myśli – wersja <i>Champion Edition</i> trafi wyłącznie na konsole PlayStation 4 oraz komputery osobiste, więc o poszerzeniu grona odbiorców nie ma – przynajmniej na razie – mowy. Poniżej zamieszczamy dwa zwiastuny. Pierwszy prezentuje wersję, drugi natomiast skupia się na nowej postaci, którą jest <b>Gill</b>, który na pierwszy rzut oka wygląda dosłownie jak napakowany i zajadający się sterydami mutant, którego włosy unoszą się w powietrzu. <b>Bohater świetnie panuje nad ogniem oraz mrozem – stąd kolory, jedna połowa jego ciała jest czerwona, a druga niebieska.</b></p>
      <p>https://youtu.be/Uzcit1QuDHc https://youtu.be/lY6v0sZWPd8</p>
      <ul>
        <li>
          <a href="https://www.sferis.pl/gra-pc-street-fighter-v-arcade-edition-wersja-cyfrowa-p607143">Gra <i>Street Fighter V: Arcade Edition</i> w sklepie Sferis</a>
        </li>
        <li>
          <a href="https://www.sferis.pl/gra-pc-street-fighter-v-arcade-edition-deluxe-wersja-cyfrowa-p607142">Gra <i>Street Fighter V: Arcade Edition</i> w wersji deluxe w sklepie Sferis</a>
        </li>
        <li>
          <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
        </li>
      </ul>
    </article>
  </body>
</html>