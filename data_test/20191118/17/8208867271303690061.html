<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/motori/sezioni/attualita/2019/11/19/news/nuova_abarth_695_70_anniversario_tutto_in_una_app-241353141/"/>
    <meta property="og:site_name" content="Repubblica.it"/>
    <meta property="article:published_time" content="2019-11-18T17:53:00+00:00"/>
    <meta property="og:title" content="Nuova Abarth 695 70° Anniversario, tutto in una App"/>
    <meta property="og:description" content="L'elevato livello di dettaglio e la qualità delle immagini fanno credere di avere davanti l’auto vera"/>
  </head>
  <body>
    <article>
      <h1>Nuova Abarth 695 70° Anniversario, tutto in una App</h1>
      <h2>L'elevato livello di dettaglio e la qualità delle immagini fanno credere di avere davanti l’auto vera</h2>
      <address>
        <time datetime="2019-11-18T17:53:00+00:00">18 Nov 2019, 17:53</time>
      </address>
      <p>Una nuova App per esplorare nel dettaglio la Nuova Abarth 695 70° Anniversario in realtà aumentata. Tradotto significa che è possibile guardare sul proprio smartphone il modello 3D della vettura in alta risoluzione e in scala 1:1.<br/> <br/>Basta inquadrare con la fotocamera del proprio device una superficie spaziosa per posizionare il modello 3D in scala 1:1, contestualizzata e proporzionata all’ambiente circostante. E’ possibile così muoversi attorno alla vettura, osservandola a 360°, aprire le portiere per scoprirne l’abitacolo, movimentare il nuovo Spoiler ad Assetto Variabile, suonare il clacson e accelerare per ascoltare il sound del propulsore più potente della gamma, il turbo da 1,4 litri da 180 CV e 250 Nm di coppia.<br/> <br/>L’elevato livello di dettaglio e la qualità delle immagini fanno credere davvero di avere davanti l’Abarth 695 70° Anniversario, la serie speciale che celebra i 70 anni del marchio Abarth &amp; C. rendendo omaggio all’inventiva del fondatore Carlo Abarth, il primo a intuire le potenzialità dell’elaborazione e del technical upgrade su vetture di normale produzione. Non solo, l’App permette agli utenti di realizzare foto personalizzate, accanto alla vettura posizionata nella location preferita, da condividere con gli amici attraverso i propri profili social.<br/> <br/> <br/> </p>
    </article>
  </body>
</html>