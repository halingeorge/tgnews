<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/pojazdy-o-wartosci-ponad-pol-miliona-zlotych-odzyskane-na-granicy-zdjecie/"/>
    <meta property="og:site_name" content="lublin112.pl"/>
    <meta property="article:published_time" content="2019-11-18T17:40:00+00:00"/>
    <meta property="og:title" content="Pojazdy o wartości ponad pół miliona złotych odzyskane na granicy (zdjęcie)"/>
    <meta property="og:description" content="Funkcjonariusze z Nadbużańskiego Oddziału Straży Granicznej odzyskali w miniony piątek dwa pojazdy pochodzące z przestępstwa. Wartość obu zabezpieczonych samochodów oszacowano na ponad 500 tys. zł."/>
  </head>
  <body>
    <article>
      <h1>Pojazdy o wartości ponad pół miliona złotych odzyskane na granicy (zdjęcie)</h1>
      <address>
        <time datetime="2019-11-18T17:40:00+00:00">18 Nov 2019, 17:40</time>
      </address>
      <p>
        <b>Funkcjonariusze z Nadbużańskiego Oddziału Straży Granicznej odzyskali w miniony piątek dwa pojazdy pochodzące z przestępstwa. Wartość obu zabezpieczonych samochodów oszacowano na ponad 500 tys. zł.</b>
      </p>
      <p>W miniony piątek funkcjonariusze straży granicznej na przejściu drogowym w Terespolu, na kierunku wyjazdowym, zatrzymali obywatela Danii.</p>
      <p>Mężczyzna usiłował wyjechać na Białoruś, samochodem marki Audi o szacunkowej wartości 400 000 zł. Podczas prowadzonej kontroli granicznej, funkcjonariusze ustalili, iż auto zostało skradzione na terytorium Niemiec.</p>
      <p>Kolejny pojazd pochodzący z przestępstwa funkcjonariusze odzyskali także w piątek, na terenie drogowego przejścia granicznego w Hrebennem. Tam do odprawy granicznej stawił się obywatel Ukrainy, podróżujący samochodem ciężarowym marki DAF.</p>
      <p>Podczas czynności funkcjonariusze ustalili, że ciężarówka o wartości 110 tys. zł, została skradziona w Polsce. Mężczyzna został zatrzymany, zaś pojazd zabezpieczono. Obu mężczyzn oraz odzyskane pojazdy przekazano do dalszych czynności funkcjonariuszom policji.</p>
      <figure>
        <img src="https://www.lublin112.pl/wp-content/uploads/2019/11/audi18.jpg"/>
      </figure>
      <p>(fot. SG)</p>
    </article>
  </body>
</html>