<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/spoluzakladatel-wikipedie-chce-vytvorit-ferovou-socialni-sit-bez-reklam-39465"/>
    <meta property="og:site_name" content="mobilenet.cz"/>
    <meta property="article:published_time" content="2019-11-18T17:30:00+00:00"/>
    <meta property="og:title" content="Spoluzakladatel Wikipedie chce vytvořit férovou sociální síť bez reklam"/>
    <meta property="og:description" content="Bude financována pouze z darů a poplatků Klade důraz na boj proti „fake news“ pomocí práce se zdroji"/>
  </head>
  <body>
    <article>
      <h1>Spoluzakladatel Wikipedie chce vytvořit férovou sociální síť bez reklam</h1>
      <address><time datetime="2019-11-18T17:30:00+00:00">18 Nov 2019, 17:30</time> by <a rel="author" href="https://mobilenet.cz/uzivatele/pohl" target="_blank">Ondřej Pohl</a></address>
      <p>
        <b>   •  Bude financována pouze z darů a poplatků <br/>   •  Klade důraz na boj proti „fake news“ pomocí práce se zdroji</b>
      </p>
      <p>Sociální sítě jsou bezepsporu jedním ze stěžejních vynálezů posledních let a ve velkém proměnily celou naši společnost. Společně s tím přišla celá řada negativních jevů. Za některé jsou zodpovědní sami uživatelé, mnoho jich jde na vrub také jejich provozovatelům. Ti se snaží zaplatit provoz a získat peníze pomocí reklam, kvůli čemuž se neštítí využívat a zneužívat uživatelská data.</p>
      <p>Jimmy Wales si myslí, že to jde i jinak. Jeho síť se jmenuje <a href="https://wt.social/">WT:Social</a> a zatím má asi 50 tisíc uživatelů. Další desítky tisíc jsou na čekací listině – tu můžete přeskočit pokud zaplatíte 13 dolarů na měsíc nebo 100 na celý rok. Uživatelské příspěvky jsou společně se sponzorskými dary jedinými penězi, za které síť poběží. Nenajdete v ní žádné reklamy a tvůrci se dušují, že neprodají uživatelská data.</p>
      <figure>
        <img src="https://cdn.24net.cz/1/obrazek/wt-social-309027/614w"/>
      </figure>
      <p>Podle ohlasů prvních uživatelů, například redaktora <a href="https://thenextweb.com/insider/2019/11/14/wikipedias-co-founder-takes-on-facebook-with-ad-free-social-network/">thenextweb.com</a> je zatím její vzhled velmi prostý, základem je „feed“ s diskuzemi pod příspěvkem. Také je aktivní vytváření různých skupin a diskuzních fór. Jedním z cílů WT:Social je také boj s „fake news“, takže se klade velký cíl na práci se zdroji a jejich citování.</p>
      <related>
        <h4>Přečtěte si také</h4>
        <a href="https://mobilenet.cz/clanky/jak-jsem-se-malem-radikalizoval-glosa-38222"/>
      </related>
      <p>Rozjet úspěšnou sociální síť vypadá vzhledem k jejich rostoucímu počtu jako snadná věc, ale popálili se i takoví giganti jako Google. Těžko tak dopředu odhadovat, jaké šance má malý a nezávislý projekt, který se navíc rozhodl jít proti proudu.</p>
      <related>
        <h4>Související články</h4>
        <a href="https://mobilenet.cz/clanky/potrebujete-dalsiho-kecalka-jsou-tu-threads-od-instagramu-39091"/>
        <a href="https://mobilenet.cz/clanky/site-5g-pod-palbou-kritiky-i-fake-news-39067"/>
        <a href="https://mobilenet.cz/clanky/instagram-testuje-aplikaci-threads-pro-intimni-sdileni-s-blizkymi-38729"/>
        <a href="https://mobilenet.cz/clanky/vyherci-fitness-naramku-xiaomi-mi-band-4-se-stavaji-38550"/>
        <a href="https://mobilenet.cz/clanky/twitter-pro-web-se-dockal-kompletni-rekonstrukce-38408"/>
        <a href="https://mobilenet.cz/clanky/uz-zase-google-v-tichosti-zkousi-dalsi-socialni-sit-38359"/>
      </related>
    </article>
  </body>
</html>