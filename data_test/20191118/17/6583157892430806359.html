<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/w-glosniku-schowal-ponad-kilogram-narkotyku-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-18T17:12:00+00:00"/>
    <meta property="og:title" content="W głośniku schował ponad kilogram narkotyku (zdjęcia)"/>
    <meta property="og:description" content="Podczas przeszukania jednego z mieszkań przy ul. Lubartowskiej w Lublinie policjanci natrafili na groźną substancję psychotropową. Narkotyk ukryty był w kolumnie głośnikowej."/>
  </head>
  <body>
    <article>
      <h1>W głośniku schował ponad kilogram narkotyku (zdjęcia)</h1>
      <address>
        <time datetime="2019-11-18T17:12:00+00:00">18 Nov 2019, 17:12</time>
      </address>
      <p>
        <b>Podczas przeszukania jednego z mieszkań przy ul. Lubartowskiej w Lublinie policjanci natrafili na groźną substancję psychotropową. Narkotyk ukryty był w kolumnie głośnikowej.</b>
      </p>
      <p>Policjanci operacyjni z Lublina ustalili, że w jednym z mieszkań przy ul. Lubartowskiej mogą znajdować się narkotyki. Mundurowi pojechali na przeszukanie mieszkania z wykorzystaniem psa służbowego.</p>
      <p>Podczas sprawdzania pomieszczeń uwagę czworonoga zwróciła kolumna głośnikowa. Jak się okazało, w środku znajdowało się opakowanie z ponad kilogramem proszku będącego groźną substancją psychotropową o nazwie 3MCM.</p>
      <p>21-letni mieszkaniec Lublina został zatrzymany. Mężczyzna usłyszał już zarzuty posiadania znacznych ilości narkotyków. Sąd zastosował wobec niego środek zapobiegawczy w postaci tymczasowego aresztu. Grozić mu może kara do 10 lat więzienia.</p>
      <p>(fot. Policja Lublin)</p>
    </article>
  </body>
</html>