<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/18/7232339/"/>
    <meta property="og:site_name" content="Українська правда"/>
    <meta property="article:published_time" content="2019-11-18T17:13:18+00:00"/>
    <meta property="og:title" content="ООС: 8 обстрілів від початку доби"/>
    <meta property="og:description" content="З початку доби понеділка збройні формування РФ 8 разів порушили режим припинення вогню, втрат серед українських військових не зафіксовано."/>
  </head>
  <body>
    <article>
      <h1>ООС: 8 обстрілів від початку доби</h1>
      <address>
        <time datetime="2019-11-18T17:13:18+00:00">18 Nov 2019, 17:13</time>
      </address>
      <p>З початку доби понеділка збройні формування РФ 8 разів порушили режим припинення вогню, втрат серед українських військових не зафіксовано.</p>
      <p><b>Джерело</b>: <a href="https://www.facebook.com/pressjfo.news/photos/a.364697644022858/715397945619491/?type=3&amp;__xts__%5B0%5D=68.ARC1hNIq0LhASTAyf--Ld6g78jjuV23K-rFHjW2vF_hbwR3dKz3_UjuxQ1j4OHuLrlCpmO7yeNcjoYtJb8BIxkc4T8tR1HabvK6tDHA9No_D4z1GgTxgPr0jrDtvjSjZE5VhXsNL0toyRo6CKbe6wpaXlslKhboYREv9MsiVNfuuH68yGqHTlu3tiSJMbpxee8yvokzlsZLg1rOwA78fbBZMo9crrr9ttWR7rCS8_XL8TsVEhR45LRKAAa6Uk14srB6PJCW_kJ-lfPzmcj34X9x6bitHNdWN8Urk3nHzZt1b0NqOe8uqUMJhm1vpw2WqFiDTw1sfH3uRPnsTkpthHr8&amp;__tn__=-R">прес-центр </a>ООС</p>
      <p><b>Деталі:</b> Впродовж поточної доби збройні формування Російської Федерації 8 разів порушили режим припинення вогню.</p>
      <p>Противник обстріляв позиції українських  підрозділів із заборонених Мінськими домовленостями мінометів калібру 82 мм, а також озброєння БМП, гранатометів різних систем, великокаліберних кулеметів та іншої стрілецької зброї.</p>
      <p>5 обстрілів позицій українських захисників російські окупаційні війська здійснили у районі відповідальності оперативно-тактичного угруповання "ПІВНІЧ".</p>
      <p>Неподалік Кримського ворог бив – з гармат БМП-1, ручних протитанкових гранатометів та великокаліберних кулеметів.</p>
      <p>Біля Луганського – зі станкових і ручних протитанкових гранатометів та великокаліберних кулеметів.</p>
      <p>Двічі ворог стріляв неподолік Новотошківського – з озброєння БМП-1, гранатометів різних систем, великокаліберних кулеметів та іншої стрілецької зброї.</p>
      <p>Ще один обстріл відбувся неподалік Травневого – зі станкових протитанкових, автоматичних гранатометів та стрілецької зброї.</p>
      <p>В районі відповідальності оперативно-тактичного угруповання "СХІД" противник здійснив ще 3 обстріли.</p>
      <p>Двічі окупанти стріляли біля Новомихайлівки – з мінометів калібру 82 мм, гранатометів різних систем, великокаліберних кулеметів та іншої стрілецької зброї.</p>
      <p>Ще один обстріл відбувся неподалік Лебединського – з автоматичних гранатометів і стрілецької зброї.</p>
      <p>Втрат внаслідок обстрілів серед особового складу Об'єднаних сил не зафіксовано.</p>
      <related>
        <a href="https://www.pravda.com.ua/news/2019/11/18/7232248/"/>
        <a href="https://www.pravda.com.ua/news/2019/11/17/7232214/"/>
        <a href="https://www.pravda.com.ua/news/2019/11/17/7232200/"/>
      </related>
    </article>
  </body>
</html>