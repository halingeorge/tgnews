<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/society/polytexneio-2019-aprokliti-astynomia-via-kata-18xronou-foititi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T17:20:13+00:00"/>
    <meta property="og:title" content="Πολυτεχνείο 2019: Απρόκλητη αστυνομία βία κατά 18χρονου φοιτητή"/>
    <meta property="og:description" content="Οι αστυνομικοί ξυλοκόπησαν τον 18χρονο φοιτητή της σχολή Σταυράκου ο οποίος μάλιστα παραπέμπεται σε δίκη"/>
  </head>
  <body>
    <article>
      <h1>Πολυτεχνείο 2019: Απρόκλητη αστυνομία βία κατά 18χρονου φοιτητή</h1>
      <h2>Οι αστυνομικοί ξυλοκόπησαν τον 18χρονο φοιτητή της σχολή Σταυράκου ο οποίος μάλιστα παραπέμπεται σε δίκη</h2>
      <address><time datetime="2019-11-18T17:20:13+00:00">18 Nov 2019, 17:20</time> by <a rel="author">ΤοΒΗΜΑ Team</a></address>
      <p>Σκληρά επεισόδια, που ξύπνησαν έντονες μνήμες, σημειώθηκαν χθες στα Εξάρχεια. Όπως έχει ήδη  γίνει γνωστό, τα ΜΑΤ επιτέθηκαν σε πολίτες, έσπασαν μάλιστα και μία πολυκατοικία στην περιοχή.</p>
      <p>Στη συγκεκριμένη πολυκατοικία, στην ταράτσα, βρισκόταν ο 18χρονος φοιτητής της σκηνοθετικής σχολής Σταυράκου.</p>
      <p>
        <a href="https://www.in.gr/2019/11/19/greece/4411335/">Προσφυγικό : Σοβαρά προβλήματα στην ένταξη των προσφύγων σε έξι χώρες της ΕΕ</a>
      </p>
      <p>Σύμφωνα με πηγές από το στενό περιβάλλον του 18χρονου Θ. Μ., οι αστυνομικοί του επιτέθηκαν με αγριότητα, την ώρα που βιντεοσκοπούσε με την κάμερά του τα επεισόδια.</p>
      <p>Ο 18χρονος, αφού ξυλοκοπήθηκε άγρια, μεταφέρθηκε στο τμήμα, όπου και κρατείται μέρι αυτήν την ώρα. Οι ίδιες πηγές αναφέρουν ότι ο νεαρός παραπέμπεται σήμερα σε δίκη με συνοπτικές διαδικασίες και έχει ξυλοκοπηθεί τόσο, που σέρνει το πόδι του, καθώς του έχουν σπάσει τα δάχτυλα. Αναφέρεται, μάλιστα, ότι συγγενείς που επισκέφτηκαν το νεαρό, δέχτηκαν τραμπουκισμό από την αστυνομία, καθώς χτυπούσαν ρυθμικά (πολεμικά, σχεδόν) τις ασπίδες τους.</p>
      <p>Ο 18χρονος φοιτητής πάσχει από αναπτυξιακή διαταραχή διάσπασης της προσοχής και υπερκινητικότητα, μία κατάσταση που τον καθιστά ακόμα πιο ευάλωτο σε καταστάσεις βίας και εγκλεισμού.</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>