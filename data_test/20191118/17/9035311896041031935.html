<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/akdeniz-deki-arama-kurtarma-calismalar-ile-gocmen-artisi-arasinda-bir-iliski-yok"/>
    <meta property="og:site_name" content="euronews"/>
    <meta property="article:published_time" content="2019-11-18T17:06:58+00:00"/>
    <meta property="og:title" content="Akdeniz'de kaçak göç arama kurtarma çalışmaları nedeniyle mi artıyor?"/>
    <meta property="og:description" content="Akdeniz'deki yasadışı göçü inceleyen uzmanlar arama-kurtarma görevlerinin varlığı ile göç edenlerin sayısı arasında bir ilişki bulunmadığını açıkladı."/>
  </head>
  <body>
    <article>
      <h1>Akdeniz'de kaçak göç arama kurtarma çalışmaları nedeniyle mi artıyor?</h1>
      <address><time datetime="2019-11-18T17:06:58+00:00">18 Nov 2019, 17:06</time> by <a rel="author">Sertaç Aktan</a></address>
      <p>Akdeniz'deki yasadışı göçü inceleyen uzmanlar arama-kurtarma görevlerinin varlığı ile göç edenlerin sayısı arasında bir ilişki bulunmadığını açıkladı.</p>
      <p>Pek çok kesim tarafından dile getirilen argümanlardan biri sivil toplum kuruluşlarının (STK) arama-kurtarma çalışmaları arttıkça Akdeniz'de Avrupa'ya doğru yaşanan göçte artış olduğuydu. Bu şekilde STK'ların çabalarının ters etkide bulunduğu ve daha çok göç oluşmasına ve insanların kendilerini riske atmasına neden olduğu öne sürülüyordu.</p>
      <p>Arama kurtarma çalışmalarının insan kaçakçıları tarafından kullanıldığı ve botların sadece kurtarma gemilerinin olduğu bölgeye kadar giderek burada yakalanmayı bekledikleri iddia ediliyordu.</p>
      <p>2014 ile 2019 yılları arasında Libya'dan İtalya'ya gerçekleşen aylık göç rakamlarını ve güzergahlarını inceleyen <b><a href="https://tr.euronews.com/2019/11/18/file:///C:/Users/serak/Downloads/Cusumano_e_Villa_2019(2">çalışmaya</a></b> göre denizdeki STK çalışmalarının yoğunluğu ile göçmen yoğunluğu arasında ne nedensel ne de korelasyonel bir ilişki tespit edilebildi.</p>
      <h3>Roma arama kurtarma çalışmalarına sıcak bakmadı</h3>
      <p>İtalya'da ilk olarak Ekim 2013'te devlet eliyle kurtarma gemileri devriye gezmek için 'Mare Nostrum' operasyonu adı altında gönderilmiş ancak amaçlananın aksi sonuç doğurduğu gerekçesi ile bir yıl sonra geminin görevine son verilmişti.</p>
      <p>Bu görev daha sonra STK'lar tarafından sürdürülmüş ancak Roma çıkardığı yasalar ile STK'ların hareket alanını da kısıtlamıştı.</p>
      <h4>Daha fazla çalışma gerekli</h4>
      <p>Leiden Üniversitesi Uluslararası İlişkiler ve AB Siyaseti bölümünde Profesör Yardımcısı Eugenio Cusumano ve İtalya Uluslararası Siyaset Araştırmaları Enstitüsü'nde Göç Uzmanı Matteo Villa isimli iki İtalyan araştırmacı tarafından hazırlanan raporda konuya ilişkin daha fazla çalışma yapılması gerektiği de kaydediliyor.</p>
      <ul>
        <li>
          <b>
            <a href="https://tr.euronews.com/2019/07/05/bm-tunus-aciklarinda-kayip-80-den-fazla-gocmenin-bogularak-olmesinden-endiseliyiz">BM: Tunus açıklarında kayıp 80’den fazla göçmenin boğularak ölmesinden endişeliyiz</a>
          </b>
        </li>
        <li>
          <b>
            <a href="https://tr.euronews.com/2019/07/07/italya-lampedusa-aciklarinda-bekleyen-kurtarma-gemisine-bu-kez-izin-verdi">İtalya, Lampedusa açıklarında bekleyen kurtarma gemisine bu kez izin verdi</a>
          </b>
        </li>
      </ul>
    </article>
  </body>
</html>