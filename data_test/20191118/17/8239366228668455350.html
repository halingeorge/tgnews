<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_lvovi_vyyavyly_kolby_z_himikatamy_u_smittievyh_bakah_331042.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T17:40:00+00:00"/>
    <meta property="og:title" content="У Львові виявили колби з хімікатами у сміттєвих баках"/>
    <meta property="og:description" content="Сьогодні працівники ЛКП «Львівспецкомунтранс» стали свідком того, як у момент забору ТПВ задимівся бункер спецавтомобіля. Причиною загорання стали колби з хімікатами. «Львівспецкомунтранс» закликає мешканців слідкувати за тим, що викидають у контейнери для сміття, адже деякі типи фракцій є небезпечними й потребують особливих умов для утилізації. Про це інформує прес-служба ЛМР."/>
  </head>
  <body>
    <article>
      <h1>У Львові виявили колби з хімікатами у сміттєвих баках</h1>
      <h2>Сьогодні працівники ЛКП «Львівспецкомунтранс» стали свідком того, як у момент забору ТПВ задимівся бункер спецавтомобіля. Причиною загорання стали колби з хімікатами. «Львівспецкомунтранс» закликає мешканців слідкувати за тим, що викидають у контейнери для сміття, адже деякі типи фракцій є небезпечними й потребують особливих умов для утилізації. Про це інформує прес-служба ЛМР.</h2>
      <address>
        <time datetime="2019-11-18T17:40:00+00:00">18 Nov 2019, 17:40</time>
      </address>
      <slideshow>
        <figure>
          <img src="https://galinfo.com.ua/media/gallery/full/k/h/khimikaty-c499dd2cdc782ebd003cb0d0868a3940.jpg"/>
        </figure>
        <figure>
          <img src="https://galinfo.com.ua/media/gallery/full/k/h/khimikaty2-1872348067e493333e5ce365ab890268.jpg"/>
        </figure>
      </slideshow>
      <p>«Сьогодні працівники підприємства стали свідком того, як у момент забору ТПВ задимівся бункер спецавтомобіля. Водієм було прийняте оперативне рішення вивантажити сміття у спеціально відведену для цього локацію.</p>
      <p>Після детального огляду відходів було виявлено, що джерелом загорання стали колби з хімікатами. Речовини при контакті з вологою спровокували відповідну реакцію. Адреса контейнерного майданчика: вул. Низинна 52, ЛКП «Сяйво».</p>
      <p>Ще раз наголошуємо на тому, що нехтування елементарними правилами сортування й утилізації може призвести до неприємних наслідків як для самої людини, так і для навколишнього середовища", — повідомили в ЛКП «Львівспецкомунтранс».</p>
    </article>
  </body>
</html>