<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/kuram-na-smih-petro-poroshenko-prokomentuvav-pidozru-dbr/"/>
    <meta property="og:site_name" content="Прямий"/>
    <meta property="article:published_time" content="2019-11-18T17:32:00+00:00"/>
    <meta property="og:title" content="Курам на сміх - Петро Порошенко прокоментував &quot;підозру&quot; ДБР"/>
    <meta property="og:description" content="Метою так званої &quot;підозри&quot; п’ятому президенту України Петру Порошенку, яку ДБР нібито направило у Генпрокуратуру, є зупинити політичну боротьбу за"/>
  </head>
  <body>
    <article>
      <h1>Курам на сміх - Петро Порошенко прокоментував "підозру" ДБР</h1>
      <address>
        <time datetime="2019-11-18T17:32:00+00:00">18 Nov 2019, 17:32</time>
      </address>
      <p>
        <b>Метою так званої "підозри" п’ятому президенту України Петру Порошенку, яку ДБР нібито направило у Генпрокуратуру, є зупинити політичну боротьбу за європейське і євроатлантичне майбутнє України.</b>
      </p>
      <p>Про це розповів сам <b>Петро Порошенко</b> під час брифінгу, який транслював телеканал <b>"Прямий"</b>.</p>
      <p>"Я знаходився з візитом у Туреччини, вимушений був скасувати декілька зустрічей і негайно повернутися в Україну.</p>
      <p>Повернутися, щоб продемонструвати, щоб продемонструвати – вони нікого не залякають, що нічного не вийде. Повернувся для того, щоб чітко наголосити, що ця справа навіть не для студента-першокурсника, не навіть для юридичної громадськості, це справа з якої абсолютно кури сміються. Бо звинувачувати п’ятого президента України у захопленні державної влади…</p>
      <p>Може, вони мають на увазі часи Януковича, і пан Труба (Роман Труба – голова Державного бюро розслідувань – ред.) разом паном Порновим (Андрій Портнов – ексзаступник голови адміністрації президента Януковича – ред.) вирішили позахищати Януковича.</p>
      <p>Я хочу наголосити, що я був обраний у результаті всенародних виборів, які були визнані зразковими. І незважаючи на те, що протягом свого президентства мені доводилося вирішувати надскладні питання, ми знаходили можливість жлдного разу, жодної краплинки не порушувати українське законодавтсво.</p>
      <p>Хто в тому (у цій справі- ред.) зацікавлений? Ну звичайно, що пан Труба є лише виконавцем. Замовником є колишня команда Януковича, яка дуже часто з’являється зараз не тільки у своїх Telegram-каналах, але й в органах влади.</p>
      <p>Але важливо знайти замовників і організаторів цієї провокації. Мета її – залякати нашу команду. Мета її – зупинити нашу боротьбу за європейське і євроатлантичне майбутнє України.</p>
      <p>Я хочу наголосити – нічого у вас не вийде", - заявив Петро Порошенко.</p>
      <figure>
        <iframe src="https://www.youtube.com/embed/4wV46siKG2Y" width="640" height="480" data-service="Youtube" scrolling="no"/>
      </figure>
      <p>
        <a href="https://prm.ua/advokat-poroshenka-vidreaguvav-na-tak-zvanu-pidozru-konvulsii-trubi-pered-vidstavkoyu/">ПРЕССЛУЖБА ПОРОШЕНКА ВІДРЕАГУВАЛА НА ТАК ЗВАНУ "ПІДОЗРУ": КОНВУЛЬСІЇ ТРУБИ ПЕРЕД ВІДСТАВКОЮ</a>
      </p>
      <p>Ветеран АТО, народний депутат VIII скликання <a href="https://prm.ua/peresliduvannya-poroshenka-tse-peredsmertna-agoniya-kerivnitstva-dbr-lapin/">Ігор Лапін назвав справу проти Петра Порошенка передсмертною агонією керівництва ДБР</a>.</p>
      <p>Раніше політолог <a href="https://prm.ua/dbr-stalo-dodatkovo-strukturoyu-do-informatsiynoyi-pr-kampaniyi-portnova-yahno/">Олеся Яхно зазначала, що ДБР стало певною додатково структурою до інформаційної PR-кампанії, яку веде Андрій Портнов</a>.</p>
      <p>До того депутат України VIII скликання ТетянаЧорновол повідомила, що <a href="https://prm.ua/dbr-ne-vikonuye-rishennya-sudu-shhodo-reyestratsiyi-zayav-pro-kriminalni-zlochini-portnova-chornovol/">ДБР не виконує рішень суду, згідно з якими заяву про кримінальні злочини колишнього голови Адміністрації президента часів Януковича Андрія Портнова слід внести до єдиного реєстру судових розслідувань.</a></p>
      <p>Нагадаємо, раніше Чорновол заявляла, що <a href="https://prm.ua/dbr-chornovol-portnov/">ДБР відмовляється порушувати будь-які кримінальні справи проти Портнова</a> і тим самим порушує закон.</p>
      <p>Раніше Чорновол подала заяву у ДБР щодо <a href="https://prm.ua/chornovol-podala-zayavu-u-dbr-shhodo-finansuvannya-lyudmi-portnova-viborchoyi-kampaniyi-zelenskogo/">фінансування людьми Портнова виборчої кампанії президента Володимира Зеленського</a>.</p>
      <related>
        <h4>Схожі новини</h4>
        <a href="https://prm.ua/glavu-ukreksimbanku-zvilnili-pid-zastavu-mayzhe-3-mln-griven/"/>
        <a href="https://prm.ua/peresliduvannya-poroshenka-tse-peredsmertna-agoniya-kerivnitstva-dbr-lapin/"/>
        <a href="https://prm.ua/proyekt-pidozri-petru-poroshenku-tse-rosiyske-zamovlennya-advokat/"/>
      </related>
    </article>
  </body>
</html>