<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/juventus-cristiano-ronaldo-cena-sarri-3118601/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T17:24:52+00:00"/>
    <meta property="og:title" content="Juventus, Cristiano Ronaldo: una cena per chiedere scusa a Sarri e ai compagni di squadra"/>
    <meta property="og:description" content="TORINO – Il ritorno a Torino è sempre più vicino e Cristiano Ronaldo ha già avviato il suo piano per fare pace con Maurizio Sarri e con i compagni di squadra che hanno dovuto subire una settimana ricca di polemiche dopo la sua reazione furiosa al momento del cambio in Juventus-Milan. Ronaldo era talmente arrabbiato che ha lasciato lo stadio prima della fine del match incurante del risultato finale e della prestazione dei compagni di squadra.  Ieri, dopo la vittoria del Portogallo contro il Lussemburgo, con un suo gol, Cristiano Ronaldo ha festeggiato la qualificazione ad Euro 2020 e ha teso la mano a Sarri: “Nelle ultime tre settimane non ho giocato al meglio. Polemiche? No, le avete create voi giornalisti. Io ho cercato di aiutare la Juve. Essere sostituito non piace a nessuno, ma lo capisco perché non stavo bene. Mi sono sacrificato per la squadra, la stessa cosa ho fatto con la Nazionale – le sue parole su O Jogo -. Grazie a Dio nella mia carriera non sono mai stato infortunato, ma tutto può succedere. Non…"/>
  </head>
  <body>
    <article>
      <h1>Juventus, Cristiano Ronaldo: una cena per chiedere scusa a Sarri e ai compagni di squadra</h1>
      <address>
        <time datetime="2019-11-18T17:24:52+00:00">18 Nov 2019, 17:24</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/cristiano-ronaldo-ansa-1.jpg"/>
        <figcaption>Juventus, Cristiano Ronaldo nella foto Ansa</figcaption>
      </figure>
      <p>TORINO – Il ritorno a Torino è sempre più vicino e <a href="https://www.blitzquotidiano.it/sport/juventus-cristiano-ronaldo-pace-sarri-3118144/">Cristiano Ronaldo</a> ha già avviato il suo piano per fare pace con Maurizio Sarri e con i compagni di squadra che hanno dovuto subire una settimana ricca di polemiche dopo la sua reazione furiosa al momento del cambio in Juventus-Milan. Ronaldo era talmente arrabbiato che ha lasciato lo stadio prima della fine del match incurante del risultato finale e della prestazione dei compagni di squadra. </p>
      <p>Ieri, dopo la vittoria del Portogallo contro il Lussemburgo, con un suo gol, Cristiano Ronaldo ha festeggiato la qualificazione ad Euro 2020 e ha teso la mano a Sarri: “Nelle ultime tre settimane non ho giocato al meglio. Polemiche? No, le avete create voi giornalisti. Io ho cercato di aiutare la Juve. Essere sostituito non piace a nessuno, ma lo capisco perché non stavo bene. Mi sono sacrificato per la squadra, la stessa cosa ho fatto con la Nazionale – le sue parole su O Jogo -. Grazie a Dio nella mia carriera non sono mai stato infortunato, ma tutto può succedere. Non sono al 100% ma cerco sempre di giocare. Tornerò al top il prima possibile”.</p>
      <figure>
        <a href="https://www.blitzquotidiano.it/sport/sacile-pordenone-allenatore-daspo-3118753/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/sacile-pordenone-allenatore-daspo-3118753/">
          <img src="https://static.blitzquotidiano.it/wp/wp-content/uploads/2019/11/daspo_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/sacile-pordenone-allenatore-daspo-3118753/">Sacile (Pordenone), allenatore esordienti dice terrone all’arbitro: Daspo di 1 anno</a>
      </h3>
      <figure>
        <a href="https://www.blitzquotidiano.it/sport/juventus-platini-cristiano-ronaldo-3118680/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/juventus-platini-cristiano-ronaldo-3118680/">
          <img src="https://static.blitzquotidiano.it/wp/wp-content/uploads/2019/11/PLATINI-ANSA-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/juventus-platini-cristiano-ronaldo-3118680/">Juventus, Platini difende Cristiano Ronaldo: “Reazione a Sarri? Umana e normale”</a>
      </h3>
      <p>Stando a quanto scritto da Repubblica, il piano di Cr7 non si limiterebbe a dichiarazioni positive nei confronti di Sarri e dei compagni squadra, e nemmeno ad un freddo chiarimento all’interno delle mura del centro sportivo bianconero, Ronaldo vorrebbe portare a cena i compagni di squadra e lo staff tecnico, compreso Sarri, per chiedere loro scusa e per chiudere definitivamente questo caso che non fa bene alla squadra campione d’Italia in carica.</p>
      <p>I bianconeri devono ritrovare l’armonia perduta per concentrarsi sui tre obiettivi stagionali (in campionato la Juve è prima, in Champions è già agli ottavi mentre in Coppa Italia deve ancora fare il suo debutto stagionale. E prossimamente ci sarà anche la finale di Supercoppa Italiana contro la Lazio). </p>
    </article>
  </body>
</html>