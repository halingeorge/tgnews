<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562096/epithesi-kai-apeiles-kata-syntaktrias-kataggelloyn-dimosiografoi-toy-omnia-tv"/>
    <meta property="og:site_name" content="NOOZ."/>
    <meta property="article:published_time" content="2019-11-18T13:10:00+00:00"/>
    <meta property="og:title" content="Επίθεση και απειλές κατά συντάκτριας καταγγέλλουν δημοσιογράφοι του Omnia tv"/>
    <meta property="og:description" content="Για απρόκλητη και αναίτια επίθεση εκφοβισμού από αστυνομικούς κατά της συντάκτριας του omniatv, Άννας Νίνη, κάνουν λόγο συνάδελφοί της."/>
  </head>
  <body>
    <article>
      <h1>Επίθεση και απειλές κατά συντάκτριας καταγγέλλουν δημοσιογράφοι του Omnia tv</h1>
      <address>
        <time datetime="2019-11-18T13:10:00+00:00">18 Nov 2019, 13:10</time>
      </address>
      <p>
        <b>Για απρόκλητη και αναίτια επίθεση εκφοβισμού από αστυνομικούς κατά της συντάκτριας του omniatv, Άννας Νίνη, κάνουν λόγο συνάδελφοί της.</b>
      </p>
      <p>Όπως χαρακτηριστικά αναφέρει, σε ανακοίνωση που εξέδωσε η συντακτική ομάδα της ιστοσελίδας, η κ. Νίνη δέχθηκε απειλές τόσο για την ίδια όσο και για τους υπόλοιπους συντάκτες.</p>
      <p>
        <b>Ολόκληρη η ανακοίνωση:</b>
      </p>
      <p>«Την Κυριακή 17/11/2019, καθώς η Άννα Νίνη – συντάκτρια του omniatv – βγήκε από το σπίτι της τρια άτομα της ασφάλειας ζήτησαν να κάνουν έλεγχο στα στοιχεία και την τσάντα της.</p>
      <p>Μέσα στην τσάντα της δε βρήκαν κάτι άλλο πέρα από μια φωτογραφική μηχανή. Όταν έδωσε την ταυτότητά της και τη δημοσιογραφική κάρτα του Μέσου, ρωτήθηκε «πού πάει» και εξήγησε ότι είναι δημοσιογράφος και πηγαίνει να τραβήξει πλάνα για το omniatv. Τότε ένας από αυτούς της είπε επί λέξει: «Όμνια ε; Σας ξέρουμε έναν έναν μουνόσκυλα, προσέξτε τι θα τραβήξετε».</p>
      <p>Δεν είναι η πρώτη φορά που η αστυνομία επιχειρεί να εκφοβίσει άτομα που δραστηριοποιούνται στο omniatv. Έχουν υπάρξει κυνηγητά και απειλές κατά την διάρκεια βιντεοσκοπήσεων, φωνές ΜΑΤ όταν περνούν κάτω από το στούντιό μας, δικαστήρια με στημένα κατηγορητήρια σε βάρος μας κ.α.</p>
      <p>Είμαστε βέβαιες/οι ότι αυτό δε θα συνέβαινε σε περίπτωση που με τα ρεπορτάζ μας συμμετείχαμε στο κλίμα αγαστής συνεργασίας μεταξύ αστυνομίας και ΜΜΕ που επικρατεί στην Ελλάδα.</p>
      <p>Αντ’ αυτού επιλέγουμε, με όσες δυνάμεις έχουμε, να βρισκόμαστε στους δρόμους, στα δικαστήρια, στις εκδηλώσεις, δίπλα σε κάθε άνθρωπο που καταπιέζεται ή αγωνίζεται.</p>
      <p>Αφού λοιπόν οι κύριοι αυτοί «μας ξέρουν έναν-έναν», θα έπρεπε να γνωρίζουν πως όποιο εμπόδιο στήθηκε σε βάρος μας, προσπεράστηκε και μας έδωσε περισσότερες δυνάμεις.</p>
      <p>18/11/2019</p>
      <p>Τα «μουνόσκυλα» του omniatv» </p>
      <related>
        <a href="https://www.nooz.gr/greece/1562092/exarcheia-ti-brikan-oi-arches-se-diamerisma-sti-stoyrnari-dyo-syllipseis-pics-"/>
        <a href="https://www.nooz.gr/greece/1562010/exarcheia-nea-epicheirisi-se-polykatoikia-sti-stoyrnari"/>
        <a href="https://www.nooz.gr/greece/1561987/polytechneio-2019-28-syllipseis-kai-41-prosagwges-sta-exarcheia"/>
        <a href="https://www.nooz.gr/greece/1561983/polytechneio-2019-ti-kategrapse-to-drone-tis-elas-apo-taratses-sta-exarcheia-video-"/>
        <a href="https://www.nooz.gr/greece/1561964/exarcheia-efodos-tis-astynomias-se-polykatoikies-epta-syllipseis-exi-prosagwges-pics-"/>
      </related>
    </article>
  </body>
</html>