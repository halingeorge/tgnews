<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/18/mariah-carey-ryan-reynolds-kozos-kep-deadpool/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-18T13:11:00+00:00"/>
    <meta property="og:title" content="Mariah Carey és Ryan Reynolds közös képe ma mindent visz"/>
    <meta property="og:description" content="Egyszerre vicces és aranyos..."/>
  </head>
  <body>
    <article>
      <h1>Mariah Carey és Ryan Reynolds közös képe ma mindent visz</h1>
      <h2>Egyszerre vicces és aranyos…</h2>
      <address><time datetime="2019-11-18T13:11:00+00:00">18 Nov 2019, 13:11</time> by <a rel="author">Rakita Vivi</a></address>
      <p><b>Ryan Reynolds</b> és <b>Blake Lively</b> a hétvégén összefutott <a href="https://cosmopolitan.hu/te_te_te/2019/11/13/mariah-carey-tiktok-fantasy-challenge-kihivas/"><b>Mariah Carey-vel</b></a> és nyolc éves ikreivel. Az eseményt pedig egy instant ikonikus fotóval örökítették meg. Az énekesnő fia, <b>Moroccan</b> gondoskodott is erről, mivel elképesztően viccesen köszöntötte a színészpárost: <b>Deadpoolnak öltözött!</b></p>
      <p>A kissrác olyan szinten nagy rajongója Ryan szuperhős karakterének, hogy még <b>a kép készítésekor is rajta volt a maszk.</b> Az énekesnő kislánya, <b>Monroe</b> viszont úgy tűnik, nem annyira Marvel-fan, és a piros rolleréért jobban odavan: ahogy a srácnak a Deadpool-álarc, úgy neki <b>a roller volt az ellengethetetlen kellék</b> a fotóhoz:</p>
      <figure>
        <embed-post data-src="https://www.instagram.com/p/B4-K2mxADKB" data-service="Instagram"/>
      </figure>
      <p><i>„Rocky egy Deadpool maszkban meglepett egy gyanútlan párt. Vajon kiheverik valaha?”</i>– írta Mariah a poszt alá. És úgy tűnik, nemcsak a kisfiúnak, hanem <b>Ryannek is teljesültek a vágyai</b>, hogy találkozhasson a mini-Deadpool hasonmásával, vagy a karácsony királynőjével (vagy ugye mindkettejükkel), ugyanis <b>ezt kommentelte</b> a fotóhoz:<i> „azta. Az álomtáblámból fénykép lett.”</i></p>
      <p>A fotón Mariah talpig csiniben egy fekete, bársony miniruhában pózol, mögötte pedig Blake mosolyog szintén feketében. A <a href="https://cosmopolitan.hu/sztarhirek/2019/10/05/megszuletett-blake-lively-es-ryan-reynolds-harmadik-gyereke/">harmadik gyerkőc születése</a> óta a színésznő ezen kívül még<a href="https://cosmopolitan.hu/sztarhirek/2019/10/31/igy-nez-ki-blake-lively-a-harmadik-szules-utan/"> csak egyszer mutatkozott nyilvánosan</a>, de most is ugyanolyan csodásan néz ki, mint eddig bármikor. (Ryannek pedig<b> meglepően jól áll a szemüveg</b>, ugye?)</p>
      <p>Az tuti, hogy így a karácsony közeledtével, <b>mindkét családnak lesz mit mesélnie</b> a fa alatt, igaz?</p>
    </article>
  </body>
</html>