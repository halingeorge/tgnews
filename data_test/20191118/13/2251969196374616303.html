<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/18/revisione-al-piano-particolereggiato-richiesti-dati-dal-comune/1326455/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-18T13:50:54+00:00"/>
    <meta property="og:title" content="Revisione al piano particolareggiato: richiesti dati dal Comune"/>
    <meta property="og:description" content="SISMA - I proprietari di immobili nel centro storico di Tolentino dovranno far pervenire le informazioni elencate entro e non oltre 30 giorni, a partire da oggi"/>
  </head>
  <body>
    <article>
      <h1>Revisione al piano particolareggiato: richiesti dati dal Comune</h1>
      <h2>SISMA - I proprietari di immobili nel centro storico di Tolentino dovranno far pervenire le informazioni elencate entro e non oltre 30 giorni, a partire da oggi</h2>
      <address><time datetime="2019-11-18T13:50:54+00:00">18 Nov 2019, 13:50</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F18%2Frevisione-al-piano-particolereggiato-richiesti-dati-dal-comune%2F1326455%2F">Condividi10</a><a href="https://twitter.com/intent/tweet?text=Revisione+al+piano+particolareggiato%3A++richiesti+dati+dal+Comune&amp;url=https%3A%2F%2Fwww.cronachemaceratesi.it%2F2019%2F11%2F18%2Frevisione-al-piano-particolereggiato-richiesti-dati-dal-comune%2F1326455%2F">Tweet</a>Email10 Condivisioni</p>
      <p> </p>
      <p> </p>
      <p><b>Sisma, via alla revisione al piano particolareggiato del centro storico a Tolentino. Il Comune avvisa che i proprietari di immobili all’interno delle aree storiche dovranno fornire, entro 30 giorni a partire da oggi, dati specifici relativi agli edifici</b>: la valutazione del livello operativo di danno individuato dai tecnici, la cui richiesta non è stata consegnata all’Usr, con ipotesi di tempistica; le eventuali proposte di unità minima di intervento e/o aggregato edilizio (ai sensi dell’art. 11 del D.L. 189/2016) e successive modificazioni e integrazioni, con cui intendono operare; la proposta di layout di cantiere e le eventuali volontà di non intervento. Tutto ciò è reso indispensabile per procedere all’elaborazione del piano particolareggiato delle aree storiche, che richiede quante più informazioni possibili in merito al patrimonio immobiliare.<b> I dati richiesti dovranno pervenire all’Ufficio protocollo del Comune di Tolentino o attraverso pec all’indirizzo <a href="mailto:comune.tolentino.mc@legalmail.it">comune.tolentino.mc@legalmail.it</a>. Per ulteriori informazioni o chiarimenti è possibile contattare l’ingegnere Jessica Angeloni al numero <a href="https://www.cronachemaceratesi.it/2019/11/18/revisione-al-piano-particolereggiato-richiesti-dati-dal-comune/1326455/tel://0733901213">0733901213</a> o all’indirizzo mail <a href="mailto:jessica.angeloni@comune.tolentino.mc.it">jessica.angeloni@comune.tolentino.mc.it</a>.</b></p>
    </article>
  </body>
</html>