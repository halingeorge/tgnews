<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/operatiune-a-serviciilor-de-informatii-ruse-in-serbia-a-fost-surprinsa-o-intalnire-intre-un-ofiter-de-informatii-rus-si-un-spion-sarb-video-20095270"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T13:09:19+00:00"/>
    <meta property="og:title" content="Operațiune a serviciilor de informații ruse în Serbia. A fost surprinsă o întâlnire între un ofițer de informații rus și un spion sârb | VIDEO"/>
    <meta property="og:description" content="O operațiune a serviciilor de informații ruse în Serbia a fost filmată și postată pe canalul YouTube. În respectiva filmare, un coloneel GRU - Direcția"/>
  </head>
  <body>
    <article>
      <h1>Operațiune a serviciilor de informații ruse în Serbia. A fost surprinsă o întâlnire între un ofițer de informații rus și un spion sârb | VIDEO</h1>
      <address><time datetime="2019-11-18T13:09:19+00:00">18 Nov 2019, 13:09</time> by <a rel="author">Cristian Lisandru</a></address>
      <p>
        <b>O operațiune a serviciilor de informații ruse în Serbia a fost filmată și postată pe canalul YouTube. În respectiva filmare, un coloneel GRU – Direcția Principală de Informații a Rusiei – își plătește agentul aflat sub acoperire. Iar acesta este un oficial sârb de rang înalt. GRU este agenția de informații militare externe a statului major al Forțelor Armate ale Federației Ruse. Începând cu anul 2010, numele oficial complet al agenției este <i>Direcția Principală de Activitate a Statului Major General al Forțelor Armate ale Federației Ruse.</i></b>
      </p>
      <p>Strategii militari și analiștii consideră că apropierea Serbiei de Rusia nu este doar o ipoteză fără acoperire, iar consecințele pe termen lung trebuie anticipate și analizate în profunzime. Există semnale serioase că se fac mutări importante la nivel geopolitic, iar filmarea ”urcată” pe YouTube este încă o dovadă în acest sens. Imaginile îl arată pe un colonel rus (GRU) –  Georgy Viktorovich Kleban – în momentul în care își plătește agentul sub acoperire, un oficial sârb de rang înalt care se află în slujba agenției de informații externe a Rusiei.</p>
      <figure>
        <iframe src="https://www.youtube.com/embed/yawNh1SwYts" width="500" height="281" data-service="Youtube" scrolling="no"/>
      </figure>
      <h3>Exerciții militare la granița României</h3>
      <p>Apropierea Serbiei de Rusia, alarmantă pentru unii analiști, a fost confirmată, chiar în luna octombrie, de exerciții militare comune efectuate de cele două țări. Iar desfășurarea impresionantă de forțe a avut loc chiar lângă granița României. Un batalion de sisteme de apărare anti-rachetă S-400 şi o baterie antiaeriană Panţir-S au fost transferate în Serbia pentru a lua parte la exerciţiile militare sârbo-ruse, „Scutul slav-2019“, a anunţat joi, 24 octombrie, Ministerul rus al Apărării.</p>
      <p><i><b>„Unităţile forţelor antiaeriene ruse echipate cu sisteme de rachete S-400 şi vehicule antiaeriene Panţir-S au fost transportate pe calea aerului în Serbia pentru a participa la a doua etapă a exerciţiilor comune”</b></i>, se arată într-un comunicat oficial, informează <a href="https://adevarul.ro/international/europa/video-exercitii-militare-sarbo-ruse-coasta-romaniei-rusia-trimite-serbia-sisteme-aparare-antiracheta-s-400-pantir-1_5db18beb892c0bb0c6dfbf92/index.html">adevarul.ro</a>. Ministerul precizează că este prima dată când sistemele S-400 şi Panţir-S au fost implicate în manevre militare pe teritoriul unui stat străin. De altfel, Serbia este principalul aliat al Rusiei, în Balcani. Rusia susţine Belgradul, în special în dosarul Kosovo.</p>
      <p>În regiune, Moscova nu este percepută într-o lumină favorabilă şi se consideră că a pierdut din influenţă prin faptul că Muntenegru a aderat la NATO în 2017. Desfăşurarea acestor tipuri de armament rusesc ultramodern în Serbia irită Alianţa Nord-Atlantice, mișcarea fiind considerată ”un afront”.</p>
      <figure>
        <iframe src="https://www.youtube.com/embed/2rri0O6aX6c" width="500" height="281" data-service="Youtube" scrolling="no"/>
      </figure>
    </article>
  </body>
</html>