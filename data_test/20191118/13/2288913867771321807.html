<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191118_04723383"/>
    <meta property="og:site_name" content="De Standaard"/>
    <meta property="article:published_time" content="2019-11-18T13:10:00+00:00"/>
    <meta property="og:title" content="Achim Beierlorzer is nieuwe coach van Mainz"/>
    <meta property="og:description" content="Achim Beierlorzer (51) moet FSV Mainz 05 er weer bovenop helpen. Hij werd maandag aangesteld als opvolger van de ruim een week geleden ontslagen Sandro Sch..."/>
  </head>
  <body>
    <article>
      <h1>Achim Beierlorzer is nieuwe coach van Mainz</h1>
      <address>
        <time datetime="2019-11-18T13:10:00+00:00">18 Nov 2019, 13:10</time>
      </address>
      <p>
        <b>Achim Beierlorzer (51) moet FSV Mainz 05 er weer bovenop helpen. Hij werd maandag aangesteld als opvolger van de ruim een week geleden ontslagen Sandro Schwarz. Beierlorzer ondertekende een contract tot 2022 bij de Bundesligaclub.</b>
      </p>
      <p>Beierlorzer werd pas negen dagen geleden ontslagen door FC Keulen, dat net als Mainz in de onderste regionen van de Bundesliga staat. Mainz is na elf speeldagen op twee na laatste met negen punten. Promovendus Keulen staat op de voorlaatste plaats met twee punten minder.</p>
      <p>Zondag gaat Beierlorzer met Mainz op bezoek bij Hoffenheim, de ploeg waartegen hij het tien dagen geleden met Keulen voor het laatst opnam. De 1-2-nederlaag toen kostte hem zijn job. (<i>belga</i>)</p>
    </article>
  </body>
</html>