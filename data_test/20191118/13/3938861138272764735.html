<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sex/_probemnij-brutalnij-seks-nazvali-oznaki-problemnih-stosunkiv/938652"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T13:37:00+00:00"/>
    <meta property="og:title" content="Пробемний брутальний секс: назвали ознаки проблемних стосунків"/>
    <meta property="og:description" content="Експерти пояснили, з яким чоловіком секс може бути небезпечним. Люди, байдужі до комфорту інших, не будуть звертати увагу й на протести в ліжку. Для жінок, яким подобаються чоловіки, що живуть за своїми правилами, є ймовірність натрапити на небезпечного коханця. Він принесе чимало проблем. ..."/>
  </head>
  <body>
    <article>
      <h1>Пробемний брутальний секс: назвали ознаки проблемних стосунків</h1>
      <address><time datetime="2019-11-18T13:37:00+00:00">18 Nov 2019, 13:37</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938652_w_300.jpg?v=0"/>
        <figcaption>Для жінок, яким подобаються чоловіки, що живуть за своїми правилами, є ймовірність натрапити на небезпечного коханця Фото: UkrMedia</figcaption>
      </figure>
      <p>Експерти пояснили, з яким чоловіком секс може бути небезпечним. Люди, байдужі до комфорту інших, не будуть звертати увагу й на протести в ліжку.</p>
      <p>Для жінок, яким подобаються чоловіки, що живуть за своїми правилами, є ймовірність натрапити на небезпечного коханця. Він принесе чимало проблем. Психологи назвали кілька ознак, за якими можна оцінити рівень небезпеки, передає <a href="https://www.unian.ua/health/intimacy/10758663-eksperti-poyasnili-z-yakim-cholovikom-seks-mozhe-buti-nebezpechnim.html?_ga=2.145900028.938537575.1574070608-412333837.1568487083">УНІАН.</a></p>
      <p><b>Робить усе по-своєму.</b> Найчастіше на жінку чекає розчарування, коли вже в ліжку з'ясовується, що чоловік не збирається проявляти повагу до неї, роблячи лише те, що подобається йому. Нерідко завдає фізичної та психологічної шкоди партнерці.</p>
      <p><b>Чоловік продовжує домагатися, навіть тоді, коли йому сказали "ні".</b> У кіно такі ситуації романтизують: чоловіка відкинули, але він не кидає спроб добитися жінки, і в підсумку вона здається. У житті така поведінка говорить про неуважність до чужих почуттів.</p>
      <p><b>Любить приниження.</b> Якщо чоловік віддає перевагу сексуальним діям, які приносять вам біль і неприємні відчуття, це є розладом. Відмовтеся від контактів з такою людиною. Вирушайте на пошуки партнера, який буде думати про вас під час сексу не менше, ніж про себе.</p>
      <p><b>Уникає спілкування у галасливих компаніях.</b> Звичайно, є люди, яким важко зібратися, опинившись серед людей. Але буває, що людина в принципі нехтує спілкуванням, її не хвилюють почуття інших людей і в принципі, що про неї можуть подумати. Також не найкращий кандидат на місце у вашому ліжку. Пам'ятайте, що людина, яка байдужа до комфорту інших людей, не буде звертати увагу й на ваші протести в ліжку.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/health/_nazvali-5-vidiv-seksu-schob-zvesti-zhinku-z-rozumu/938413"/>
      </related>
      <p><b>Відмови його збуджують.</b> Як правило, чоловікові вистачить однієї відмови, аби припинити тиснути. Але якщо ви відмовили й не один раз, а він не може зупинитися, вважаючи, що повинен "пробити броню недоступності". Найчастіше така поведінка говорить про схильність до насильства.</p>
      <blockquote><a href="https://gazeta.ua/articles/np/_colovik-pid-chas-seksu-vbiv-strumom-partnerku/938167">У Києві засудили миколаївця, який під час сексу вбив жінку струмом.</a> А потім задушив її доньку, щоб приховати злочин. Чоловік стверджує, що застосувати струм під час сексу запропонувала сама партнерка "з метою задоволення статевої пристрасті".</blockquote>
    </article>
  </body>
</html>