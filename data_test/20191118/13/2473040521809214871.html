<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/246920/iohannis-a-promulgat-legea-referitoare-la-reducerea-numarului-de-ore-in-invatamant.html"/>
    <meta property="og:site_name" content="Wall-Street"/>
    <meta property="article:published_time" content="2019-11-18T13:48:48+00:00"/>
    <meta property="og:title" content="Iohannis a promulgat legea referitoare la reducerea numarului de ore in invatamant"/>
    <meta property="og:description" content="Presedintele Klaus Iohannis a promulgat, luni, Legea pentru modificarea si completarea Legii educatiei nationale nr. 1/2011 care se refera la reducerea numarului de ore din invatamant, noteaza Agerpres."/>
  </head>
  <body>
    <article>
      <h1>Iohannis a promulgat legea referitoare la reducerea numarului de ore in invatamant</h1>
      <address>
        <time datetime="2019-11-18T13:48:48+00:00">18 Nov 2019, 13:48</time>
      </address>
      <p>
        <b>Presedintele Klaus Iohannis a promulgat, luni, Legea pentru modificarea si completarea Legii educatiei nationale nr. 1/2011 care se refera la reducerea numarului de ore din invatamant, noteaza Agerpres.</b>
      </p>
      <p>Proiectul de lege referitor la reducerea numarului de ore din invatamant a fost adoptat initial anul trecut de Parlament, insa el a fost retrimis spre reexaminare de presedinte.</p>
      <p>In 21 octombrie 2019, Senatul a adoptat proiectul, in calitate de for decizional, mentinand prevederea contestata de presedintele Klaus Iohannis in cererea de reexaminare transmisa Parlamentului, dar a fost amanata intrarea in vigoare pana in anul scolar 2020-2021.</p>
      <p>Potrivit legii, "numarul de ore alocat disciplinelor din planurile cadru de invatamant este in medie 20 de ore pe saptamana la invatamantul primar, in medie 25 de ore pe saptamana la invatamantul gimnazial si in medie 30 de ore pe saptamana la invatamantul liceal. Aceste ore sunt alocate atat pentru predare si evaluare, cat si pentru invatarea in clasa, asistata de cadrul didactic, a continuturilor predate".</p>
      <p>Aceasta prevedere intra in vigoare incepand cu anul scolar 2020-2021.</p>
      <p>
        <a href="https://www.wall-street.ro/articol/Social/237704/programa-scolara-la-clasele-v-viii-se-schimba-din-nou-andronescu-orar-de-25-de-ore-pe-saptamana.html">Citeste si:<br/>Andronescu schimba iar programa scolara: 25 de ore/saptamana pt elevi</a>
      </p>
      <figure>
        <img src="https://img.wall-street.ro/image_thumbs/thumbs/709/709472b6c2a6287a74f925d6f7c5956e-400x250-00-65.jpg?v=1546594112"/>
      </figure>
      <p>Legea stipuleaza si introducerea unor sesiuni de pregatire a personalului didactic asupra problemelor legate de violenta psihologica - bullying, in vederea dobandirii de competente in identificarea acestora si a capacitatii de aplicare a unor strategii educationale potrivite.</p>
      <p>Potrivit legii, violenta psihologica - bullying-ul este actiunea sau seria de actiuni fizice, verbale, relationale si/sau cibernetice, intr-un context social dificil de evitat, savarsite cu intentie, care implica un dezechilibru de putere, au drept consecinta atingerea demnitatii ori crearea unei atmosfere de intimidare, ostile, degradante, umilitoare sau ofensatoare, indreptate impotriva unei persoane sau grup de persoane si vizeaza aspecte de discriminare si excludere sociala, care pot fi legate de apartenenta la o anumita rasa, nationalitate, etnie, religie, categorie sociala sau la o categorie defavorizata ori de convingerile, sexul sau orientarea sexuala, caracteristicile personale, actiune sau serie de actiuni, comportamente ce se desfasoara in unitatile de invatamant si in toate spatiile destinate educatiei si formarii profesionale".</p>
      <p>Legea mai prevede ca "unitatile de invatamant preuniversitar au obligatia de a inscrie persoanele care nu detin un cod numeric personal"</p>
      <p>
        <a href="https://www.wall-street.ro/articol/Success-stories/221015/Marius-Bostan-din-culisele-Guvernului-De-ce-sunt-politicienii-corupti-Ce-solutii-exista.html">Citeste si:<br/>Antreprenor in Guvern: interviu despre coruptie, politica, solutii</a>
      </p>
      <figure>
        <img src="https://img.wall-street.ro/image_thumbs/thumbs/270/270c971a675ccbebc3f1f5f7bbc5826f-400x250-00-65.jpg?v=1574144159"/>
      </figure>
      <footer>Sursa foto: Agerpres Foto</footer>
    </article>
  </body>
</html>