<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89909"/>
    <meta property="og:site_name" content="Denník politika"/>
    <meta property="article:published_time" content="2019-11-18T13:35:04+00:00"/>
    <meta property="og:title" content="Polášek po Turnaji majstrov vypadol z elitnej desiatky, svetovou jednotkou zostal Nadal"/>
    <meta property="og:description" content="18.11.2019 (Webnoviny.sk) – Napriek absencii vo vyraďovacej časti na ATP Finals si Rafael Nadal udržal líderské postavenie vo svetovom rebríčku. Pomohlo mu k tomu aj predčasné lúčenie druhého v poradí Novaka Djokoviča zo Srbska. Nadal piatykrát v kariére ukončí sezónu na najvyššom poste renkingu. Tretí zostal Švajčiar Roger Federer. Dominic Thiem preskočil Daniila Medvedeva a grécky víťaz Turnaja majstrov Stefanos Tsitsipas zostal šiesty."/>
  </head>
  <body>
    <article>
      <h1>Polášek po Turnaji majstrov vypadol z elitnej desiatky, svetovou jednotkou zostal Nadal</h1>
      <address><time datetime="2019-11-18T13:35:04+00:00">18 Nov 2019, 13:35</time> by <a rel="author">Webnoviny</a></address>
      <p>18.11.2019 (Webnoviny.sk) – Napriek absencii vo vyraďovacej časti na ATP Finals si Rafael Nadal udržal líderské postavenie vo svetovom rebríčku. Pomohlo mu k tomu aj predčasné lúčenie druhého v poradí Novaka Djokoviča zo Srbska. Nadal piatykrát v kariére ukončí sezónu na najvyššom poste renkingu. Tretí zostal Švajčiar Roger Federer. Dominic Thiem preskočil Daniila Medvedeva a grécky víťaz Turnaja majstrov Stefanos Tsitsipas zostal šiesty.</p>
      <h3>Polášek klesol na 13. priečku</h3>
      <p>Slovenskou jednotkou zostal na 109. mieste Norbert Gombos, v tesnom závese figuruje Andrej Martin (110.) a v druhej stovke sú aj Martin Kližan (140.), Jozef Kovalík (172.), Filip Horanský (173.) a Lukáš Lacko (184.).</p>
      <p>Vo štvorhre sú naďalej spoločne na čele Kolumbijčania Juan Sebastian Cabal a Robert Farah. Tretí je Francúz Nicolas Mahut, ktorý s krajanom Pierrom-Huguesom Herbertom triumfoval na londýnskom ATP Finals.</p>
      <p>Slovák Filip Polášek sa neudržal v elitnej desiatke, z 10. miesta, čo je jeho kariérne maximum, klesol na 13. post. V najlepšej stovke deblového renkingu má Slovensko okrem Poláška aj Igora Zelenaya na 65. priečke.</p>
      <h3>Medzi ženami kraľuje Bartyová</h3>
      <p>V ženskej dvojhre je už dávnejšie istou koncoročnou jednotkou Austrálčanka Ashleigh Bartyová, 2. miesto patrí Češke Karolíne Plíškovej a tretie Japonke Naomi Osakovej.</p>
      <p>Slovenská jednotka Viktória Kužmová zostala na 52. priečke, Anna Karolíne Schmiedlová sa nachádza na 132. poste. V prvej dvojstovke sú ešte Jana Čepelová (158.), Rebecca Šramková (173.), Kristína Kučová (175.) a Magdaléna Rybáriková (176.). Dominika Cibulková, ktorá oznámila ukončenie kariéry, sa posunula na 310. stupienok.</p>
      <p>Vo štvorhre patrí Kužmovej ako najlepšej Slovenke naďalej 29. pozícia. Na čele zotrvala Češka Barbora Strýcová, druhá je Francúzka Kristina Mladenovicová a tretia jej deblová partnerka Tímea Babosová z Maďarska.</p>
      <h3>Rebríček ATP vo dvojhre</h3>
      <p>1. (1.) Rafael Nadal (Šp.) 9985 bodov, 2. (2.) Novak Djokovič (Srb.) 9145, 3. (3.) Roger Federer (Švaj.) 6590, 4. (5.) Dominic Thierm (Rak.) 5825, 5. (4.) Daniil Medvedev (Rus.) 5705, 6. (6.) Stefanos Tsitsipas (Gréc.) 5300, … <i><b>109. (109.) Norbert Gombos 507, 110. (110.) Andrej Martin 506, 140. (142.) Martin Kližan 373, 172. (167.) Jozef Kovalík 299, 173. (169.) Filip Horanský 299, 184. (182.) Lukáš Lacko (všetci SR) 280</b></i></p>
      <h3>Rebríček ATP vo štvorhre</h3>
      <p>1. (1.) Juan Sebastian Cabal a Robert Farah (obaja Kol.) obaja 8230 bodov, 3. (3.) Nicolas Mahut (Fr.) 7180, … <i><b>13. (10.) Filip Polášek 4220, 65. (64.) Igor Zelenay 1265, 320. (299.) Andrej Martin (všetci SR) 153</b></i></p>
      <h3>Rebríček WTA vo dvojhre</h3>
      <p>1. (1.) Ashleigh Bartyová (Aus.) 7851 bodov, 2. (2.) Karolína Plíšková (ČR) 5940, 3. (3.) Naomi Osaková (Jap.) 5496, 4. (4.) Simona Halepová (Rum.) 5462, 5. (5.) Bianca Andreescová (Kan.) 5183, 6. (6.) Elina Svitolinová (Ukr.) 5075, … <i><b>52. (52.) Viktória Kužmová 1105, 132. (130.) Anna Karolína Schmiedlová 460, 158. (173.) Jana Čepelová 379, 173. (174.) Rebecca Šramková 353, 175. (172.) Kristína Kučová 351, 176. (176.) Magdaléna Rybáriková 351, 310. (315.) Dominika Cibulková (všetky SR) 172</b></i></p>
      <h3>Rebríček WTA vo štvorhre</h3>
      <p>1. (1.) Barbora Strýcová (ČR) 7110 bodov, 2. (2.) Kristina Mladenovicová (Fr.) 6990, 3. (3.) Tímea Babosová (Maď.) 6965, … <i><b>29. (29.) Viktória Kužmová 2280, 215. (206.) Tereza Mihalíková 357, 283. (284.) Chantal Škamlová (všetky SR) 255</b></i></p>
      <p>Viac k témam: <a href="https://www.webnoviny.sk/tag/rebricek-atp/"><u>rebríček ATP</u></a>, <a href="https://www.webnoviny.sk/tag/rebricek-wta/"><u>rebríček WTA</u></a><br/>Zdroj: Webnoviny.sk – <a href="https://www.webnoviny.sk/polasek-po-turnaji-majstrov-vypadol-z-elitnej-desiatky-svetovou-jednotkou-zostal-nadal/"><u>Polášek po Turnaji majstrov vypadol z elitnej desiatky, svetovou jednotkou zostal Nadal</u></a> © SITA Všetky práva vyhradené.</p>
    </article>
  </body>
</html>