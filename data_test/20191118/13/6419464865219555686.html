<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/texnologia/whatsapp-prosochi-kindynos-gia-toys-christes/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-18T13:40:10+00:00"/>
    <meta property="og:title" content="WhatsApp: Προσοχή – Κίνδυνος για τους χρήστες"/>
    <meta property="og:description" content="Κινητό τηλέφωνο: Κίνδυνος για τους χρήστες της εφαρμογής WhatsApp από κακόβουλο λογισμικό. Διαβάστε αναλυτικά τι συμβαίνει"/>
  </head>
  <body>
    <article>
      <h1>WhatsApp: Προσοχή – Κίνδυνος για τους χρήστες</h1>
      <address>
        <time datetime="2019-11-18T13:40:10+00:00">18 Nov 2019, 13:40</time>
      </address>
      <p><a href="https://neaselida.gr/tag/%ce%ba%ce%b9%ce%bd%ce%b7%cf%84%ce%bf-%cf%84%ce%b7%ce%bb%ce%b5%cf%86%cf%89%ce%bd%ce%bf/">Κινητό τηλέφωνο</a>: <b>Κίνδυνος</b> για τους χρήστες της <a href="https://neaselida.gr/tag/efarmogi/">εφαρμογής</a><a href="https://neaselida.gr/tag/whatsapp/"> WhatsApp</a> από κακόβουλο λογισμικό.</p>
      <p>Ένα σφάλμα στο <a href="https://neaselida.gr/tag/whatsapp/">WhatsApp</a> που θα μπορούσαν να εκμεταλλευτούν χάκερς για να κλέβουν απόρρητα προσωπικά δεδομένα, εικόνες και μηνύματα από τα<b> smartphones χρηστών,</b> εντόπισαν ειδικοί σε θέματα κυβερνοασφάλειας.</p>
      <p>Κι όπως επεσήμαναν, αν οι χρήστες δεν αντιμετωπίσουν τον ιό, θα μπορούσαν χάκερς να στείλουν ένα <b>αρχείο βίντεο με κακόβουλο λογισμικό στον λογαριασμ</b>ό των θυμάτων στο WhatsApp. Μέσω αυτού του <b>βίντεο – εφόσον οι χρήστες το κατεβάσουν, το κάνει αυτόματα η εφαρμογ</b>ή – μπορούν οι κυβερνοπειρατές να κλέψουν πληροφορίες από τη συσκευή.</p>
      <p><b>Λίγους μήνες μετά την αποκάλυψη ότι Χάκερ</b> εγκατέστησαν εξ αποστάσεως λογισμικό κατασκοπίας σε κινητά τηλέφωνα και άλλες συσκευές, εκμεταλλευόμενοι ένα ευάλωτο σημείο στην εφαρμογή ανταλλαγής μηνυμάτων WhatsApp, που ανήκει στο Facebook, oι υπεύθυνοι λειτουργίας του WhatsApp , προσπάθησαν να ενημερώσουν αυτή τη φορά αποφεύγοντας τον… θόρυβο για το σφάλμα στο σύστημα. Κι όπως είπαν μέχρι στιγμής δεν υπάρχουν ενδείξεις ότι το εκμεταλλεύτηκαν χάκερς για να κλέψουν δεδομένα. «Σ’ αυτή την περίπτωση δεν υπάρχουν λόγοι να πιστεύουμε ότι επηρεάστηκαν χρήστες», είπε εκπρόσωπος του WhatsApp στο HackerNews. Το σφάλμα επηρεάζει το WhatsApp σ’ όλες τις <b>μεγάλες πλατφόρμες, περιλαμβανομένων των Android, iOS και Windows.</b></p>
      <p><b>H Facebook κάλεσε τους χρήστες ν</b>α βεβαιωθούν ότι διαθέτουν την τελευταία εκδοχή της εφαρμογής στα κινητά τους και να θέσουν εκτός λειτουργίας το αυτόματα «κατέβασμα» φακέλων εικόνων και βίντεο.</p>
      <p>πηγή:iefemerida</p>
    </article>
  </body>
</html>