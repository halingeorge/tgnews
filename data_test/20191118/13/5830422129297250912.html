<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140759/%D8%AF%D9%84%D8%A7%DB%8C%D9%84-%D8%AF%D9%88%D9%84%D8%AA-%D8%A8%D8%B1%D8%A7%DB%8C-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D9%88-%D9%82%DB%8C%D9%85%D8%AA-%DA%86%D9%86%D8%AF-%DA%A9%D8%B4%D9%88%D8%B1-%D8%A2%DB%8C%D9%86%D8%AF%D9%87-%D9%85%D8%B5%D8%B1%D9%81-%D9%88-%D8%AE%D9%88%D8%AF%D8%B1%D9%88-%D8%B3%D8%A7%D8%B2%D8%A7%D9%86"/>
    <meta property="og:site_name" content="boursepress.ir"/>
    <meta property="article:published_time" content="2019-11-18T13:55:00+00:00"/>
    <meta property="og:title" content="دلایل دولت برای افزایش قیمت بنزین و قیمت چند کشور / آینده مصرف و خودرو سازان"/>
    <meta property="og:description" content="معاون وزیر اقتصاد با اشاره به دلایل دولت برای افزایش بنزین و قیمت سوخت در چند کشور ، اثر نرخ های جدید در الگوی مصرف و تولید خودرو سازان را اعلام کرد ."/>
  </head>
  <body>
    <article>
      <h1>دلایل دولت برای افزایش قیمت بنزین و قیمت چند کشور / آینده مصرف و خودرو سازان</h1>
      <h2>معاون وزیر اقتصاد اعلام کرد:</h2>
      <address>
        <time datetime="2019-11-18T13:55:00+00:00">18 Nov 2019, 13:55</time>
      </address>
      <p>
        <i>معاون وزیر اقتصاد با اشاره به دلایل دولت برای افزایش بنزین و قیمت سوخت در چند کشور ، اثر نرخ های جدید در الگوی مصرف و تولید خودرو سازان را اعلام کرد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، محمدعلی دهقان دهنوی معاون امور اقتصادی وزیر اقتصاد درباره دلایل دولت برای افزایش قیمت بنزین گفت: درصورت کاهش روزانه 10 میلیون لیتر از 100 میلیون لیتر تولیدی و صادرات 5 هزار تومانی به خلیج فارس و  تفاوت ارز ، روزانه حدود 4 میلیارد تومان و سالانه 1.4 هزار میلیارد تومان به دست می آید.</p>
      <p>وی ادامه داد: قیمت هر لیتر بنزین در عربستان و امارات 6200 و 6400 تومان، افغانستان ، پاکستان، ترکه 7 ، 8 و 13200 تومان و در کشور‌های پیشرفته‌ مانند هلند و سوئد 20 هزار تومان است اما شرایط اقتصادی مردم به‌گونه‌ای نیست که بتوانند هزینه 5 هزار تومانی بنزین را تحمل کنند و هدف فعلی دولت بر این است که توزیع سوخت با قیمت عادلانه‌تر صورت پذیرد.</p>
      <p>این مقام مسئول افزود: سهم بنزین در سبد خانوار به‌طور متوسط 2.5 درصد است و افزایش قیمت بنزین تنها 2.5 درصد اقتصاد خانواده را متأثر می کند  افزایش نرخ بنزین به‌معنای گرانی سایر خدمات نیست و نباید خدمات حمل‌ونقل جاده هم 50 درصد افزایش یابد. از سوی دیگر در نظر است تفاوت قیمت 4 هزارتومانی عادلانه میان مردم تقسیم شود و به قشر ضعیف‌تر یارانه بیشتری اختصاص یابد که به آن "سود بازتوزیع درآمد" می‌گویند.</p>
      <p>دهقان دهنوی ادامه داد: طبق این روش، افرادی که از سطح درآمد بالاتری برخوردارند باید هزینه بیشتری برای سوخت بدهند و کم‌درآمد‌ها به درآمد می‌رسند و هرخانوار 4 نفره ماهانه 172 هزار تومان یارانه بنزین به علاوه 60 لیتر سهمیه دریافت می‌کند.</p>
      <p>وی افزود: از سوی دیگر با افزایش قیمت سوخت، مردم به خرید خودرو‌های ارزان ترغیب می‌شوند و خودروساز‌ها هم در صدد ارتقاء سطح تولید برمی‌آیند تا خودرو‌های کم‌مصرف تولید کنند. به این ترتیب سوخت کمتری مصرف می‌شود و هوا کمتر آلوده خواهد شد.</p>
      <p>انتهای پیام</p>
    </article>
  </body>
</html>