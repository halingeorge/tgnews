<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/ukrajina-viyshla-shche-z-odnijeji-ugodi-snd-640712.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T13:51:05+00:00"/>
    <meta property="og:title" content="Україна вийшла ще з однієї угоди СНД"/>
    <meta property="og:description" content="Україна вирішила вийти з угоди про заходи щодо поліпшення розрахунків між госпорганізаціями СНД"/>
  </head>
  <body>
    <article>
      <h1>Україна вийшла ще з однієї угоди СНД</h1>
      <address>
        <time datetime="2019-11-18T13:51:05+00:00">18 Nov 2019, 13:51</time>
      </address>
      <h4>Україна вирішила вийти з угоди про заходи щодо поліпшення розрахунків між госпорганізаціями СНД</h4>
      <p>Україна вирішила вийти з угоди про заходи щодо забезпечення покращення розрахунків між господарськими організаціями країн-учасниць Співдружності Незалежних Держав (СНД). Про це йдеться в указі президента Володимира Зеленського <a href="https://www.president.gov.ua/documents/8512019-30569">№851</a> від 18 листопада.</p>
      <p>«Відповідно до пункту 3 частини першої статті 106 Конституції України постановляю вийти з угоди про заходи щодо забезпечення покращення розрахунків між господарськими організаціями країн-учасниць Співдружності Незалежних Держав», - сказано в ньому.</p>
      <p>Угоду було підписано в Ташкенті (Узбекистан) 15 травня 1992 року.</p>
      <p>Як повідомлялось, у травні 2018 року колишній президент Петро Порошенко <a href="https://glavcom.ua/country/politics/ukrajina-ostatochno-pripinyaje-uchast-v-snd-498689.html">схвалив відкликання всіх представників України зі статутних органів СНД</a>.</p>
      <p>Станом на лютий Україна припинила дію шести договорів у рамках СНД і продовжувала інвентаризацію 236.</p>
      <p>Нагадаємо, на початку липня Кабмін схвалив вихід з угоди про введення міжнародного сертифіката зважування вантажних транспортних засобів на територіях країн-учасниць СНД.</p>
      <p>У вересні Міністерство закордонних справ спростувало інформацію про те, що процес припинення обопільних умов України з Росією та СНД припинено після обрання президентом Володимира Зеленського.</p>
      <related>
        <a href="https://glavcom.ua/columns/korchilava/samit-snd-ce-pastka-dlya-zelenskogo-626804.html"/>
        <a href="https://glavcom.ua/country/politics/zelenskogo-ta-pristoyka-zaprosili-na-samit-snd-626537.html"/>
        <a href="https://glavcom.ua/news/mvf-viznav-ukrajinu-derzhavoyu-shcho-rozvivayutsya-633032.html"/>
      </related>
    </article>
  </body>
</html>