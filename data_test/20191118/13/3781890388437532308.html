<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742355"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T13:58:00+00:00"/>
    <meta property="og:title" content="นศ.สาวยันทุกอย่างเรื่องจริง แต่หลักฐานอ่อนหวั่นถูกฟ้อง"/>
    <meta property="og:description" content="นักศึกษาสาวเปิดใจปมดราม่าอ้างถูกมอมยา ยืนยันทุกอย่างเป็นไปตามที่โพสต์ เผยยังพูดมากไม่ได้ รับหลักฐานอ่อนกำลังรวบรวมเพิ่ม หวั่นไม่รัดกุมเกรงจะถูกฟ้องกลับ "/>
  </head>
  <body>
    <article>
      <h1>นศ.สาวยันทุกอย่างเรื่องจริง แต่หลักฐานอ่อนหวั่นถูกฟ้อง</h1>
      <address>
        <time datetime="2019-11-18T13:58:00+00:00">18 Nov 2019, 13:58</time>
      </address>
      <figure>
        <img src="https://www.dailynews.co.th/admin/upload/20191118/news_qEmkRpoQUi211431_533.jpg?v=20191119055"/>
      </figure>
      <p>
        <b>นักศึกษาสาวเปิดใจปมดราม่าอ้างถูกมอมยา ยืนยันทุกอย่างเป็นไปตามที่โพสต์ เผยยังพูดมากไม่ได้ รับหลักฐานอ่อนกำลังรวบรวมเพิ่ม หวั่นไม่รัดกุมเกรงจะถูกฟ้องกลับ </b>
      </p>
      <p>กลายเป็นประเด็นร้อนประจำวันนี้เลยทีเดียว สำหรับกรณีนักศึกษาสาวรายหนึ่งออกมาโพสต์แฉอ้างว่า รุ่นพี่ในที่ฝึกงานชวนไปทานข้าวจนได้เจอกับดาราหนุ่มอักษรย่อ ฟ. จากนั้นก็ได้ยื่นเยลลี่ให้ทานและบีบเจลล้างมือให้ ทำให้เกิดอาการมึนหัวโลกหมุนหัวใจเต้นแรง โดยเชื่อว่าต้องถูกมอมยาแน่นอน จนต้องออกมาโพสต์เตือนภัยให้ทุกคนระวังตัว ก่อนจะเข้าแจ้งความไว้ที่ สน.ลาดกระบัง ซึ่งล่าสุดหลังนักแสดงหนุ่ม ฟรอยด์-ณัฏฐพงษ์ ชาติพงษ์ ที่ถูกโยงเป็นดารา ฟ. ก็ได้ออกมาเคลียร์ปมนี้ พร้อมอ้างกลับว่าตนไม่ได้มอมยาสาวนักศึกษาคนดังกล่าว และเตรียมฟ้องกลับ ตามที่เสนอข่าวไปแล้วนั้น<br/><br/>ล่าสุดวันที่ 18 พ.ย. นักศึกษาสาวผู้เสียหาย เปิดเผยว่า ยืนยันทุกอย่างเป็นไปตามโพสต์ ส่วนเรื่องของกระบวนการนั้น ให้ไปเป็นไปตามขั้นตอนของเจ้าหน้าที่ตำรวจ ส่วนนักแสดงหนุ่มที่ออกมาให้สัมภาษณ์ว่า ไม่ได้เป็นคนยื่นเยลลี่ให้กับตัวเองนั้น ขอยืนยันว่าไม่เป็นความจริง ทุกอย่างเป็นไปตามที่ตนโพสต์ แต่ยังไม่สามารพูดอะไรได้ เพราะไม่มีหลักฐานที่แน่นหนามายืนยัน โดยขณะนี้กำลังอยู่ระหว่างการรวบรวมพยานหลักฐาน ทั้งนี้ข้อสงสัยหลายคนเกี่ยวกับรูปร่างของเยลลี่ที่รับประทานเข้าไป ก็มีรูปร่างตามปกติ เหมือนเยลลี่เด็กทั่ว ๆ ไป การที่ตนออกมาโพสต์ไม่ได้ต้องการจะทำให้ใครเสียหาย เพียงต้องการออกมาเตือนภัยผู้หญิงให้ระวังตัวเฉย ๆ เป็นการเตือนเพื่อนสนิทในเฟซบุ๊กเท่านั้น ขณะนี้ขอเวลาในการรวบรวมพยานหลักฐานก่อน เพราะถ้าหลักฐานยังไม่รัดกุม เกรงว่าจะถูกฟ้องกลับ นอกจากนี้รุ่นพี่ที่ฝึกงานกับนักแสดงชายนั้น ไม่ได้นัดกันแต่บังเอิญมาเจอกัน.<br/><br/><b>อ่านข่าวที่เกี่ยวข้อง...<br/><br/>- <a href="https://www.dailynews.co.th/regional/742349">แฟนๆแห่ให้กำลังใจ"ฟรอยด์" เจอดราม่ามอมยา"นศ.สาว"</a><br/><br/>- <a href="https://www.dailynews.co.th/regional/742222">เผยภาพวงจรปิดดารา'ฟ.' ออกมาสูบบุหรี่ก่อนนศ.ไปรพ.</a></b></p>
    </article>
  </body>
</html>