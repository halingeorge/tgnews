<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742336"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T13:14:00+00:00"/>
    <meta property="og:title" content="DSIฟิตรับสำนวน'แม่มณี' จ่อสอบFOREX3Dต่ออีก30วัน"/>
    <meta property="og:description" content="สตช.ขนสำนวนคดีแชร์แม่มณี 20,000 แผ่น ส่งมอบกรมสอบสวนคดีพิเศษแล้ว ขณะที่ ผอ.กองคดีธุรกิจการเงินนอกระบบ เผย เตรียมเปิดศูนย์ 11 จุด สอบปากคำผู้เสียหายแชร์ FOREX 3D ทั่วประเทศเป็นเวลา 30 วัน เริ่ม 25 พ.ย.- 25 ธ.ค.นี้ ใครร้องทุกข์เตรียมหลักฐานมาให้พร้อม"/>
  </head>
  <body>
    <article>
      <h1>DSIฟิตรับสำนวน'แม่มณี' จ่อสอบFOREX3Dต่ออีก30วัน</h1>
      <address>
        <time datetime="2019-11-18T13:14:00+00:00">18 Nov 2019, 13:14</time>
      </address>
      <p>
        <b>สตช.ขนสำนวนคดีแชร์แม่มณี 20,000 แผ่น ส่งมอบกรมสอบสวนคดีพิเศษแล้ว ขณะที่ ผอ.กองคดีธุรกิจการเงินนอกระบบ เผย เตรียมเปิดศูนย์ 11 จุด สอบปากคำผู้เสียหายแชร์ FOREX 3D ทั่วประเทศเป็นเวลา 30 วัน เริ่ม 25 พ.ย.- 25 ธ.ค.นี้ ใครร้องทุกข์เตรียมหลักฐานมาให้พร้อม</b>
      </p>
      <p>เมื่อวันที่ 18 พ.ย. นายปิยะศิริ วัฒนวรางกูร ผอ.กองคดีธุรกิจการเงินนอกระบบ กรมสอบสวนคดีพิเศษ (ดีเอสไอ) รับมอบสำนวนคดีแชร์แม่มณี จากกองบัญชาการตำรวจภูธรภาค 4 จำนวนกว่า 20,000 แผ่นแล้วโดยหลักจากนี้จะได้ตรวจสำนวนก่อนส่งให้พนักงานอัยการพิจารณาตามขั้นตอนกฎหมายต่อไป อย่างไรก็ตามตามทางดีเอสไอ ขอประชาสัมพันธ์ไปถึง <b>ผู้เสียหายจากคดี FOREX 3D ให้เข้าพบพนักงานสอบสวนคดีพิเศษเพื่อให้ปากคำกับระหว่างวันที่ 25 พ.ย. ถึงวันที่ 25 ธ.ค. 2562 ระหว่างเวลา 08.30 – 16.30 น. (ยกเว้นวันเสาร์ – อาทิตย์ และวันหยุดราชการ) </b><br/><br/>นายปิยะศิริ ยังระบุด้วยว่า สำหรับผู้ให้ปากคำ ขอให้เตรียม <i>สำเนาบัตรประชาชน เอกสารหลักฐานการชักชวน เอกสารการรับเงินโอนเงิน Statement หรือสลิปต่าง ๆ ที่แสดงให้เห็นถึงการลงทุนและความเสียหาย และบัญชีธนาคารที่เกี่ยวข้องซึ่งมีความเคลื่อนไหวมาด้วย</i>  ซึ่งผู้เสียหายสามารถเดินทางเข้าพบพนักงานสอบสวนคดีพิเศษได้ที่ กองคดีธุรกิจการเงินนอกระบบ และศูนย์ปฏิบัติการคดีพิเศษภาค จำนวน 10 แห่งทั่วประเทศ ทั้งนี้ <i>ก่อนเข้าให้ปากคำผู้เสียหายจะต้องลงทะเบียนและกรอกข้อมูล พร้อมนัดหมายวันเวลาที่สะดวก ก่อนเข้าพบพนักงานสอบสวนคดีพิเศษในแต่ละท้องที่ ผ่าน QR Code</i></p>
    </article>
  </body>
</html>