<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/bogdana-azh-perekosilo-kolishniy-sluga-rozpoviv-zelenskomu-pro-prodazh-okrugiv-na-chernigivshhini/"/>
    <meta property="og:site_name" content="Прямий"/>
    <meta property="article:published_time" content="2019-11-18T13:21:00+00:00"/>
    <meta property="og:title" content="Богдана аж перекосило: колишній &quot;слуга&quot; розповів Зеленському про продаж округів на Чернігівщині"/>
    <meta property="og:description" content="Керівник Офісу президента України Андріq Богдан приховував від президента Володимира Зеленського повідомлення про &quot;здачу&quot; за гроші округів на"/>
  </head>
  <body>
    <article>
      <h1>Богдана аж перекосило: колишній "слуга" розповів Зеленському про продаж округів на Чернігівщині</h1>
      <address>
        <time datetime="2019-11-18T13:21:00+00:00">18 Nov 2019, 13:21</time>
      </address>
      <p>
        <b>Керівник Офісу президента України Андріq Богдан приховував від президента Володимира Зеленського повідомлення про "здачу" за гроші округів на Чернігівщині.</b>
      </p>
      <p>Про це повідомив виключений зі складу фракції "Слуга народу" нардеп Антон Поляков розповів в інтерв'ю <a href="https://nv.ua/ukr/ukraine/politics/anton-polyakov-skandal-sluga-narodu-50054012.html">НВ</a>.</p>
      <p>За словами нардепа, за програш мажоритарника від "Слуги народу" в 206 окрузі давали $1,5 млн, про що нібито знав глава Офісу президента.</p>
      <p>На питання, чому депутат почав звинувачувати тільки зараз, Поляков заявив, що "хотів, щоб спочатку в ситуації розібрався Богдан", з яким він поговорив на Банковій після виборів.</p>
      <p>"На цій зустрічі також був Корнієнко (заступник голови фракції "Слуга народу", - ред.) і спікер Дмитро Разумков. Ми розповіли їм, що глава штабу Халимон зливав нас і навіть протидіяв. Богдан сказав, що про все знає, і Халимон не матиме відношення до керівних посад. І додав, що ми молодці. Але при цьому Халимона зробили заступником голови фракції і комітету", - сказав парламентар.</p>
      <p>Поляков говорить, що коли у вересні підійшов до президента Володимира Зеленського і сказав, що не хоче, щоб на місцевих виборах "повторилося те, що відбувалося на парламентських", той "був дуже здивований".</p>
      <p>"Богдан стояв поряд і його перекосило. Я зрозумів, що Богдан нічого йому не розповідав або ж розповів свою версію", - відзначив депутат, додавши, що схожу історію йому повідомили мажоритарники із Запорізької області.</p>
      <p>Раніше <a href="https://prm.ua/u-fraktsiyi-slugi-narodu-praktichno-vsim-rozdali-po-p-yat-tisyach-dolariv-u-konvertah-polyakov/">Антон Поляков заявив, що членам фракції "Слуга народу" роздають "чорну"зарплату у п’ять тисяч доларів</a>.</p>
      <p>
        <a href="https://prm.ua/bogdan-pidigraye-rosiyi-a-ne-zahishhaye-interesi-ofisu-prezidenta-yednak/">БОГДАН ПІДІГРАЄ РОСІЇ, А НЕ ЗАХИЩАЄ ІНТЕРЕСИ ОФІСУ ПРЕЗИДЕНТА – ЄДНАК</a>
      </p>
      <p>Нагадаємо, що <a href="https://prm.ua/slugi-narodu-viklyuchili-z-fraktsiyi-dvoh-deputativ-skorohod-ta-polyakova/">під час засідання фракції "Слуга народу" 15 листопада було прийнято рішення виключити народних депутатів Антона Полякова та Анни Скороход зі складу фракції.</a></p>
      <related>
        <h4>Схожі новини</h4>
        <a href="https://prm.ua/vibori-v-ordlo-ssha-vimagayut-likviduvati-okupatsiyni-administratsiyi-terorstiv-dnr-lnr/"/>
        <a href="https://prm.ua/v-ofisi-prezidenta-anonsuvali-vizit-makrona-v-ukrayinu/"/>
        <a href="https://prm.ua/data-i-mistse-zustrichi-u-normandskomu-formati/"/>
      </related>
    </article>
  </body>
</html>