<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/sport/tennis/coppa-davis-2019-tv-1.4893491"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-18T13:11:26+00:00"/>
    <meta property="og:title" content="Coppa Davis 2019 in tv: date, programma e tabellone. Quando gioca l'Italia"/>
    <meta property="og:description" content="Oggi al via la Coppa Davis, competizioni rivoluzionata e ora racchiusa in una settimana di gioco"/>
  </head>
  <body>
    <article>
      <h1>Coppa Davis 2019 in tv: date, programma e tabellone. Quando gioca l'Italia</h1>
      <h2>Oggi al via la Coppa Davis, competizioni rivoluzionata e ora racchiusa in una settimana di gioco</h2>
      <address><time datetime="2019-11-18T13:11:26+00:00">18 Nov 2019, 13:11</time> by <a rel="author">MANUEL MINGUZZI</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4893776.1574082687!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Matteo Berrettini (Ansa)</figcaption>
      </figure>
      <p>Madrid, 18 novembre 2019 – Parte oggi la prima edizione della rinnovata <b>Coppa Davis</b>. Quella competizione che ha fatto sussultare migliaia di appassionati, con gli incontri casalinghi e in trasferta al meglio dei cinque set e delle cinque partite - con un clima più da stadio che tennistico - non c’è più. La riforma, tra i principali sostenitori Gerard <b>Pique</b>, ha ristrutturato il format: di fatto si lascia spazio ad una sorta di Mondiale del tennis in una unica sede. Una settimana di partite alla <b>Caja Magica</b> di Madrid in cui le 18 nazioni migliori al mondo si affronteranno per vincere la storica insalatiera.</p>
      <p>
        <b>
          <a href="https://www.quotidiano.net/sport/tennis/coppa-davis-italia-canada-1.4894758">Coppa Davis, Italia-Canada 1-2. Ko Fognini e Berrettini. Insieme vincono il doppio</a>
        </b>
      </p>
      <h3>Programma, gironi e tabellone</h3>
      <p>Dicevamo delle diciotto squadre che prenderanno parte alla competizione, che il format prevede divise in sei gironi da tre squadre. Ogni sfida tra nazioni non sarà più divisa su cinque partite bensì su tre. Via anche i tre set su cinque, si giocherà ogni match al meglio dei tre parziali. I tre incontri saranno divisi in due singolari e un doppio. Per quanto riguarda la qualificazione ai quarti di finale, dove parte il tabellone ad eliminazione diretta, il regolamento prevede il passaggio del turno di tutte le prime dei sei gironi più le migliori due seconde classificate.</p>
      <p><b>Questa la composizione dei gironi </b><br/><br/><b>Gruppo A</b>: Francia, Serbia, Giappone;<br/><br/><b>Gruppo B</b>: Croazia, Spagna, Russia;<br/><br/><b>Gruppo C</b>: Argentina, Germania, Cile;<br/><br/><b>Gruppo D</b>: Belgio, Australia, Colombia;<br/><br/><b>Gruppo E</b>: Gran Bretagna, Kazakhstan, Olanda;<br/><br/><b>Gruppo F</b>: Stati Uniti, <b>Italia</b>, Canada;</p>
      <p><b>Questo l’accoppiamento dei quarti di finale </b><br/><br/>VINCENTE DEL GRUPPO A vs MIGLIOR SECONDA O SECONDA MIGLIOR SECONDA<br/>VINCENTE DEL GRUPPO D vs VINCENTE DEL GRUPPO F<br/>VINCENTE DEL GRUPPO E vs VINCENTE DEL GRUPPO C<br/>VINCENTE DEL GRUPPO B vs MIGLIOR SECONDA O SECONDA MIGLIOR SECONDA</p>
      <h3>Coppa Davis in tv</h3>
      <p>Le giornate di gare saranno divise in due turni, sessione mattutina e sessione serale. L’<b>Italia</b> capitanata da Corrado <b>Barazzutti</b>, che schiera<b> Fognini, Berrettini, Sonego, Seppi e Bolelli</b>, è inserita nel girone F con <b>Canada e Usa</b> ed esordirà oggi alle 16 contro i rappresentanti delle foglie d’acero (presenti <b>Auger Aliassime e Shapovalov</b>), mentre mercoledì affronterà il secondo turno contro gli Stati Uniti alle 18. Dirette televisive in chiaro su <b>Supertennis Tv,</b> disponibile sul canale 64 del digitale ma anche sul 224 del bouquet di Sky.</p>
      <h3>Calendario completo</h3>
      <p>Lunedì 18 novembre<br/><br/>SESSIONE SERALE<br/>Centre Court, ore 16 – Croazia vs Russia<br/>Stadium 2, ore 16 – Canada vs <b>Italia</b><br/>Stadium 3, ore 16 – Belgio vs Colombia<br/><br/>Martedì 19 novembre<br/><br/>SESSIONE DIURNA<br/>Centre Court, ore 11 – Argentina vs Cile<br/>Stadium 2, ore 11 – Francia vs Giappone<br/>Stadium 3, ore 11 – Kazakistan vs Olanda<br/><br/>SESSIONE SERALE<br/>Centre Court, ore 18 – Spagna vs Russia<br/>Stadium 2, ore 18 – Stati Uniti vs Canada<br/>Stadium 3, ore 18 – Australia vs Colombia<br/><br/>Mercoledì 20 novembre<br/><br/>SESSIONE DIURNA<br/>Centre Court, ore 11 – Argentina vs Germania<br/>Stadium 2, ore 11 – Serbia vs Giappone<br/>Stadium 3, ore 11 – Gran Bretagna vs Olanda<br/><br/>SESSIONE SERALE<br/>Centre Court, ore 18 – Croazia vs Spagna<br/><a href="https://www.quotidiano.net/sport/tennis/coppa-davis-italia-stati-uniti-1.4896783">Stadium 2, ore 18 – Stati Uniti vs<b> Italia</b></a><br/>Stadium 3, ore 18 – Belgio vs Australia<br/><br/>Giovedì 21 novembre<br/><br/>SESSIONE DIURNA<br/>Centre Court, ore 11 – Francia vs Serbia<br/>Stadium 2, ore 11 – Germania vs Cile<br/>Stadium 3, ore 11 – Gran Bretagna vs Kazakistan<br/><br/>SESSIONE SERALE<br/>Centre Court, ore 18 – quarti: vincitore Gruppo D vs vincitore Gruppo F<br/><br/>Venerdì 22 novembre<br/><br/>SESSIONE DIURNA<br/>Centre Court, ore 11 – quarti: vincitore Gruppo A vs una migliore seconda<br/><br/>SESSIONE SERALE<br/>Centre Court, ore 18 – quarti: vincitore Gruppo B vs altra migliore seconda<br/>Stadium 2, ore 18 – quarti: vincitore Gruppo E vs vincitore Gruppo C<br/><br/>Sabato 23 novembre<br/><br/>SESSIONE DIURNA<br/>Centre Court, ore 11 – semifinale (parte alta del tabellone)<br/><br/>SESSIONE SERALE<br/>Centre Court, ore 18 – semifinale (parte bassa del tabellone)<br/><br/>Domenica 24 novembre<br/><br/>Centre Court, ore 16 – <b>Finale di Coppa Davis 2019</b></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/sport/tennis/coppa-davis-italia-stati-uniti-1.4896783"/>
        <a href="https://www.quotidiano.net/sport/tennis/coppa-davis-italia-canada-1.4894758"/>
      </related>
    </article>
  </body>
</html>