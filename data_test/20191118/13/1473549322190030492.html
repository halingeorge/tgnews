<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/malgorzata-kidawa-blonska-komentuje-swoja-wypowiedz-o-lewicy,986296.html"/>
    <meta property="og:site_name" content="TVN24"/>
    <meta property="article:published_time" content="2019-11-18T13:36:00+00:00"/>
    <meta property="og:title" content="&quot;Może rzeczywiście za mocno&quot;. Kidawa-Błońska o swojej wypowiedzi na temat Lewicy"/>
    <meta property="og:description" content="- Nie powiedziałam, że Lewica jest nic nie warta - tłumaczyła w poniedziałek Małgorzata-Kidawa Błońska, odnosząc się do swojej, kilka dni wcześniejszej reakcji na informacje o tym, że posłowie ugru..."/>
  </head>
  <body>
    <article>
      <h1>"Może rzeczywiście za mocno". Kidawa-Błońska o swojej wypowiedzi na temat Lewicy</h1>
      <address><time datetime="2019-11-18T13:36:00+00:00">18 Nov 2019, 13:36</time> by <a rel="author">ads/adso</a></address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/616542d7-a36b-4861-8d56-8fe9cf579d96.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/6fd9f56f-9574-4d82-a37c-099b8a13241e-480p.mp4"/>
          <figcaption>Co, jeśli Lewica zagłosuje za projektem PiS? Kidawa-Błońska:...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/53fd0db1-1dd7-4427-af59-0e8b4430c424-480p.mp4"/>
          <figcaption>Kidawa-Błońska: ja powiedziałam, że wierzę, że Lewica...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/136abd19-ba97-4a75-9237-376ca8b392dd-480p.mp4"/>
          <figcaption>Kidawa-Błońska jedynym pewnym kandydatem w prawyborach</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/03d20742-d8ad-4165-9873-1e345508e46b-480p.mp4"/>
          <figcaption>Gawkowski o "pogardliwej" wypowiedzi Małgorzaty...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/dae0bf3b-2509-4a66-898f-ed2145480bc9-480p.mp4"/>
          <figcaption>Kidawa-Błońska: najważniejsza jest Polska i żeby każdy mógł...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/f530e2c9-6585-4136-91aa-8767718b0f82-480p.mp4"/>
          <figcaption>Nowacka: Kidawa-Błońska jest kimś, kto potrafi znaleźć...</figcaption>
        </figure>
        <figcaption>Co, jeśli Lewica zagłosuje za projektem PiS? Kidawa-Błońska: to znaczy, że są nic niewarci<cite>Foto: Paweł Supernak/PAP | Video: tvn24</cite></figcaption>
      </slideshow>
      <h3>- Nie powiedziałam, że Lewica jest nic nie warta - tłumaczyła w poniedziałek Małgorzata-Kidawa Błońska, odnosząc się do swojej, kilka dni wcześniejszej reakcji na informacje o tym, że posłowie ugrupowań lewicowych w Sejmie nie wykluczają projektu autorstwa Prawa i Sprawiedliwości dotyczącego likwidacji tak zwanej 30-krotności ZUS.</h3>
      <p>Wicemarszałek Sejmu Kidawa-Błońska zapytana w zeszłym tygodniu w "Kropce nad i" w TVN24, czy jej zdaniem Lewica może poprzeć projekt PiS dotyczący likwidacji tak zwanej 30-krotności ZUS. - Mam nadzieję, że nawet na Lewicy ekonomia ma znaczenie i przyszłość systemu emerytalnego - powiedziała. Dodała, że jeżeli posłowie Lewicy poprą projekt, "to znaczy, że są nic niewarci".</p>
      <related>
        <a href="https://www.tvn24.pl/wiadomosci-z-kraju,3/lewica-kidawa-blonska-jest-pogardliwa-chamska-w-swoich-wypowiedziach,985653.html"/>
      </related>
      <p><a href="https://www.tvn24.pl/wiadomosci-z-kraju,3/politycy-komentuja-slowa-malgorzaty-kidawy-blonskiej-na-temat-lewicy,985653.html">Słowa te uraziły polityków Lewicy.</a> Szef Sojuszu Lewicy Demokratycznej Włodzimierz Czarzasty powiedział w poniedziałek w rozmowie z Onetem, że wypowiedź ta kończy "dyskusję w sprawie poparcia pani Kidawy-Błońskiej przez lewicę".</p>
      <h3>"Może rzeczywiście za mocno"</h3>
      <p>W poniedziałkowej w rozmowie z Polską Agencją Prasową wicemarszałek Sejmu podkreśliła, że nie chciała swą wypowiedzią nikogo obrazić, a jedynie wskazać "jak ważny jest system emerytalny w naszym kraju". - W tej mojej wypowiedzi, do której się wszyscy odwołują, mówiłam, że bardzo ważne jest to, żeby opozycja stała na straży pewnych rzeczy. System emerytalny jest jednak systemem bardzo ważnym - Polacy muszą mieć pewność, że ten system będzie działał i że ich emerytury nie są zagrożone - dodała posłanka KO.</p>
      <p>- Nie powiedziałam, że Lewica jest nic nie warta, powiedziałam tylko tyle, może rzeczywiście za mocno, że jeżeli nie weźmie pod uwagę tego, nie przeanalizuje badań, nie sprawdzi jakie będą skutki, to rzeczywiście jako opozycja nie zrobi tego, co powinna - zaznaczyła.</p>
      <h3>Spór o tak zwaną 30-krotność ZUS</h3>
      <p>Posłowie PiS złożyli w środę w Sejmie projekt ustawy likwidujący od 2020 roku górny limit przychodu, do którego płaci się składki na ubezpieczenia emerytalne i rentowe - który wynosi 30-krotność prognozowanego przeciętnego wynagrodzenia w gospodarce. Według autorów projektu ma to przynieść wzrost wpływów do Funduszu Ubezpieczeń Społecznych oszacowany na 7,1 miliarda złotych.</p>
      <p>Projekt krytykuje nie tylko Koalicja Obywatelska, ale też Konfederacja i partner PiS - partia Porozumienie wicepremiera Jarosława Gowina.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-z-kraju,3/nie-nalezy-uderzac-w-gospodarke-kiedy-nadchodzi-spowolnienie,986232.html"/>
        <a href="https://tvn24bis.pl/z-kraju,74/trzy-projekty-pis-i-ksiegowa-sztuczka-ekonomista-dlaczego-rzad-nie-mowi-tego-uczciwie,985923.html"/>
        <a href="https://www.tvn24.pl/wiadomosci-z-kraju,3/lewica-kidawa-blonska-jest-pogardliwa-chamska-w-swoich-wypowiedziach,985653.html"/>
        <a href="https://www.tvn24.pl/wiadomosci-z-kraju,3/smiszek-bedziemy-dbali-o-interes-polakow-ale-nie-kosztem-zawalenia-gospodarki,985630.html"/>
        <a href="https://www.tvn24.pl/kropka-nad-i,3,m/wierze-gleboko-ze-w-maju-zmieni-sie-glowny-lokator-palacu-prezydenckiego,985456.html"/>
      </related>
    </article>
  </body>
</html>