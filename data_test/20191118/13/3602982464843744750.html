<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/ronald-koeman-stoort-zich-aan-negatief-sentiment-nederland-ook-kritisch/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T13:01:41+00:00"/>
    <meta property="og:title" content="Ronald Koeman stoort zich aan negatief sentiment in Nederland: ‘Wij zijn ook kritisch’"/>
    <meta property="og:description" content="Ronald Koeman maakte maandagmiddag af en toe een norse indruk bij de persconferentie voor het laatste EK-kwalificatieduel van dinsdagavond in Amsterdam tegen Estland. De bondscoach baalde van het negatieve sentiment dat in Nederland leeft. Zeker nadat Oranje zich zaterdag in Belfast tegen Noord-Ierland plaatste voor het EK. “Het gevoel in Nederland was veel te negatief”,…"/>
  </head>
  <body>
    <article>
      <h1>Ronald Koeman stoort zich aan negatief sentiment in Nederland: ‘Wij zijn ook kritisch’</h1>
      <address>
        <time datetime="2019-11-18T13:01:41+00:00">18 Nov 2019, 13:01</time>
      </address>
      <p>
        <b>Ronald Koeman maakte maandagmiddag af en toe een norse indruk bij de persconferentie voor het laatste EK-kwalificatieduel van dinsdagavond in Amsterdam tegen Estland. De bondscoach baalde van het negatieve sentiment dat in Nederland leeft.</b>
      </p>
      <p>Zeker nadat Oranje zich zaterdag in Belfast tegen Noord-Ierland plaatste voor het EK. "Het gevoel in Nederland was veel te negatief", doelde Koeman onder meer op de column van Willem van Hanegem bij het AD. "Mijn irritatie? Ik heb het EK gehaald, anderen niet", zei Koeman resoluut. <br/><br/><b>Mening hebben mag...</b><br/>"Het gaat niet om wat bijvoorbeeld Willem van Hanegem zegt. Hij mag dat zeggen, hij heeft verstand van zaken. We zijn op de goede weg, maar ik denk toch dat er kritisch naar mij wordt gekeken. Dit is een andere job hè. Dit is geen club. Supporters van Ajax maakt het niet uit wat er over Feyenoord wordt gezegd. Bij Oranje is dat anders. De betiteling van Noord Ierland is te negatief, dat vind ik."<br/><br/>Koeman vond ook dat Oranje niet op zijn top was, zaterdag in Belfast. Daar baalde hij van. "Ik merkte zelf ook dat we niet de juiste keuzes maakten maar we onderschatten Noord Ierland. Die ploeg kan het veel landen moeilijk maken."<br/><br/><b>... maar wel normaal doen </b><br/>Al mag de kritiek wel wat minder, vond de bondscoach. "Ik stoor me wel aan al die meningen. De kenners en oud-spelers hebben weer iets te doen komende zomer. Eerst was het helemaal niks. Daarna werden we wereldkampioen en nu staan we weer stil in onze ontwikkeling. Ik stoor me daar aan." <br/><br/>Alsof hij, zijn staf en de spelers niet kritisch genoeg zijn, wou Koeman zeggen. "Wij zijn zelf echt ook heel kritisch. In iets mindere mate dan dat jullie dat hebben als pers. Het ligt de komende zomer dicht bij elkaar. En er steekt niet 1 land ver bovenuit."</p>
    </article>
  </body>
</html>