<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/oikonomia/125512/pleonasma-mamoyth-sto-telos-oktobrioy-epiase-ta-5755-dis-eyro"/>
    <meta property="og:site_name" content="Insider"/>
    <meta property="article:published_time" content="2019-11-18T13:41:00+00:00"/>
    <meta property="og:title" content="Πλεόνασμα – μαμούθ στο τέλος Οκτωβρίου – «Έπιασε» τα 5,755 δισ. ευρώ"/>
    <meta property="og:description" content="Τα καθαρά έσοδα του κρατικού προϋπολογισμού στο δεκάμηνο 2019 παρουσίασαν υπέρβαση 1,666 δισ. ευρώ, ενώ οι δαπάνες ήταν 2,152 δισ. ευρώ χαμηλότερες έναντι του στόχου."/>
  </head>
  <body>
    <article>
      <h1>Πλεόνασμα – μαμούθ στο τέλος Οκτωβρίου – «Έπιασε» τα 5,755 δισ. ευρώ</h1>
      <h2>Τα καθαρά έσοδα του κρατικού προϋπολογισμού στο δεκάμηνο 2019 παρουσίασαν υπέρβαση 1,666 δισ. ευρώ, ενώ οι δαπάνες ήταν 2,152 δισ. ευρώ χαμηλότερες έναντι του στόχου.</h2>
      <address><time datetime="2019-11-18T13:41:00+00:00">18 Nov 2019, 13:41</time> by <a rel="author">Θανάσης Κουκάκης</a></address>
      <p><b>Στα 5,755 δισ. ευρώ διαμορφώθηκε το πρωτογενές πλεόνασμα στο τέλος Οκτωβρίου</b>, έναντι στόχου 2,314 δισ. ευρώ.</p>
      <p>Σύμφωνα με στοιχεία που έδωσε σήμερα, Δευτέρα, στη δημοσιότητα <b>ο αρμόδιος υφυπουργός Οικονομικών Θοδωρής Σκυλακάκης</b>, τα καθαρά έσοδα του κρατικού προϋπολογισμού στο δεκάμηνο 2019 παρουσίασαν υπέρβαση 1,666 δισ. ευρώ, ενώ οι δαπάνες ήταν 2,152 δισ. ευρώ χαμηλότερες έναντι του στόχου.</p>
      <p>Η πορεία του προγράμματος δημοσίων επενδύσεων συνεχίζει να δείχνει υστέρηση με την υποεκτέλεση στο διάστημα Ιανουαρίου – Οκτωβρίου 2019 να διαμορφώνεται σε 811 εκατ. ευρώ.</p>
      <p>Τον Οκτώβριο τα καθαρά έσοδα ήταν αυξημένα κατά 71 εκατ. ευρώ έναντι του στόχου, αύξηση που δείχνει ότι οι απώλειες150 εκατ. ευρώ μηνιαίως από τη μείωση του ΦΠΑ και του ΕΝΦΙΑ απορροφούνται.</p>
      <p>Η ηγεσία του υπουργείου Οικονομικών θεωρεί πως η υπέρβαση του πλεονάσματος έναντι του στόχου για το σύνολο του 2019 θα ξεπεράσει τα 346 εκατ. ευρώ που αναφέρονται στο Προσχέδιο Προϋπολογισμού 2019.</p>
      <p>Αρμόδιες πηγές ανέφεραν σήμερα πως την επόμενη εβδομάδα η κυβέρνηση θα είναι σε θέση να υπολογίσει με μεγαλύτερη ακρίβεια το σύνολο του υπερπλεονάσματος και το πώς αυτό θα διανεμηθεί, αλλά η σχετική πρόβλεψη δεν θα αποτυπωθεί στην εισηγητική έκθεση του προϋπολογισμού που θα κατατεθεί την Πέμπτη στη Βουλή.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/oikonomia/123772/tsakalotos-o-proypologismos-ehei-trota-simeia"/>
        <a href="https://www.insider.gr/eidiseis/oikonomia/123760/skylakakis-o-proypologismos-toy-2020-tha-balei-telos-sta-yperpleonasmata"/>
        <a href="https://www.insider.gr/eidiseis/oikonomia/123522/komision-gia-shedio-proypologismoy-antanakla-tis-syzitiseis-me-toys"/>
      </related>
    </article>
  </body>
</html>