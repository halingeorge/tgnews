<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-bihar-board-exam-2020-schedule-see-the-full-schedule-of-annual-secondary-exam-here-2856199.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T13:50:21+00:00"/>
    <meta property="og:title" content="बिहार बोर्ड परीक्षा 2020 कार्यक्रम : यहां देखें वार्षिक माध्यमिक परीक्षा का पूरा शेड्यूल"/>
    <meta property="og:description" content="बिहार विद्यालय परीक्षा समिति (BSEB) यानी बिहार बोर्ड ने सोमवार को इंटरमीडिएट और मैट्रिक परीक्षा-2020 का परीक्षा कार्यक्रम जारी कर दिया। बिहार बोर्ड मैट्रिक परीक्षा 2020 का आयोजन 17  फरवरी से..."/>
  </head>
  <body>
    <article>
      <h1>बिहार बोर्ड परीक्षा 2020 कार्यक्रम : यहां देखें वार्षिक माध्यमिक परीक्षा का पूरा शेड्यूल</h1>
      <address><time datetime="2019-11-18T13:50:21+00:00">18 Nov 2019, 13:50</time> by <a rel="author">हिन्दुस्तान टीम,पटना</a></address>
      <p>बिहार विद्यालय परीक्षा समिति (BSEB) यानी बिहार बोर्ड ने सोमवार को इंटरमीडिएट और मैट्रिक परीक्षा-2020 का परीक्षा कार्यक्रम जारी कर दिया। बिहार बोर्ड मैट्रिक परीक्षा 2020 का आयोजन 17  फरवरी से लेकर 24 फरवरी 2020 होगी। इस साल परीक्षार्थियों को सहूलियत देते हुए बोर्ड ने सभी पालियों की परीक्षा में 15 मिनट का अतिरिक्त समय दिया है। इस 15 मिनट में परीक्षार्थी प्रश्न पत्र को ठीक से पढ़ व समझ सकेंगे।</p>
      <p>बिहार बोर्ड की माध्यमिक परीक्षा 2020 का आयोजन दो पालियों में दिनांक 17.02.2020 से 24.02.2020 के बीच किया जाएगा। पहली पाली की परीक्षा सुबह 09.30 बजे से 12.15 बजे तक होगी। जबकि दूसरी पाली की परीक्षा 1.45 से 4.30 बजे तक होगी। हर साल की तरह इस साल भी कुछ छात्रों जैसे दूष्टि बाधित छात्रों या तो लिखने में असमर्थ हैं , उन्हें परीक्षा में हाल में लेखक ले जाने की अनुमति दी जाएगी। ऐसे परीक्षार्थियों को 20 मिनट प्रति घंटा के हिसाब से अतिरिक्त समय भी दिया जाएगा।</p>
      <p>इंटर परीक्षा 3 फरवरी से लेकर 13 फरवरी 2020 तक दोनों पालियों में आयोजित की जाएगी। बिहार बोर्ड केअध्यक्ष आनंद किशोर ने बताया कि प्रथम पाली की परीक्षा 9.30 से 12.45 तक चलेगी। वहीं दूसरी पाली की परीक्षा दोपहर 1.45 से लेकर 5.00 बजे तक आयोजित होगी।उन्होंने बताया कि परीक्षार्थियों को प्रश्नपत्र पढ़ने और समझने के लिए 15 मिनट का अतिरिक्त समय़ दिया जाएगा।</p>
      <p>
        <b>वार्षिक माध्यमिक परीक्षा का कार्यक्रम इस प्रकार है-</b>
      </p>
      <p>परीक्षा की तारीख व दिन ----------------------प्रथम पाली ----------------------द्वितीय पाली<br/>17 फरवरी 2020 , सोमवार ----------------------विज्ञान ----------------------विज्ञान<br/>18 फरवरी 2020 , मंगलवार ----------------------गणित ----------------------गणित<br/>19 फरवरी 2020 , बुधवार ----------------------सामाजिक विज्ञान ----------------------सामाजिक विज्ञान<br/>20 फरवरी 2020 , गुरुवार ----------------------अंग्रेजी (सामान्य) ----------------------अंग्रेजी (सामान्य)<br/>21 फरवरी 2020 , शुक्रवार ----------------------मातृभाषा (हिन्दी, उर्दू, मैथिली, बांग्ला) ----------------------मातृभाषा (हिन्दी, उर्दू, मैथिली, बांग्ला) <br/>22 फरवरी 2020 , शनिवार ----------------------द्वितीय भारतीय भाषा ----------------------द्वितीय भारतीय भाषा<br/>24 फरवरी 2020 , सोमवार ----------------------ऐच्छिक विषय (उच्च गणित, संस्कृत, आदि)  ----------------------ऐच्छिक विषय (उच्च गणित, संस्कृत, आदि</p>
      <p>
        <b>यहां से डाउनलोड करें इंटर और मैट्रिक का पूरा परीक्षा कार्यक्रम-&gt; </b>
        <b>
          <a href="https://www.livehindustan.com/pdf/bihar-board-exam-2020-schedule-2856050.html">Bihar board exam 2020 schedule</a>
        </b>
      </p>
    </article>
  </body>
</html>