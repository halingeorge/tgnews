<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/100Sport/fotball/Disse-kan-bli-Arets-trener-282958b.html"/>
    <meta property="og:site_name" content="adressa.no"/>
    <meta property="article:published_time" content="2019-11-18T13:06:34+00:00"/>
    <meta property="og:title" content="Disse kan bli «Årets trener»"/>
    <meta property="og:description" content="Moldes Erling Moe, Bodø/Glimts Kjetil Knutsen og Vikings Bjarne Berntsen kjemper om gjev tittel."/>
  </head>
  <body>
    <article>
      <h1>Disse kan bli «Årets trener»</h1>
      <address><time datetime="2019-11-18T13:06:34+00:00">18 Nov 2019, 13:06</time> by <a rel="author">Kjetil Flygind</a></address>
      <p>Moldes Erling Moe, Bodø/Glimts Kjetil Knutsen og Vikings Bjarne Berntsen kjemper om gjev tittel.</p>
      <aside><a href="https://www.adressa.no/100Sport/fotball/javascript:void(0);">Del denne artikkelen på Facebook</a> <a href="https://www.adressa.no/100Sport/fotball/javascript:void(0);">Del denne artikkelen på Twitter</a> <a href="https://www.adressa.no/100Sport/fotball/javascript:void(0);">Del denne artikkelen på e-post</a></aside>
      <p>Kjetil Knutsen har trent et lag som har imponert stort og ligger på sølvplass to serierunder før slutt. Bodø/Glimt var tippet nord og ned, men Knutsens unge mannskap har begeistret og underholdt, og virkelig overrasket i år.</p>
      <p>Nå er han nominert til <a href="https://www.eliteserien.no/nyheter/de-nominerte-til-arets-trener-2019">«Årets trener» i Eliteserien</a>.</p>
      <h3>Tøff konkurranse</h3>
      <p>Berntsen får tøff konkurranse av Vikings Bjarne Berntsen og Moldes Erling Moe.</p>
      <p>Moe har ledet Molde til suverent seriegull i sin første sesong som hovedtrener i Eliteserien, mens Berntsen de to siste sesongene har snudd Viking på hodet. Etter nedrykket i 2017 ble det opprykk på direkten i fjor og i år har Berntsen tatt Viking tilbake til toppen av norsk fotball og ledet laget til cupfinalen.</p>
      <p>I fjor var det Ranheim-trener Svein Maalen som vant prisen.</p>
      <h3>Bohinen, Landro og Isnes</h3>
      <p>De nominerte til «Årets trener» i 1. divisjon er disse:</p>
      <ul>
        <li>Steffen Landro, Nest-Sotra</li>
        <li>Jørgen Isnes, KFUM</li>
        <li>Lars Bohinen, Aalesunds FK</li>
      </ul>
      <p>Landro, som nå har signert for Sandnes Ulf, ledet Nest-Sotra til en 7. plass etter å ha blitt fratatt fire poeng for manglende økonomistyring. Med disse fire poengene, hadde Nest-Sotra vært klar for kvalikspill til Eliteserien. Isnes har ledet nyopprykkede «Kåffa» til kvalikplass med et ungt og spennende lag, mens Bohinens Aalesund har satt ny poengrekord i 1. divisjon og sust rett opp til Eliteserien på dominant vis.</p>
      <p>De nominerte til «Årets trener» i Toppserien er disse:</p>
      <ul>
        <li>Hege Riise, LSK Kvinner</li>
        <li>Steinar Lein, Trondheims-Ørn</li>
        <li>Monica Knudsen, Vålerenga</li>
      </ul>
      <p>Hege Riise ledet LSK Kvinner til nok et seriegull og har også ført laget til NM-finalen.</p>
      <h4>Disse satt i juryen</h4>
      <p>
        <i>
          <b>Eliteserien og 1. divisjon:</b>
        </i>
      </p>
      <p>Erik Solér (Norsk Toppfotball)</p>
      <p>Tor Ole Skullerud (tidligere topptrener, nå ekspert i Eurosport)</p>
      <p>Kenneth Fredheim (kommentator Eurosport)</p>
      <p>Knut Espen Svegaarden (journalist VG)</p>
      <p>Pål Arne Johansen (G19-landslagstrener)</p>
      <p>Amund Lutnæs (kommentator Eurosport)</p>
      <p>
        <b>Toppserien:</b>
      </p>
      <p>Alexander Strauss (U23-landslagstrener) Sindre Vian, kommentator for Amedia og skribent for Toppfotball Kvinner Knut Andreas Stenseth, Østlandets Blad Olav Traaen, NRK Morten Morisbak Skjønsberg, NRK</p>
    </article>
  </body>
</html>