<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/reguli-alegerea-jucariilor-potrivite-copil-326077.html"/>
    <meta property="og:site_name" content="Observator"/>
    <meta property="article:published_time" content="2019-11-18T13:07:00+00:00"/>
    <meta property="og:title" content="5 reguli în alegerea jucăriilor potrivite pentru copilul tău"/>
    <meta property="og:description" content="Chiar dacă jucăriile pentru copii sunt regăsite atât în magazinele online, cât și în cele fizice, alegerea potrivită a acestora a devenit din ce în ce mai dificilă. Așa cum știi, cele mai bune jucării nu sunt întotdeauna și cele mai..."/>
  </head>
  <body>
    <article>
      <h1>5 reguli în alegerea jucăriilor potrivite pentru copilul tău</h1>
      <address><time datetime="2019-11-18T13:07:00+00:00">18 Nov 2019, 13:07</time> by <a rel="author">Redactia Observator</a></address>
      <p>
        <b>
          <b>Chiar dacă jucăriile pentru copii sunt regăsite atât în magazinele online, cât și în cele fizice, alegerea potrivită a acestora a devenit din ce în ce mai dificilă. Așa cum știi, cele mai bune jucării nu sunt întotdeauna și cele mai spectaculoase, motiv pentru care este indicat să alegi modelele care stimulează întotdeauna imaginația copilului și care îi stârnesc curiozitatea.</b>
        </b>
      </p>
      <p>Care sunt, totuși, criteriile de care trebuie să ții cont atunci când cumperi jucăriile pentru cei mici? Află, din articolul nostru, ce poți lua în considerare atunci când privești o jucărie, pentru a fi convins că li se potrivește celor mici.</p>
      <h3>Alegerea jucăriilor în funcție de culoare</h3>
      <p>Surprinzător sau nu, cei mai mulți părinți aleg jucăriile în funcție de sexul copilului. Astfel, limitează alegerea culorilor pentru jucării la roz sau roșu pentru fetițe și la albastru, verde sau negru pentru băieței. Pentru a-i învăța pe cei mici o gamă mai variată de culori și pentru a afla care sunt nuanțele care le plac cel mai mult, este indicat să le pui la dispoziție jucării cât mai colorate. Vei fi uimit când vei vedea câte lucruri noi pot să învețe copiii dintr-o jucărie multicoloră, așa că poți profita de ocazie și poți achiziționa jucării colorate, care nu se limitează doar la câteva nuanțe. Dacă fetița ta preferă să colecționeze păpuși, poți adăuga la colecția ei și câteva <a href="https://www.jadflamande.ro/figurine-comansi/">figurine Comansi</a>, pictate manual și îmbrăcate în rochițe de diferite culori.</p>
      <h3>Alegerea jucăriilor în funcție de model</h3>
      <p>Atunci când cumperi jucării pentru cei mici, trebuie să ții cont și de vârsta acestora, pentru a alege modelele potrivite. Din acest motiv, trebuie să optezi pentru o gamă mai variată de jucării, care să-i stimuleze. Dacă bebelușilor le poți oferi jucării care fac zgomote, iar copiii de 3 ani vor fi încântați de cuburi sau animăluțe din pluș, pentru copiii mai mari, acestea nu vor reprezenta soluții spre care te poți îndrepta. Atunci când cumperi jucării online de pe jadflamande.ro sau din magazinele fizice, ține cont de recomandarea producătorilor în ceea ce privește vârsta pentru care sunt create jucăriile. În acest fel, vei avea certitudinea că cei mici nu se vor plictisi de jucăriile primite cadou și pot avea ceva nou de învățat, în fiecare zi.</p>
      <h3>Alegerea jucăriilor în funcție de scop</h3>
      <p>În achiziționarea jucăriilor potrivite pentru copilul tău, ține întotdeauna cont de scopul pentru care le cumperi. În acest fel, nu vei fi nevoit să vezi cum cel mic doar privește jucăria, după care uită de ea. Îți dorești să cumperi jucării care să-l adoarmă, să-l țină treaz sau să-l liniștească, în momentele mai agitate? Dacă ai un scop clar, poți alege jucării interactive pentru copii, jucării care scot diverse zgomote sau jucării care scot sunete albe, ideale pentru a-i liniști pe cei mici.</p>
      <h3>Alegerea jucăriilor în funcție de siguranță</h3>
      <p>Un alt criteriu important în alegerea jucăriilor potrivite ține de respectarea regulilor de siguranță în folosirea lor. Pentru că cei mici pot fi tentați să bage în gură toate obiectele din jurul lor, în special atunci când sunt bebeluși, jucăriile nu trebuie să îi zgârie sau să le provoace răni. În acest caz, sunt recomandate jucăriile fără colțuri ascuțite sau accesorii care să rănească și modele care nu conțin piese mici, ușor de înghițit.</p>
      <h3>Alegerea jucăriilor în funcție de material</h3>
      <p>Nu în ultimul rând, jucăriile ideale pentru copii pot fi alese și în funcție de materialul din care sunt confecționate. Pentru copiii mai mici, cu vârsta cuprinsă între 1-3 ani, jucăriile trebuie să fie de dimensiuni reduse și rezistente, astfel încât să poată fi manevrate cu ușurință. Sunt indicate jucăriile din cauciuc, care scot zgomote și sunt ușoare, cu care cei mici se pot juca cât este ziua de lungă. Mai mult, cărticelele moi sau cercurile colorate pot fi alternative de efect, prin care cei mici își pot consuma energia și își pot dezvolta îndemânarea. La fel de utile vor fi și cuburile din lemn, datorită faptului că sunt practice, rezistente și utile pentru dezvoltarea motrică și senzorială a copiilor. Dacă ai un bebeluș, din colecția sa de jucării nu trebuie să lipsească jucăriile cu lumini, care îl vor binedispune.</p>
      <p>Deși alegerea jucăriilor pentru copii nu reprezintă o sarcină ușoară, poți ține cont de criteriile prezentate mai sus, astfel încât să faci alegerea potrivită pentru distracția și dezvoltarea celor mici.</p>
    </article>
  </body>
</html>