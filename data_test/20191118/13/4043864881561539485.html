<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/18/7232319/"/>
    <meta property="og:site_name" content="Українська правда"/>
    <meta property="article:published_time" content="2019-11-18T13:55:00+00:00"/>
    <meta property="og:title" content="У ДБР створили підрозділ, який займеться справами Майдану"/>
    <meta property="og:description" content="У Державному бюро розслідувань створили підрозділ з розслідування злочинів, вчинених під час масових протестів у 2013-2014 роках на Майдані."/>
  </head>
  <body>
    <article>
      <h1>У ДБР створили підрозділ, який займеться справами Майдану</h1>
      <address>
        <time datetime="2019-11-18T13:55:00+00:00">18 Nov 2019, 13:55</time>
      </address>
      <p>У Державному бюро розслідувань створили підрозділ з розслідування злочинів, вчинених під час масових протестів у 2013-2014 роках на Майдані.</p>
      <p><b>Джерело:</b> <a href="https://web.telegram.org/#/im?p=@truba_roman">Telegram</a>-канал директора ДБР Романа Труби</p>
      <p><b>Дослівно:</b> "Ми відібрали кращих, професійних слідчих, які ефективно працюватимуть над "справами Майдану" далі.<br/><br/>Як тільки ГПУ завершить усі процесуальні дії та передасть нам матеріали кримінальних проваджень, слідчі приступлять до роботи".</p>
      <p><b>Що було раніше: </b>4 листопада Труба поскаржився, що через <a href="https://www.pravda.com.ua/news/2019/11/4/7230931/">нестачу слідчих</a> розслідування справ Майдану, які передадуть ДБР із прокуратури, затягнуться. </p>
      <p>Він пояснив, що закон обмежує кількість працівників, які можуть працювати в ДБР – 1500 людей по всій Україні разом зі слідчими, оперативниками та держслужбовцями.</p>
      <p>Тоді Труба повідомив, що розслідувати справи Майдану у ДБР буде окремий підрозділ, але якщо його сформують з чинних слідчих, то це сповільнить розслідування в інших провадженнях.</p>
      <p>Він закликав ВР прийняти зміни до закону про ДБР, якими скасовується гранична чисельність працівників бюро; запроваджується спрощена конкурсна процедура для слідчих ГПУ, які розслідуватимуть "справи Майдану".</p>
      <p>
        <b>Нагадаємо:</b>
      </p>
      <ul>
        <li>20 листопада ГПУ завершує досудове розслідування у всіх кримінальних провадженнях. Після цього вони мають 3 місяці для того, щоб їх передати ДБР. Наразі в прокуратурі триває інвентаризація матеріалів.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/17/7232207/"/>
        <a href="https://www.pravda.com.ua/news/2019/11/16/7232190/"/>
        <a href="https://www.pravda.com.ua/news/2019/11/6/7231179/"/>
      </related>
    </article>
  </body>
</html>