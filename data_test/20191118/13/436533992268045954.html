<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/region/268342.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-11-18T13:13:00+00:00"/>
    <meta property="og:title" content="Універсальні «лікарі» українського війська"/>
    <meta property="og:description" content="В селищі Десна Чернігівської області на базі 205-го Центру тактичної медицини завершили навчання військовослужбовці-курсанти за новим фахом - бойовий медик взводу."/>
  </head>
  <body>
    <article>
      <h1>Універсальні «лікарі» українського війська</h1>
      <address>
        <time datetime="2019-11-18T13:13:00+00:00">18 Nov 2019, 13:13</time>
      </address>
      <p>
        <b>В селищі Десна Чернігівської області на базі 205-го Центру тактичної медицини завершили навчання військовослужбовці-курсанти за новим фахом - бойовий медик взводу.</b>
      </p>
      <p>Такі курси проходять вже третій рік поспіль. Слухачі навчалися тут надавати домедичну допомогу на основі американського стандарту 68W (Combat Medic).</p>
      <p>Бойовий медик взводу - це молодший медичний спеціаліст без обов’язкової медичної освіти. Особливість такої підготовки полягає в тому, що основна відповідальність за надання першої медичної допомоги і стабілізацію постраждалого,  стан його здоров’я тощо покладатиметься безпосередньо на фахівця такого рівня.<br/>Проходження такого курсу забезпечує не лише професійну підготовку курсантів, але і фізичне та психологічне навантаження на медиків в бою.  Головна мотивація для бойових медиків – бажання рятувати життя воїнів в будь-яких умовах. <br/>Раніше ця ланка надання медичної допомоги фактично була відсутня у війську, але завдяки функціонуванню Центру – суттєво підвищуються шанси на порятунок життя українських захисників на фронті.<br/>Випускний іспит для бойових медиків проводився за участі американських та канадських інструкторів, які мають величезний досвід в цій сфері.<br/>Водночас, на підсумкове заняття завітала і делегація Збройних Сил Канади. Українські військові та закордонні колеги під час зустрічі  обговорювали перспективу подальшого співробітництва та набуття іноземного досвіду підготовки бойових медиків в майбутньому.<br/>В перспективі планується також готувати високопрофесійних інструкторів,  що в свою чергу дозволить збільшити кількість своєчасно підготовлених бойових медиків, яких наразі так потребує українська армія.<br/><i><b><br/></b></i><i><b>Ігор Березинський,<br/>спеціальний кореспондент (м.Чернігів)<br/>Інформагентства МО України «АрміяInform»</b></i></p>
      <slideshow>
        <figure>
          <img src="http://newvv.net/images/stories/photoreport/resized/358/1574075590_1.jpg"/>
        </figure>
        <figure>
          <img src="http://newvv.net/images/stories/photoreport/resized/358/1574075592_2.jpg"/>
        </figure>
        <figure>
          <img src="http://newvv.net/images/stories/photoreport/resized/358/1574075594_3.jpg"/>
        </figure>
        <figure>
          <img src="http://newvv.net/images/stories/photoreport/resized/358/1574075596_4.jpg"/>
        </figure>
        <figure>
          <img src="http://newvv.net/images/stories/photoreport/resized/358/1574075599_5.jpg"/>
        </figure>
      </slideshow>
    </article>
  </body>
</html>