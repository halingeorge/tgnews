<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/18/tomeg-a-jegvarazs-2-londoni-vilagpremierjen"/>
    <meta property="og:site_name" content="euronews"/>
    <meta property="article:published_time" content="2019-11-18T13:48:13+00:00"/>
    <meta property="og:title" content="Tömeg a Jégvarázs 2 londoni világpremierjén"/>
    <meta property="og:description" content="A Jégvarázs után itt a Jégvarázs 2, a Disney újabb animációs családi mozija."/>
  </head>
  <body>
    <article>
      <h1>Tömeg a Jégvarázs 2 londoni világpremierjén</h1>
      <address><time datetime="2019-11-18T13:48:13+00:00">18 Nov 2019, 13:48</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/30/66/98/1280x720_cmsv2_ac6d0742-df58-520f-b4cf-f55516540272-4306698.jpg"/>
      </figure>
      <p>A Jégvarázs után itt a Jégvarázs 2, a Disney újabb animációs családi mozija. Ismét egy megfejtendő rejtély adja a feszültséget: vajon miért kapott Elza varázserőt születésekor? Miközben a választ keresi, az igazság a királyságra is veszélyt jelent. Anna, Kristoff, Olaf és Sven társaságában veszélyes, ám emlékezetes útra indul.</p>
      <p>A Jégvarázs 2. londoni világpremierjén rajongók tömege várta a figurák hangjait alakító színészeket.</p>
      <p>Idina Menzel színész- és énekesnő Elsának kölcsönzi hangját. Szerinte már az is nagyszerű, hogy egy film két fő karaktere nő, illetve lány. A köztük lévő erős szeretet feltölti a nézőt, végre nem egy férfi felé irányuló szerelem, hanem az egymás iránti szeretet lehet a fókuszban, hiszen ez segít, amikor az igazságot keressük a világban.</p>
      <p>A Jégvarás első része igazi kasszasiker volt, több mint 1,2 milliárd dollár bevételt hoztak a jegyeladások, illetve a film zenéje. Az Idina Menzel által énekelt dalt csaknem kétmilliárdan nézték meg a YouTube-on.</p>
      <p>Josh Gad Olaf hangja. A színész emlékeztet, hogy a mesékben hagyományosan van egy sármos herceg, aki egyben jótevő is. Hiszen ki mástól lehetne hitelesebb a szerelem igaz csókja, mint attól, aki megvédi vagy megmenti a nőt. A Jégvarázsnak már az előző részében is nagy jelentősége volt a testvéri és baráti szeretetnek, ami minden korú nézőnek sokat mond, egyben önbizalomépítő.</p>
      <p>A Jégvarázs újabb epizódját sajtóhírek szerint a kritika nem fogadta hűvösen.</p>
      <p>Magyarországon november 21-től vetítik a mozik.</p>
    </article>
  </body>
</html>