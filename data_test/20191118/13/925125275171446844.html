<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/p-guardiolos-agentas-pepas-yra-laimingas-man-city-klube/73265"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-18T13:57:19+00:00"/>
    <meta property="og:title" content="P. Guardiolos agentas: &quot;Pepas yra laimingas &quot;Man City&quot; klube&quot;"/>
    <meta property="og:description" content="Pepo Guardiolos agentas bent laikinam pristabdė kalbas apie jo galimą sugrįžimą į Miuncheno &quot;Bayern&quot; klubą."/>
  </head>
  <body>
    <article>
      <h1>P. Guardiolos agentas: "Pepas yra laimingas "Man City" klube"</h1>
      <address>
        <time datetime="2019-11-18T13:57:19+00:00">18 Nov 2019, 13:57</time>
      </address>
      <p>Pepo Guardiolos agentas bent laikinam pristabdė kalbas apie jo galimą sugrįžimą į Miuncheno "Bayern" klubą.</p>
      <p>Vokietijos žiniasklaidoje pastaruoju metu pasirodė pranešimai, kad be vyriausiojo trenerio likę bavarai artėjančią vasarą į šią pozicją vilios grįžti kataloną, nors ir šis su "Man City" dar turi daugiau nei pusantrų metų galiojantį kontraktą.</p>
      <p>Pasak stratego agento, į tokias kalbas jo klientas paprasčiausiai nereaguoja.</p>
      <p>"Kalbėjau su Pepu praėjusią savaitę ir niekas nėra pasikeitę", – atskleidė Josepas Maria Orobitgas. – Jis jaučiasi puikiai "Man City" klube bei pačiame Mančesteryje. Jo kontraktas su klubu galioja iki 2021 metų vasaros".</p>
      <p>"Niekas, išskyrus žiniasklaidą, nesusisiekė su manimi dėl Pepo ateitis. Galiu pasakyti tik tiek, kad futbole aiškaus scenarijaus nėra", – pridūrė agentas.</p>
    </article>
  </body>
</html>