<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/18/gazprom-napravyv-naftogazu-ofitsijnu-propozytsiyu-shhodo-tranzytu-gazu-yaki-umovy/"/>
    <meta property="og:site_name" content="Рубрика"/>
    <meta property="article:published_time" content="2019-11-18T13:33:21+00:00"/>
    <meta property="og:title" content="Газпром направив Нафтогазу офіційну пропозицію щодо транзиту газу: які умови"/>
    <meta property="og:description" content="“Газпром” 18 листопада направило за підписом голови правління Олексія Міллера на адресу “Нафтогаз України” офіційну пропозицію щодо продовження терміну дії наявного контракту або укладення нового договору про транзит газу через територію України терміном на один рік з урахуванням прогнозного попиту європейських покупців на газ на 2020 рік. Передає Інтерфакс. У пропозиції “Газпрому” зазначено, що необхідними […]"/>
  </head>
  <body>
    <article>
      <h1>Газпром направив Нафтогазу офіційну пропозицію щодо транзиту газу: які умови</h1>
      <address><time datetime="2019-11-18T13:33:21+00:00">18 Nov 2019, 13:33</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/06/9db5859c10c9178892885126d3536e1c22e8c511-860x580-c-1.jpg"/>
      </figure>
      <p>
        <b>
          <b>“Газпром” 18 листопада направило за підписом голови правління Олексія Міллера на адресу “Нафтогаз України” офіційну пропозицію щодо продовження терміну дії наявного контракту або укладення нового договору про транзит газу через територію України терміном на один рік з урахуванням прогнозного попиту європейських покупців на газ на 2020 рік.</b>
        </b>
      </p>
      <p>Передає<a href="https://ua.interfax.com.ua/news/economic/625289.html"> Інтерфакс.</a></p>
      <p>У пропозиції “Газпрому” зазначено, що необхідними умовами продовження діючого контракту або укладення нового договору є відмова обох сторін від усіх взаємних претензій у міжнародному арбітражі й припинення всіх судових розглядів, йдеться в повідомленні управління інформації монополії.</p>
      <p>Крім того, серед умов перераховано: скасування рішення Антимонопольного комітету України про накладення на “Газпром” штрафу за нібито “порушення економічної конкуренції”; відкликання клопотання “Нафтогазу України” про ініціювання Європейською Комісією розслідування проти російської компанії.</p>
      <p>“Газпром” також очікує позиції української сторони щодо її готовності напряму купляти російський газ із 2020 року.</p>
      <p>“Копії офіційної пропозиції направлено міністру енергетики та довкілля України Олексію Оржелю та заступнику голови Європейської Комісії Марошу Шефчовичу”, – уточнює “Газпром”.</p>
      <p>
        <a href="https://rubryka.com/2019/11/12/u-naftogazi-rozpovily-shho-stanetsya-yakshho-kontraktu-z-rosiyeyu-ne-bude/">У Нафтогазі розповіли що станеться, якщо контракту з Росією не буде.</a>
      </p>
    </article>
  </body>
</html>