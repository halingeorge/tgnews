<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/proyekt-pidozri-petru-poroshenku-tse-rosiyske-zamovlennya-advokat/"/>
    <meta property="og:site_name" content="Прямий"/>
    <meta property="article:published_time" content="2019-11-18T13:34:00+00:00"/>
    <meta property="og:title" content="&quot;Проєкт підозри&quot; Петру Порошенку - це російське замовлення - адвокат"/>
    <meta property="og:description" content="Так званий &quot;проєкт підозри&quot;, яку Державне бюро розслідувань підготувало п'ятому президенту України Петру Порошенку є російським замовленням. Про це в"/>
  </head>
  <body>
    <article>
      <h1>"Проєкт підозри" Петру Порошенку - це російське замовлення - адвокат</h1>
      <address>
        <time datetime="2019-11-18T13:34:00+00:00">18 Nov 2019, 13:34</time>
      </address>
      <p>
        <b>Так званий "проєкт підозри", яку Державне бюро розслідувань підготувало п'ятому президенту України Петру Порошенку є російським замовленням.</b>
      </p>
      <p>Про це в ефірі <b>"Прямого"</b> заявив адвокат <b>Ігор Головань.</b></p>
      <p>"З травня місяця пан Портнов і пан Труба здійснюють спецоперацію в інтересах держави-агресора, яка переважно відбувається у медіа, в інтернеті. Тобто, це не юридична історія, а медійна, яка спрямована на те, щоб хоч якось зашкодити репутації п'ятого президента Порошенка і сприяти інтересам Росії", - сказав правозахисник.</p>
      <p>Головань нагадав, що ініціатором справ щодо дій українських моряків у Керченській протоці, а також нібито незаконних наказів п'ятого президента України, був Андрій Портнов.</p>
      <p>"Усе почалося з того, що Портнов написав заяву по справі українських моряків. Досі ця справа йде. Ми знаємо, що ДБР отримало доступ до стратегічних планів ЗСУ, а також призначило експертизу щодо оцінки діям наших моряків, які були захоплені РФ. Також було вкинуто більше десятка абсурдних заяв. І весь цей бруд цікавить ДБР на чолі з Портновим", - наголосив адвокат.</p>
      <p>Головань підкреслив, що наразі ДБР ухиляється від розгляду клопотань щодо закриття справ проти Порошенка як юридично необґрунтованих.</p>
      <p>"Оскільки пан Труба весь час озвучував, що ці справи якось пов'язані з Порошенком. Оскільки п'ятий президент ніколи не мав іншого статусу у цих справах, окрім як свідка, то ми почали спиратися на рішення Європейського суду з прав людини щодо закриття всіх проваджень як юридично необґрунтованих. Адже відсутній не лише склад злочину, але навіть подія злочину. Звичайно, ДБР ухиляється від розгляду наших клопотань, але суди приймають рішення і зобов'язують розглянути ці клопотання", - зауважив правозахисник.</p>
      <p>Детальніше дивіться у відео:</p>
      <figure>
        <iframe src="https://www.youtube.com/embed/ByN9Nv60O_E" width="640" height="360" data-service="Youtube" scrolling="no"/>
      </figure>
      <p>Раніше адвокат п'ятого президента України Петра Порошенка Ігор Головань написав, що <a href="https://prm.ua/advokat-poroshenka-vidreaguvav-na-tak-zvanu-pidozru-konvulsii-trubi-pered-vidstavkoyu/">так звана "підозра", виставлена в телеграмі заступником глави адміністрації Януковича Андрієм Портновим, а згодом скопійована прес-службою ДБР, є нічим іншим як російським замовленням на завдання шкоди репутації п'ятого президента, а також спробою перешкодити Петру Порошенку провести ряд зустрічей з іноземними лідерами на саміті Європейської народної партії у Хорватії та на безпековому форумі в Галіфаксі (Канада).</a></p>
      <p>Нагадаємо, <a href="https://prm.ua/genprokuror-porushuye-konstitutsiyu-bezpidstavnimi-zayavami-pro-poroshenka-golovan/">адвокат п'ятого президента України Петра Порошенка Ігор Головань закликав генерального прокурора Руслана Рябошапку не порушувати Конституцію натяками про справи, де Порошенко "може мати інший статус, не свідка".</a></p>
      <p>Раніше Ігор Головань заявив, що <a href="https://prm.ua/dbr-z-velikim-entuziazmom-rozsliduye-bezdokazovi-zayavi-portnova-golovan/">ДБР дуже прихильно відноситься до бездоказових заяв глави Адміністрації президента часів Януковича Андрія Портнова проти п'ятого президента України Петра Порошенка.</a></p>
      <related>
        <h4>Схожі новини</h4>
        <a href="https://prm.ua/pid-krasivimi-gaslami-pro-borotbu-z-feykami-yde-nastup-na-ukrayinskiy-informatsiyniy-prostir-rozenko/"/>
        <a href="https://prm.ua/proekt-pidozri-dbr-ye-politichnim-peresliduvannyam-poroshenka-na-dogodu-rosiyi-friz/"/>
        <a href="https://prm.ua/proyekt-povidomlennya-pro-pidozru-poroshenku-ye-sproboyu-revanshu-parubiy/"/>
      </related>
    </article>
  </body>
</html>