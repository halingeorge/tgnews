<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2820468-razumkov-skazav-koli-rada-moze-rozglanuti-zakonoproekt-pro-dbr.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T13:21:00+00:00"/>
    <meta property="og:title" content="Разумков сказав, коли Рада може розглянути законопроєкт про ДБР"/>
    <meta property="og:description" content="Голова Верховної Ради Дмитро Разумков вважає малоймовірною можливість скликати позачергове засідання парламенту з метою ухвалення закону про удосконалення роботи Державного бюро розслідувань."/>
  </head>
  <body>
    <article>
      <h1>Разумков сказав, коли Рада може розглянути законопроєкт про ДБР</h1>
      <h2>Голова Верховної Ради Дмитро Разумков вважає малоймовірною можливість скликати позачергове засідання парламенту з метою ухвалення закону про удосконалення роботи Державного бюро розслідувань.</h2>
      <address>
        <time datetime="2019-11-18T13:21:00+00:00">18 Nov 2019, 13:21</time>
      </address>
      <p>Про це спікер сказав під час брифінгу 18 листопада, повідомляє кореспондент Укрінформу.</p>
      <p>"Я вважаю, що це мало реалістично. Краще його (закон про<a href="https://www.ukrinform.ua/tag-derzburo-rozsliduvan"> ДБР</a> - ред.) було прийняти в п'ятницю (15 листопада - ред.), а не брати "Різне", оголошувати перерву, тобто робити все для того, щоб затягнути цей процес. Сьогодні зібрати позачергове засідання буде достатньо важко, народні депутати зараз працюють на округах, наступний тиждень - це робота в комітетах, що теж є важливою складовою діяльності народних депутатів, щоб підготувати законопроєкти до розгляду на пленарному тижні. Але я дуже сподіваюсь, що у вівторок, у перший робочий день Верховної Ради у форматі пленарного засідання (3 грудня - ред.), ми дорозглянемо цей законопроєкт, і він нарешті стане законом", - зазначив Разумков.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2820388-golova-sejmu-zaprosiv-razumkova-vidvidati-litvu.html">Голова Сейму запросив Разумкова відвідати Литву</a>
      </blockquote>
      <p>При цьому спікер висловив сподівання, що ніхто з депутатів не буде брати перерву.</p>
      <p>Як повідомляв Укрінформ, Комітет Верховної Ради з питань правоохоронної діяльності у середу, 13 листопада, підтримав поправку до законопроєкту 2116 "Про внесення змін до Закону України "Про Державне бюро розслідувань" щодо удосконалення діяльності Державного бюро розслідувань", яка передбачає перезапуск ДБР.</p>
    </article>
  </body>
</html>