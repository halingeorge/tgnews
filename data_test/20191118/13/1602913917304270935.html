<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/cum-explica-premierul-orban-prabusirea-euro-deficitul-comercial-duce-la-erodarea-leului-in-raport-cu-euro-cum-poate-fi-stopat-procesul-18592075"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T13:15:31+00:00"/>
    <meta property="og:title" content="Cum explica premierul Orban prăbuşirea Euro: Deficitul comercial duce la erodarea leului în raport cu euro. Cum poate fi stopat procesul"/>
    <meta property="og:description" content="Premierul Ludovic Orban a declarat, luni, că deficitul comercial pune presiune pe cursul de schimb şi duce la erodarea leului în raport cu euro, proces ce se întâmplă de când a venit PSD la guvernare. Şeful Executivului a adăugat că procesul poate fi stopat prin reechilibrarea anumitor factori."/>
  </head>
  <body>
    <article>
      <h1>Cum explica premierul Orban prăbuşirea Euro: Deficitul comercial duce la erodarea leului în raport cu euro. Cum poate fi stopat procesul</h1>
      <address>
        <time datetime="2019-11-18T13:15:31+00:00">18 Nov 2019, 13:15</time>
      </address>
      <p>Premierul Ludovic Orban a declarat, luni, că deficitul comercial pune presiune pe cursul de schimb şi duce la erodarea leului în raport cu euro, proces ce se întâmplă de când a venit PSD la guvernare. Şeful Executivului a adăugat că procesul poate fi stopat prin reechilibrarea anumitor factori.</p>
      <p>„Întotdeauna cursul de schimb este un rezultat al unei situaţii economice. Atât timp cât există un deficit comercial de aproape 18 miliarde de euro, iar deficitul comercial a crescut an de an, în 2017, 2018, 2019, datorită unei politici de nestimulare a volumului de servicii şi produse realizate intern şi în acelaşi timp, de stimulare a unei cereri, prin creşteri artificiale de venit, care nu au în spate realitatea economică, s-a adâncit acest deficit comercial. Acest deficit comercial normal că pune o presiune foarte mare asupra cursului de schimb şi duce la o erodare, erodarea leului în raport cu euro este un proces care se întâmplă de când a venit PSD la guvernare”, a spus Ludovic Orban.</p>
      <p>Premierul a vorbit şi despre cum poate fi stopat acest proces de erodare al leului.</p>
      <p>„Nu poate fi stopat decât în măsura în care se reechilibrează mai mulţi factori: balanţa comericală, se reface echilibrul bugetar, pentru că inclusiv creşeterea deficitului bugetare generează o presiune suplimentară asupra cursului de schimb şi oricât poate BNR să intervină în susţinerea leului, până la urmă, există o tendinţă ca să ducă spre realitatea economică”, a subliniat Orban.</p>
    </article>
  </body>
</html>