<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obrazovanie/2019/11/18/fandykova-s-cel-da-niama-uchilishte-bez-fizkulturen-salon.430007"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T13:58:00+00:00"/>
    <meta property="og:title" content="Фандъкова с цел: Да няма училище без физкултурен салон!"/>
    <meta property="og:description" content="Инвестират се 20 млн. лв. на година за нови училища и градини | Dnes.bg"/>
  </head>
  <body>
    <article>
      <h1>Фандъкова с цел: Да няма училище без физкултурен салон!</h1>
      <h2>Инвестират се 20 млн. лв. на година за нови училища и градини</h2>
      <address><time datetime="2019-11-18T13:58:00+00:00">18 Nov 2019, 13:58</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000252105-middle.jpg"/>
        </figure>
        <p>Снимка: БТА</p>
        <p>1<a href="https://www.dnes.bg/obrazovanie/2019/11/18/fandykova-s-cel-da-niama-uchilishte-bez-fizkulturen-salon.430007,image2#photo">2</a><a href="https://www.dnes.bg/obrazovanie/2019/11/18/fandykova-s-cel-da-niama-uchilishte-bez-fizkulturen-salon.430007,image3#photo">3</a><a href="https://www.dnes.bg/obrazovanie/2019/11/18/fandykova-s-cel-da-niama-uchilishte-bez-fizkulturen-salon.430007,image4#photo">4</a><a href="https://www.dnes.bg/obrazovanie/2019/11/18/fandykova-s-cel-da-niama-uchilishte-bez-fizkulturen-salon.430007,image5#photo">5<br/></a>Една от важните задачи на Столичната община беше и остава да направим така, че да няма училище без физкултурен салон. На път сме да реализираме този приоритет, заедно със строителството на нови училищни сгради, заяви столичният кмет Йорданка Фандъкова.</p>
        <p>Тя провери изграждането на нова сграда за разширение към 64 Основно училище "Цар Симеон Велики", предаде "Фокус".</p>
        <related>
          <a href="https://www.dnes.bg/mestni-izbori-19/2019/10/01/fandykova-rabotim-za-digitalizaciia-na-obshtinskite-uslugi.424704"/>
        </related>
        <p>"Цялостното строителство на нова училищна сграда в кв. "Симеоново" е на своя финал. Очаква се на 5 декември да приключи, както е по договор и след това сградата да бъде въведена в експлоатация. С нетърпение се очаква от директора на училището, както и от учителите и децата. Досега те са карали часовете по физкултура в класните стаи. Сградата е модерна и с всички мерки за енергийна ефективност", обясни Фандъкова.</p>
        <p>Тя допълни, че в училището има 311 деца, които ще могат да минат в една смяна – нещо, което са заложили в програмата, за да не се налага децата да стават в 5.00 часа за училище. По думите ѝ за нея образованието е най-важният приоритет.</p>
        <p>"Около 20 млн. лв. средно на година инвестираме в строителството на нови сгради за детски градини и училища. Искам да поздравя правителството за вече заложената програма от 70 млн. лв. в проекта за бюджет за следващата година, от който ще се възползваме веднага. В момента се строят 10 нови детски градини и са заложени още 8 за година", каза още Фандъков.</p>
      </anchor>
    </article>
  </body>
</html>