<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_lvovi_susidy_pryzovnyka_napaly_na_pratsivnykiv_viyskkomatu_331004.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T13:13:00+00:00"/>
    <meta property="og:title" content="У Львові сусіди призовника напали на працівників військкомату"/>
    <meta property="og:description" content="Сьогодні, 18 листопада, під час здійснення заходів з оповіщення громадян призовного віку по вулиці Татарській 2а м.Львова було здійснено напад на військовослужбовця Сихівського районного військового комісаріату."/>
  </head>
  <body>
    <article>
      <h1>У Львові сусіди призовника напали на працівників військкомату</h1>
      <h2>Сьогодні, 18 листопада, під час здійснення заходів з оповіщення громадян призовного віку по вулиці Татарській 2а м.Львова було здійснено напад на військовослужбовця Сихівського районного військового комісаріату.</h2>
      <address>
        <time datetime="2019-11-18T13:13:00+00:00">18 Nov 2019, 13:13</time>
      </address>
      <figure>
        <img src="https://galinfo.com.ua/media/gallery/intxt/p/o/pobyly_pobyttia.jpg"/>
        <figcaption>Фото ілюстративне</figcaption>
      </figure>
      <p>За інформацією <a href="https://www.facebook.com/oblviyskomat/?__tn__=kC-R&amp;eid=ARAsELeZQDm1RTNDgs63yCU3lGm0mig_onrZarHJcx1ZoTvgFeIKP7Q4AVZjHsvJBTVtYRzIwKh51wta&amp;hc_ref=ARScYdQ2VZOgQrPFo3uBLpo0kTgvEdBEex5LLhOWwVv9w7Qu1WXW7Ts3n-cqIOkR9Jw&amp;fref=nf&amp;__xts__%5B0%5D=68.ARCxumxEyLHGih_Iste2rOJNWA0nakKJZAqO9J_1HCik6SZxqT0S62x-lV6sLD-D9ru81m7Nqg3PDZgex4LUUvnmywo9HQH9aRCw4Iv7_OliHd8WLrK2nV6ECZOZslpUTKUlh8C-AVkiC3GoRVqCufaSKxk5gu9f4_HwABAXBrUClZ9yOvUvtdizEXFQy2GNbUSAo4lZz8zZdZQZv1NA6ce-iRSU_RapWQhQN0-qw8S8yzw8OUYbuSJHyrLs4qQDFKUh3BGXxzzHiycVwuAYZ3PtPdpTyGukopr8Nr_PpR1_HkTCUY9daj5UHjndhTKYxAx1ocxvpQP2DnHOYTft70g">Львівського обласного військового комісаріату</a>, під час оповіщення одного із призовників, який не з’являвся у військовий комісаріат, згідно з чинним законодавством, військовослужбовці військкомату вручили повістку громадянину, який мешкає на другому поверсі багатоповерхового будинку. Чоловік, під приводом "взяти особисті речі" повернувся в квартиру і зателефонував своїм друзям, які мешкали на поверх вище.</p>
      <p>Сусід, який спустився був у стані алкогольного сп’яніння. Він запропонував представникам військкомату вийти для бесіди на вулицю. Коли вони спускалися сходами вниз, чоловік завдав офіцеру декілька ударів руками в голову. Після того, як військовослужбовець втратив рівновагу продовжив наносити удари ногами в голову.</p>
      <p>Згодом до бійки долучився колега з тієї самої квартири третього поверху. Побачивши патрульних, які проїжджали повз, кривдники втекли до себе у квартиру та продовжили погрожувати з вікна квартири.</p>
      <p>Особу одного із нападників попередньо встановлено. Військовослужбовець військкомату звернувся із заявою у Галицький райвідділ поліції та у 8-му лікарню м.Львова де йому надали медичну допомогу. Попередньо загрози життю та здоров’ю немає.</p>
      <p>Чим керувався нападник і які правові наслідки даного вчинку встановлюватиме поліція.</p>
    </article>
  </body>
</html>