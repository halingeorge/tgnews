<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/18/a-natha-akar-meg-a-mensturaciora-is-hatassal-lehet/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-18T13:11:00+00:00"/>
    <meta property="og:title" content="A nátha akár még a mensturációra is hatással lehet"/>
    <meta property="og:description" content="Ne csodálkozz, ha nem jön meg időben…"/>
  </head>
  <body>
    <article>
      <h1>A nátha akár még a mensturációra is hatással lehet</h1>
      <h2>Ne csodálkozz, ha nem jön meg időben…</h2>
      <address><time datetime="2019-11-18T13:11:00+00:00">18 Nov 2019, 13:11</time> by <a rel="author">Cosmopolitan.hu</a></address>
      <p>Alig kapsz levegőt a bedugult orrod miatt, kapar a torkod és köhögsz, ráadásul szinte semmihez nincs energiád – ismerősek ezek a tünetek? Igen, ismét <a href="https://cosmopolitan.hu/egeszseg/2019/09/29/5-dolog-ami-segit-tulelni-az-influenzaszezont/">beköszöntött az influenzaszezon</a>, úgyhogy érdemes előre felkészülni, és megelőzni a betegséget. Már csak azért is jobb elkerülni ezt a betegséget, mert akár a menstruációdra is hatással lehet. Igen jól olvastad! Persze az influenza vírusa <b>nem közvetlenül befolyásolja a ciklusodat</b>, ennél sokkal alattomosabb: sunyi módod <b>a mensiddel járó egyébként is kellemetlen tünetek erősíti fel</b>.</p>
      <p>De lássuk, pontosan hogyan! Ha influenzás vagy, általában <b>rosszabb az étvágyad</b>, rendszertelenül tudsz csak enni és az alvással is gondjaid lehetnek. A betegség tehát<b> fenekestül felforgatja a bioritmusodat</b>. Amennyiben a napi ritmusod felborul, úgy sokkal durvábbnak érezheted a mensiddel járó tüneteket. Ha például egyébként is nehezebben tudsz a vérzésed alatt aludni, akkor az influenza erre sajnos rátesz még egy lapáttal, és még többet fogsz <a href="https://cosmopolitan.hu/body_love/2017/01/26/2-dolog-ami-tilos-ha-felriadsz-ejszaka/">éjszaka az ágyadban forgolódni</a>.</p>
      <p>Azt is érdemes tudnod, hogy mind a menstruáció, mind az influenza hatására könnyen kiszáradhat a szervezeted, ezért, ha éppen betegen jön meg, még jobban <b>oda kell</b> <b>figyelned arra az elegendő folyadékbevitelre</b>.</p>
      <p>De ez még nem minden! Ha megbetegszel, a szervezeted úgy érzékelheti, hogy nem vagy megfelelő állapotban egy terhességez, így <b>az influenza hatására az ovulációd és a menstruációd is késhet</b> kicsit. Ezt a jelenséget az okozza, hogy a betegség során a szervezetedben nagy mennyiségű kortizol hormon (vagyis stresszhomon) szabadul fel, ami hatására a nemi hormonok szintje lecsökken, ami jól meg tudja kavarni a ciklusodat. Mindez nem hangzik túl jól, ugye? Éppen ezért <b>fontos a megelőzés</b>!</p>
    </article>
  </body>
</html>