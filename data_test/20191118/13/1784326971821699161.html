<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/18/meghan-hercegne-masodik-terhesseg/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-18T13:11:00+00:00"/>
    <meta property="og:title" content="Egyre biztosabb, hogy Meghan hercegné ismét terhes"/>
    <meta property="og:description" content="Tudd meg, miért gondolják így egyre többen!"/>
  </head>
  <body>
    <article>
      <h1>Egyre biztosabb, hogy Meghan hercegné ismét terhes</h1>
      <h2>Tudd meg, miért gondolják így egyre többen!</h2>
      <address><time datetime="2019-11-18T13:11:00+00:00">18 Nov 2019, 13:11</time> by <a rel="author">Cosmopolitan.hu</a></address>
      <p><b>Meghan hercegné</b> idén tavasszal adott életet <b>Harry herceggel közös első gyermeküknek</b>, aki a hangzatos <a href="https://cosmopolitan.hu/sztarhirek/2019/11/07/hihetetlen-mi-derult-ki-meghan-es-harry-kisfiarol/">Archie Harrison Mountbatten-Windsor</a> nevet kapta. Nem kellett sok idő, hogy a royal pár elárulja a nyilvánosságnak, <a href="https://cosmopolitan.hu/sztarhirek/2019/11/10/harry-elhintette-hogy-a-masodik-babat-tervezik-meghannel/">hamarosan szeretnének egy újabb babát vállalni</a>, örülnének, ha <b>tovább bővülne a család</b>. Emiatt azóta folyamatosan arról szólnak a pletykák, <a href="https://cosmopolitan.hu/te_te_te/2019/11/11/a-fanok-szerint-ez-a-kep-bizonyitja-hogy-meghan-ismet-terhes/">a hercegné ismét várandós</a>.</p>
      <p>Most azonban úgy tűnik, tényleg lehet valami a dologban. Egyrészt <b>Archie születése óta jó pár hónap eltelt</b>, így nem lehetetlen a dolog, másrészt sokan úgy hiszik, <b>a hercegnét sürgeti az életkora</b>. Meghan ugyanis <b>augusztusban ünnepelte a 38. születésnapját</b>, ami miatt egy kicsit „idős” anyukának számít. Ebben a korban már sok nő számára <b>nehézséget okoz a teherbeesés</b>, később pedig nagyobb eséllyel merülnek fel problémák a várandósság közben.</p>
      <p>A royal család szakértői éppen ezért gondolják úgy, hogy <b>Meghan olyan gyorsan szeretne belevágni a második babaprojektbe</b>, amilyen hamar csak lehet. Ismerősei, barátai beszámolói szerint a hercegné rendkívül <b>elővigyázatos, rendszerető és egészségtudatos</b>, így tuti, hogy nem fogja kivárni az utolsó utáni pillanatot, amikor még lehetősége van babát vállalni. Simán elképzelhető, hogy már most egy második terhesség első hónapjaiban van…</p>
      <p>Mások szerint ugyanakkor <b>Harrynek és Meghannek nem kell sietnie</b>, hiszen Archie baba alig egy évvel az esküvőjük után jött a világra, amiből az következik, hogy a párnak nincsenek egészségügyi gondjai. Ha úgy akarják majd, valószínűleg ismét szinte azonnal érkezik a gólya.</p>
    </article>
  </body>
</html>