<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bir-skandal-daha-asker-selami-215465h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T13:52:25+00:00"/>
    <meta property="og:title" content="Bir skandal daha! Asker selamı..."/>
    <meta property="og:description" content="Yunanistan spor kulüplerinden AEK, bir maç sonrasında asker selamı veren Türk hentbolcu Yunus Özmusul'un sözleşmesinin feshedildiğini resmen duyurdu."/>
  </head>
  <body>
    <article>
      <h1>Bir skandal daha! Asker selamı...</h1>
      <h2>Yunanistan spor kulüplerinden AEK, bir maç sonrasında asker selamı veren Türk hentbolcu Yunus Özmusul'un sözleşmesinin feshedildiğini resmen duyurdu.</h2>
      <address>
        <time datetime="2019-11-18T13:52:25+00:00">18 Nov 2019, 13:52</time>
      </address>
      <p>Yunanistan spor kulubü AEK, Türkiye ile Belçika arasında ekim ayında oynanan maç sonrasında asker selamı veren hentbolcu Yunus Özmusul'un sözleşmesinin feshedildiğini resmen açıkladı.</p>
      <p>Deutsche Welle Türkçe'nin aktardığı habere göre, AEK hentbol takımının internet sayfasında yayınlanan açıklamada şu ifadelere yer verildi:</p>
      <p>"Kulübün değer ve ideallerini gözeten, takım tarafından kural ve yönetmeliklere uyulup uyulmadığını izleyen AEK yönetimi Yunus Özmusul’u davranışı nedeniyle derhal takımdan çıkartmıştır."</p>
      <p>AEK sporcuya sözleşmesinin feshedildiğini sözlü olarak bildirmişti. Özmusul kulübün kararının 'yoğun taraftar baskısından kaynaklı olduğunu' söylemiş, "Yanlış bir şey yaptığımızı düşünmüyoruz. Hatalı bir şey yapmadık. Her milli sporcunun yapması gereken davranışı yerine getirdik" demişti.</p>
      <p>Özmusul, Türkiye A Milli Hentbol Takımı’nın Belçika ile 27 Ekim tarihinde yaptığı 2021 Dünya Şampiyonası Avrupa Elemeleri maçı sonrasında Barış Pınarı Harekatı’na destek amacıyla takım arkadaşlarıyla birlikte asker selamı vermişti. Olimpiakos'un formasını giyen Dursun Ali Tınkır'ın da asker selamı vermesi Yunanistan'da tepki çekmişti.</p>
    </article>
  </body>
</html>