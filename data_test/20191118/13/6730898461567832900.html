<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/nestasica_intel_procesora_proizvodjace_sve_vise_okrece_ka_amd-u-82120"/>
    <meta property="og:site_name" content="Benchmark"/>
    <meta property="article:published_time" content="2019-11-18T13:56:00+00:00"/>
    <meta property="og:title" content="Nestašica Intel procesora proizvođače sve više okreće ka AMD-u"/>
    <meta property="og:description" content="Nepovoljna prognoza za Intel. Tamni oblaci nad Santa Klarom se zadržavaju do daljnjeg, a da situacija bude još gora stiže vatreni talas iz Teksasa..."/>
  </head>
  <body>
    <article>
      <h1>Nestašica Intel procesora proizvođače sve više okreće ka AMD-u</h1>
      <address>
        <time datetime="2019-11-18T13:56:00+00:00">18 Nov 2019, 13:56</time>
      </address>
      <figure>
        <img src="https://www.benchmark.rs/assets/img/news/main/bd5972d9c632b7337ad6ffe7d2759b34.jpg"/>
      </figure>
      <p>U poređenju sa istim periodom prošle godine, situacija sa snabdevenošću <a href="https://www.benchmark.rs/tag/intel-128"><b>Intel</b></a> procesora je nešto bolja, ali daleko od idealne. Obzirom da je proces proizvodnje CPU čipova za računare dug, složen i skup proces, Intel se zbog ograničenih kapaciteta, odlučio da prioritet da skupljim Xeon I Core modelima. Otuda vlada nestašica jeftinijih CPU modela.</p>
      <p>Obzirom na dobru prodaju na tržištu PC računara i komponenti, Intel pokušava da ubrza isporuku svojih čipova, ali potražnja je veća pa se sistem integratori i proizvođači PC rešenja sve više okreću <a href="https://www.benchmark.rs/tag/amd-92"><b>AMD</b></a> proizvodima. Zbog toga su najveće svetske marke u poslednje vreme sve aktivnije u promociji računara baziranih na AMD platformi, a koja iz generacije u generaciju postaje sve bolja.</p>
      <h3>Pogledajte još: <a href="https://www.benchmark.rs/vesti/intel_povlaci_4-jezgarni_xeon_e-2274g_zbog_pregrevanja-82106">Intel povlači 4-jezgarni Xeon E-2274G zbog pregrevanja</a></h3>
      <p>Danas smo svedoci izlaska sve većeg broja laptop modela koji koriste naprednu generaciju AMD APU procesora, deo tržišta na kome je Intel do sada bio skoro referenca. Sa druge strane, gejming tržište već neko vreme koristi AMD platformu kao primarno rešenje.</p>
      <p>To je posebno vidiljivo u PC desktop tržištu gde je AMD veoma konkurentan tako da je većini proizvođača u ovom trenutku, najlogičnije rešenje upravo AMD hardver. Em bolji, em dostupan, em jeftiniji...</p>
      <p>
        <i>Izvor  HKEPC  </i>
      </p>
      <p>
        <i> </i>
      </p>
      <figure>
        <iframe src="https://www.youtube.com/embed/7j3BuuGKGn8" width="600" height="450" data-service="Youtube" scrolling="no"/>
      </figure>
    </article>
  </body>
</html>