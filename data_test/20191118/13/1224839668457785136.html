<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/prasino-tameio-dimarxos-lykobrysis-peykis-a-113522.html?category_id=51"/>
    <meta property="og:site_name" content="Epoli.gr"/>
    <meta property="article:published_time" content="2019-11-18T13:24:00+00:00"/>
    <meta property="og:title" content="Στο Πράσινο Ταμείο ο Δήμαρχος Λυκόβρυσης - Πεύκης Τ. Μαυρίδης"/>
    <meta property="og:description" content="Στα γραφεία του «Πράσινου Ταμείου», που εδρεύει στη Βίλα Καζούλη, στην Κηφισιά, βρέθηκε ο Δήμαρχος Λυκόβρυσης- Πεύκης Τάσος Μαυρίδης, όπου συναντήθηκε με τον νέο Πρόεδρο του Ταμείου Στάθη Σταθόπουλο."/>
  </head>
  <body>
    <article>
      <h1>Στο Πράσινο Ταμείο ο Δήμαρχος Λυκόβρυσης - Πεύκης Τ. Μαυρίδης</h1>
      <address>
        <time datetime="2019-11-18T13:24:00+00:00">18 Nov 2019, 13:24</time>
      </address>
      <p>Στα γραφεία του «Πράσινου Ταμείου», που εδρεύει στη Βίλα Καζούλη, στην Κηφισιά, βρέθηκε ο Δήμαρχος Λυκόβρυσης- Πεύκης Τάσος Μαυρίδης, όπου συναντήθηκε με τον νέο Πρόεδρο του Ταμείου Στάθη Σταθόπουλο.</p>
      <p>Στη συνάντηση συζητήθηκαν συνεργασίες που αφορούν αναπλάσεις και ανακατασκευές σχολικών συγκροτημάτων, ενεργειακή αναβάθμιση και προσβασιμότητα δημοσίων κτιρίων, αναπλάσεις κοινοχρήστων χώρων κ.α.</p>
      <p>Ο κ. Μαυρίδης δήλωσε σχετικά: «Είχα τη χαρά να συναντήσω σήμερα τον κ. Σταθόπουλο για να του ευχηθώ καλή επιτυχία στα νέα του καθήκοντα και να ενημερωθώ για τις δυνατότητες συνεργασίας που μπορούμε να έχουμε τα επόμενα χρόνια, ώστε να εντάξουμε δικές μας προτάσεις στα προγράμματα του Ταμείου. Το Πράσινο Ταμείο είναι ο φορέας εκείνος που στηρίζει την ενίσχυση της ανάπτυξης της χώρας μας μέσω της προστασίας του περιβάλλοντος και εμείς έχοντας θέσει το περιβάλλον πολύ ψηλά στη ατζέντα μας επιθυμούμε μια εποικοδομητική συνεργασία. Στόχος μας είναι να αξιοποιήσουμε κάθε πιθανή χρηματοδότηση για να συνεχίσουμε να υλοποιούμε μικρά και μεγάλα έργα στην πόλη μας».</p>
    </article>
  </body>
</html>