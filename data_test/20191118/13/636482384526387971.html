<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/abi-talent-are-doar-8-clase-dar-intoarce-banii-cu-lopata-ce-medie-a-obtinut-la-admiterea-in-liceu-si-care-e-numele-lui-real-20095213"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T13:04:11+00:00"/>
    <meta property="og:title" content="Abi Talent are doar 8 clase, dar întoarce banii cu lopata. Ce medie a obținut la admiterea în liceu și care e numele lui real"/>
    <meta property="og:description" content="Abi Talent are doar 8 clase, dar întoarce banii cu lopata după ce s-a îmbogățit din YouTube. Incidentul violent în care a fost implicat în urmă cu trei"/>
  </head>
  <body>
    <article>
      <h1>Abi Talent are doar 8 clase, dar întoarce banii cu lopata. Ce medie a obținut la admiterea în liceu și care e numele lui real</h1>
      <address><time datetime="2019-11-18T13:04:11+00:00">18 Nov 2019, 13:04</time> by <a rel="author">Alice Zotta</a></address>
      <p>
        <b>Abi Talent are doar 8 clase, dar întoarce banii cu lopata după ce s-a îmbogățit din YouTube. <a href="https://www.cancan.ro/video-momentul-in-care-abi-talent-este-lovit-cu-un-pahar-in-cap-in-timpul-unui-concert-sustinut-la-tulcea-20094084">Incidentul violent în care a fost implicat</a> în urmă cu trei zile i-a făcut pe unii dintre oameni să afle cât mai multe despre artistul care are o mulțime de fani în rândul adolescenților și nu numai. Cei mai mulți și-au dorit să știe care este numele real al acestuia și… așa au descoperit și ce medie a obținut la admiterea în liceu.</b>
      </p>
      <h4>Ce medie a obținut Abi Talent la admiterea în liceu și care e numele lui real</h4>
      <p>În prezent, Abi Talent are 18 ani, numele său din buletin este Alberto Panțic și face parte dintr-o familie controversată din Buzău – <b><a href="https://www.cancan.ro/familia-lui-abi-talent-stapaneste-mahalaua-buzaului-tatal-regelui-pa-romania-s-a-rafuit-cu-clanurile-tiganesti-a-fost-suspect-intr-un-dosar-de-falsificare-de-bani-19949794">părinții lui stăpânesc mahalaua orașului, iar tatăl său, Julien, s-a răfuit cu clanurile țigănești și a fost suspect într-un dosar de falsificare de bani</a>.</b> Artistul a renunțat la școală în 2015… când a terminat clasa a VIII-a, după ce a absolvit Școala Gimnazială “Ion Creangă” din Buzău cu media generală 6,97, relatează <b><a href="https://www.yabbmusic.ro/2019/07/totul-despre-fenomenul-abi-talent-care-este-numele-real-cand-s-a-lasat-de-scoala-si-cati-bani-face-la-concerte/">yabbmusic.ro</a></b>.</p>
      <p><i><b>“V-am dat clasa cu 8 clase, sunt rege pa’ Romania… tu încă plătești chiria”</b> </i>– așa sună versurile unei piese cu 20 milioane de vizualizări ale noului rege al Internetului, Abi Talent. Și nu este o figură de stil, așa cum nu este nici versul: <i><b>“M-am lăsat de școală, v-am băgat în boală”</b></i>. Inițial, el și-a dorit să meargă și la liceu așa că a dat o admitere și a obținut media 5,43, însă, ulterior, a renunțat să își continue studiile, pentru că a decis să muncească – mai exact, să facă bani din YouTube.</p>
      <h3>Câți bani primește Abi Talent pentru un concert</h3>
      <p>Piesa cu care s-a lansat în urma cu un an, “Papuci Gucci” a făcut singură 22 milioane vizualizări. Abi Talent a devenit practic star peste noapte, iar solicitările pentru concerte nu au întârziat să apară. Organizatorii de evenimente s-au prins imediat ca puștiul-fenomen umple cluburile, iar cota lui a ajuns la 3-4.000 euro pe concert.</p>
      <p><i><b>“Acum trei luni a ieșit pe piața muzicală melodia «Papuci Gucci», melodie care m-a pus pe primul loc în trending, acolo unde am și rămas mult timp. Mă ascultă fel și fel de oameni, puști de generală, de liceu și golani. Îmi place asta. Talentul meu nu se referă doar la talentul muzical, eu când zic: «talent», zic: «haz, finețe, caracter». De acolo vine numele meu, Abi Talent”</b></i>, a declarat tânărul artist în urmă cu ceva timp pentru spynews.ro.</p>
      <p>Abi Talent are doar 4 clipuri pe canalul oficial de YouTube, toate piese de trap, cu care a reușit să strângă peste 55 milioane vizualizari – o cifră la care artiști consacrați de la noi doar visează.</p>
      <h3>Abi Talent VS Selly</h3>
      <p>Abi Talent a beneficiat de notorietate și în urma conflictului cu Selly. Buzoianul susține ca cei de la 5Gang i-au furat titlul unei piese pe care el o anunțase, respectiv: ”Scuze”; mai mult, el a lansat ideea că <b><a href="https://www.cancan.ro/vloggerul-selly-s-a-despartit-de-iubita-abi-talent-isi-revendica-divortul-20009804">a contribuit la despărtirea celebrului vlogger de fosta iubită</a></b>. Pe numele din buletin Andrei Șelaru, Selly a pus punct relației cu Magda după ce aceasta i-a dat follow pe Instagram tânărului care s-a îmbogățit din YouTube.</p>
      <p>Abi Talent le-a dedicat celor de la 5Gang melodia “RIP Vloggeri”; <i><b>“Pe Youtube doar te prefaci/De când am apărut, ai învățat să te îmbraci/De când am apărut, mă copiezi în tot ce faci”</b></i> –  sună câteva dintre versurile piesei.</p>
      <figure>
        <iframe src="https://www.youtube.com/embed/-wKDP_Udk_o" width="500" height="281" data-service="Youtube" scrolling="no"/>
      </figure>
      <p> </p>
    </article>
  </body>
</html>