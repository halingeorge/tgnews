<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/bg-futbol/sint-na-gonzo-nosi-ekipa-na_443421.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-18T13:00:00+00:00"/>
    <meta property="og:title" content="Синът на Гонзо носи екипа на..."/>
    <meta property="og:description" content="Отборът му на предпоследното място в Трета лига"/>
  </head>
  <body>
    <article>
      <h1>Синът на Гонзо носи екипа на...</h1>
      <h2>Отборът му на предпоследното място в Трета лига</h2>
      <address>
        <time datetime="2019-11-18T13:00:00+00:00">18 Nov 2019, 13:00</time>
      </address>
      <figure>
        <img src="https://static.blitz.bg/documents/thumbnails/sport/780/201911/15740717072.jpg"/>
      </figure>
      <p>Надежда (Доброславци) спечели изключително важна победа в Самоков. Тимът от град Нови Искър удари местния Рилски спортист с 4:1 в мач от 15-ия кръг на Югозападната Трета лига. В предишния кръг със същия резултат беше сразен и Марек у дома, пише "Витоша нюз". След успеха над сателита на Локомотив (Пловдив) Надежда събра 17 точки и се изкачи на десетото място във временното класиране. Рилецо пък остава в опасната зона – предпоследен, с едва 8 точки в актива си. </p>
      <p>За Рилски спортист титуляр беше синът на спортния директор на Локомотив (Пловдив) Георги Иванов-Гонзо - Александър Иванов. Като резерва влезе Георги Славчев - син на бившия халф на Левски и ЦСКА със същото име.</p>
      <p>Сблъсъкът на стадион “Искър” започна отлично за гостите, които поведоха след четвърт час игра. Разписа се Пол Лъки Отофе. Само три минути по-късно се стигна до изравняването на резултата. Костадин Аджов наказа грешка в отбраната на съперника и вкара за 1:1.</p>
      <p>В 40-ата минута Рилецо получи дузпа. Зад топката застана Ивайло Захариев – Пифа. Вратарят Майкъл Матев обаче се превърна в герой за своя отбор. Стражът отрази, после направи още едно спасяване при добавката, за да даде началото на контраатака, завършила с гол на Георги Младенов, който направи обрата пълен – 1:2.</p>
      <p>Младокът, който е внук на легендарния треньор Христо Младенов, реши всичко с втория си гол секунди след почивката – 1:3. Юношата на ЦСКА Радой Божилов оформи крайното 1:4 в 50-ата минута.</p>
    </article>
  </body>
</html>