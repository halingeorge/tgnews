<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39756/%DB%B1%DB%B8-%DA%A9%D8%B4%D9%88%D8%B1%DB%8C-%DA%A9%D9%87-%D8%AF%D8%B1-%D8%AA%D9%88%D8%B3%D8%B9%D9%87-%D8%AE%D9%88%D8%AF%D8%B1%D9%88%E2%80%8C%D9%87%D8%A7%DB%8C-%D8%A7%D9%84%DA%A9%D8%AA%D8%B1%DB%8C%DA%A9%DB%8C-%D9%BE%DB%8C%D8%B4%DA%AF%D8%A7%D9%85-%D9%87%D8%B3%D8%AA%D9%86%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-18T13:20:00+00:00"/>
    <meta property="og:title" content="۱۸ کشوری که در توسعه خودرو‌های الکتریکی پیشگام هستند"/>
    <meta property="og:description" content="کشور‌های پیشگام در استفاده از وسایل نقلیه پاک و دوستدار محیط زیست سعی دارند با ارائه تسهیلات ویژه و تبلیغات گسترده، مردم و شهروندان خود را همواره به استفاده و خرید وسایل نقلیه برقی و هیبریدی تشویق و ترغیب کنند."/>
  </head>
  <body>
    <article>
      <h1>۱۸ کشوری که در توسعه خودرو‌های الکتریکی پیشگام هستند</h1>
      <address><time datetime="2019-11-18T13:20:00+00:00">18 Nov 2019, 13:20</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>کشور‌های پیشگام در استفاده از وسایل نقلیه پاک و دوستدار محیط زیست سعی دارند با ارائه تسهیلات ویژه و تبلیغات گسترده، مردم و شهروندان خود را همواره به استفاده و خرید وسایل نقلیه برقی و هیبریدی تشویق و ترغیب کنند.</i>
      </p>
      <figure>
        <img src="https://barghnews.com/files/fa/news/1398/8/27/83935_315.jpg"/>
      </figure>
      <p>به گزارش <a href="https://barghnews.com/">برق نیوز</a>، بسیاری از کشور‌های جهان در تلاشند تا در سال‌های اخیر به توسعه زیرساخت‌های لازم برای خودرو‌های الکتریکی، پاک و دوستدار محیط زیست بپردازند.   بسیاری از کشور‌های جهان قصد دارند با هدف مقابله با آلودگی هوا و کاهش میزان انتشار آلاینده‌ها و گاز‌های گلخانه‌ای و حفظ بیشتر محیط زیست، خودرو‌های تمام الکتریکی و برقی را به تولید انبوه برسانند.<br/>افزایش روزافزون خودرو‌های برقی و محبوبیت استفاده بیش‌تر از این خودرو‌های پاک، موجب شده است شرکت‌های خودروسازی در سراسر جهان به رقابتی تنگاتنگ پرداخته و هر یک از برنامه‌های خود برای طراحی و تولید خودرو‌هایی بهتر و با توان پیمایش بیشتر رونمایی کنند. بدین ترتیب شرکت‌های خودروسازی بزرگی تصمیم گرفته‌اند که تغییر رویکرد داده و به سمت و سوی ساخت و طراحی خودرو‌های برقی و الکتریکی و هیبریدی بپردازند تا در سال‌های آینده، مشتریان خودرو بیشتر به خرید این محصولات روی بیاورند.<br/><br/>بر اساس گزارشی که در وب سایت avtowow آمده است، ۱۸ کشور پیشگام در توسعه زیرساخت‌های لازم برای حمل و نقل الکتریکی، پاک و دوستدار محیط زیست در فهرست زیر ذکر شده است:<br/><br/>۱. نروژ<br/><br/>۲. ایسلند<br/><br/>۳. سوئد<br/><br/>۴. هلند<br/><br/>۵. آندورا<br/><br/>۶. پرتغال<br/><br/>۷. فنلاند<br/><br/>۸. چین<br/><br/>۹. اتریش<br/><br/>۱۰. سوئیس<br/><br/>۱۱. بریتانیا<br/><br/>۱۲. بلژیک<br/><br/>۱۳. کانادا<br/><br/>۱۴. فرانسه<br/><br/>۱۵. ایالات متحده آمریکا<br/><br/>۱۶. دانمارک<br/><br/>۱۷. آلمان<br/><br/>۱۸. ژاپن</p>
      <figure>
        <img src="https://barghnews.com/files/fa/news/1398/8/27/83936_292.jpg"/>
      </figure>
      <p>کشور‌های پیشگام در استفاده از وسایل نقلیه پاک و دوستدار محیط زیست سعی دارند با ارائه تسهیلات ویژه و تبلیغات گسترده، مردم و شهروندان خود را همواره به استفاده و خرید وسایل نقلیه برقی و هیبریدی تشویق و ترغیب کنند. دولت چین اعلام کرده است که تا سال ۲۰۲۵ میلادی باید حداقل یک دستگاه از پنج دستگاه خودرویی که در این کشور وجود دارد، برقی و هیبریدی باشد.<br/><br/>این در حالیست که بسیاری دیگر از کشور‌ها و دولت‌های جهان هنوز در مورد لزوم و ضرورت توسعه زیرساخت‌های لازم برای حمل و نقل الکتریکی و پاک بی توجهی کرده و به جای تلاش برای ارائه تسهیلات ویژه به شهروندان به منظور خریداری و استفاده از خودرو‌های برقی، هیبریدی و پلاگین هیبریدی، اقدامات دیگری را که انجام می‌دهند که به عقیده کارشناسان و تحلیلگران فعال در حوزه خودرو، بازدهی و نتیجه بخشی خوبی نخواهد داشت. <br/><br/>از مزایای توسعه استفاده از خودرو‌های برقی و پاک می‌توان به کاهش میزان آلودگی هوا و گرمایش زمین، جلوگیری از مواجهه با بحران کمبود و افزایش قیمت سوخت و حامل‌های انرژی در دهه‌های آینده، هزینه کم در نگهداری و استفاده، کاهش شیوع مشکلات تنفسی، قلبی و ریوی و در نهایت مرگ و میر ناشی از اثرات آلودگی هوا اشاره کرد. <br/><br/>دولت‌های بسیاری همچون انگلستان، فرانسه، نروژ، اسپانیا، یونان، مکزیک، چین و هند از جمله پیشگامانی هستند که قصد دارند به منظور جلوگیری از آلودگی هوا، حفظ محیط زیست و کاهش دمای کره زمین، تولید و فروش خودرو‌های بنزینی و دیزلی را تا دهه ۲۰۳۰ و نهایتاً تا دهه ۲۰۴۰ میلادی (حدوداً دو دهه آینده) ممنوع و متوقف اعلام کنند. منبع: <a href="http://www.powernews.ir/">ایسنا</a></p>
    </article>
  </body>
</html>