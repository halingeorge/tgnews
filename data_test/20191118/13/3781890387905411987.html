<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742354"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T13:49:00+00:00"/>
    <meta property="og:title" content="เชิญร่วมงาน 120 ปี สตรีวิทยาสามัคคีร่วมใจ 30 พ.ย. 62"/>
    <meta property="og:description" content="สตรีวิทยาสมาคมฯ ร่วมกับ โรงเรียนสตรีวิทยา ขอเชิญศิษย์เก่าศิษย์ปัจจุบัน และแขกผู้มีเกียรติทุกท่าน ร่วมงาน 120 ปี สตรีวิทยาสามัคคีร่วมใจ 30 พ.ย.62"/>
  </head>
  <body>
    <article>
      <h1>เชิญร่วมงาน 120 ปี สตรีวิทยาสามัคคีร่วมใจ 30 พ.ย. 62</h1>
      <address>
        <time datetime="2019-11-18T13:49:00+00:00">18 Nov 2019, 13:49</time>
      </address>
      <p>
        <b>สตรีวิทยาสมาคมฯ ร่วมกับ โรงเรียนสตรีวิทยา ขอเชิญศิษย์เก่าศิษย์ปัจจุบัน และแขกผู้มีเกียรติทุกท่าน ร่วมงาน 120 ปี สตรีวิทยาสามัคคีร่วมใจ 30 พ.ย.62</b>
      </p>
      <p>เมื่อเร็ว ๆ นี้ สตรีวิทยาสมาคมฯ โดยนางวรรณา นาวิกมูล ร่วมกับ โรงเรียนสตรีวิทยา โดยการสนับสนุนจากมูลนิธิสตรีวิทยา, สมาคมผู้ปกครองและครู,เครือข่ายผู้ปกครอง, และชมรมครูอาวุโสสตรีวิทยา ขอเชิญศิษย์เก่า ศิษย์ปัจจุบัน และแขกผู้มีเกียรติทุกท่าน ร่วมฉลองเกียรติภูมิแห่งยอดนารีเลือดแดงขาว เนื่องในโอกาสครบรอบ 120 ปีแห่งการก่อตั้งโรงเรียนสตรีวิทยา “120ปีสตรีวิทยา สามัคคีร่วมใจ”<br/> โรงเรียนสตรีวิทยาเปิดประตูรั้วแดงขาวต้อนรับแขกผู้มีเกียรติทุกท่าน ด้วยบรรยากาศอันอบอุ่น ย้อนอดีตสู่วัยเยาว์ ร่วมพบปะครูอาจารย์ รุ่นพี่รุ่นน้อง และสัมผัสกับมิตรภาพอันอบอุ่นที่ไม่เคยจางหายไปจากเพื่อนเก่า พร้อมร่วมเป็นส่วนหนึ่งของการเฉลิมฉลองห้องเกียรติยศแห่งสตรีวิทยา และห้องประวัติโรงเรียนที่สร้างแล้วเสร็จในปีการศึกษา 2562 เนื่องในโอกาสครบรอบ 120 ปีแห่งการก่อตั้งโรงเรียนสตรีวิทยา โรงเรียนสตรีอันเป็นสถาบันที่สร้างบุคลากรซึ่งทำคุณประโยชน์ให้กับประเทศมากมาย<br/><br/>พบกันในวันเสาร์ที่ 30 พฤศจิกายน 2562 ณ โรงเรียนสตรีวิทยา ตั้งแต่เวลา 16.00-22.00 น. บัตรราคา 500 บาทพร้อมคูปองอาหาร และเครื่องดื่ม โดยบัตรเข้าร่วมงานสามารถนำไปใช้เป็นส่วนลดค่าอาหารมูลค่า 100 บาทได้ที่ร้าน Sizzler ทุกสาขา ติดต่อซื้อบัตรได้ที่ คุณอ้น วราลี โทร 061-6356818   หรือที่เว็บไซต์ https://swalumni.makewebeasy.com/ LINE: @satriwithayaalumni และเฟซบุค : Satriwithaya Alumni<br/><br/>ทั้งนี้ ท่านยังสามารถร่วมเป็นส่วนหนึ่งในโครงการ “120 บาท เพื่อ 120 ปีสตรีวิทยา” ร่วมกับสตรีวิทยาสมาคม โดยเป็นการสนับสนุนโครงการพัฒนาศักยภาพและการเรียนรู้ของศิษย์ปัจจุบัน โดยสามารถสนับสนุนผ่านบัญชีออมทรัพย์ ธนาคารกรุงศรีอยุธยา สาขามหาวิทยาลัยเกษตรศาสตร์ เลขที่บัญชี 374-1-72600-6นางวรรณา นาวิกมูล (นายกสตรีวิทยาสมาคม) พร้อมแจ้งหลักฐานการโอนได้ที่ LINE: @satriwithayaalumni และเฟซบุค : Satriwithaya Alumni<br/><br/><b> “เลือดแดงขาว เราทะนง” แล้วชาวสตรีวิทยาจะร่วมร้องเพลงนี้ด้วยกันอีกครั้ง 30 พฤศจิกายน 2562 นี้</b></p>
    </article>
  </body>
</html>