<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2820504-narodne-veto-i-referendumi-rada-najblizcim-casom-vizmetsa-za-zakonoproekti.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T13:54:00+00:00"/>
    <meta property="og:title" content="Народне вето і референдуми: Рада найближчим часом візьметься за законопроєкти"/>
    <meta property="og:description" content="Перші законопроєкти з пакету ініціатив про народовладдя, зокрема й референдуми, можуть бути внесені до Верховної Ради та розглядатися в парламенті найближчим часом."/>
  </head>
  <body>
    <article>
      <h1>Народне вето і референдуми: Рада найближчим часом візьметься за законопроєкти</h1>
      <h2>Перші законопроєкти з пакету ініціатив про народовладдя, зокрема й референдуми, можуть бути внесені до Верховної Ради та розглядатися в парламенті найближчим часом.</h2>
      <address>
        <time datetime="2019-11-18T13:54:00+00:00">18 Nov 2019, 13:54</time>
      </address>
      <p>Таку думку Голова Верховної Ради Дмитро Разумков висловив під час брифінгу 18 листопада, повідомляє кореспондент Укрінформу.</p>
      <p>"Щодо питання про народовладдя я нагадаю, що там не йдеться лише про один якийсь варіант референдуму, а про пакет законів, а саме: загальнонаціональний референдум, місцеві референдуми, закон про народне вето, можливо, додадуться й деякі інші законопроєкти, які, я сподіваюся, найближчим часом зможуть стати законами... Достатньо велика група працює над цими завданнями, і я сподіваюся, що найближчим часом ми зможемо отримати вже перші законопроєкти, які будуть розглядатись у Верховній Раді України", - зазначив <a href="https://www.ukrinform.ua/tag-razumkov">Разумков.</a></p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2820468-razumkov-skazav-koli-rada-moze-rozglanuti-zakonoproekt-pro-dbr.html">Рада може розглянути законопроєкт про ДБР 3 грудня - Разумков</a>
      </blockquote>
      <p>При цьому на уточнювальне запитання, що саме може порушуватися на референдумі, спікер зауважив, що це залежатиме від його типу.</p>
      <p>"Якщо це загальнонаціональний, то там буде один перелік питань, якщо це місцеві референдуми, то там буде інших перелік питань, тому це досить глибока дискусія", - додав він.</p>
    </article>
  </body>
</html>