<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/nazionale/2019/11/18/news/under_21_stephanie_frappart_arbitrera_italia-armenia-241331032/"/>
    <meta property="og:site_name" content="Repubblica.it"/>
    <meta property="article:published_time" content="2019-11-18T13:39:00+00:00"/>
    <meta property="og:title" content="Under 21, Italia-Armenia alla francese Frappart. Nicolato: ''Donne fanno bene il loro lavoro''"/>
    <meta property="og:description" content="La sfida di martedì a Catania diretta dall'arbitro della supercoppa Liverpool-Chelsea. Il ct: &quot;Dirigerà una donna?? Vuol dire che"/>
  </head>
  <body>
    <article>
      <h1>Under 21, Italia-Armenia alla francese Frappart. Nicolato: ''Donne fanno bene il loro lavoro''</h1>
      <h2>La sfida di martedì a Catania diretta dall'arbitro della supercoppa Liverpool-Chelsea. Il ct: "Dirigerà una donna?? Vuol dire che è brava"</h2>
      <address>
        <time datetime="2019-11-18T13:39:00+00:00">18 Nov 2019, 13:39</time>
      </address>
      <p><b>ROMA</b> - Per la prima volta nella storia ci sarà un arbitro donna a dirigere una gara dell'Under 21 azzurra. Ad arbitrare Italia-Armenia in programma domani a Catania alle 18:30, è stata infatti designata la francese Stephanie Frappart, che la scorsa estate <a href="https://www.repubblica.it/sport/calcio/coppe/2019/08/13/news/supercoppa_europea_la_prima_volta_di_frappart_non_ho_paura_di_sbagliare_-233555933/">diresse la Supercoppa Europea fra Liverpool e Chelsea</a>. "Dirigerà una donna? Vuol dire che è<br/>brava. Per me è un arbitro, che sia donna o uomo non cambia, sono in campo per far rispettare le regole. Le donne sanno fare molto bene il loro lavoro" ha detto il ct azzurro Paolo Nicolato.</p>
      <h3>Frappart, un arbitro con esperienza</h3>
      <p>Stephanie Frappart, già nota come il miglior arbitro donna al mondo, ha diretto lo scorso luglio la finale dei Mondiali femminili ed è già stata protagonista il 14 agosto scorso della finale di <a href="https://www.repubblica.it/sport/calcio/esteri/2019/08/14/news/supercoppa_europea_fa_festa_il_liverpool_chelsea_ko_ai_calci_di_rigore-233634696/">Supercoppa europea tra Liverpool e Chelsea</a>. Un match molto delicato vinto ai rigori dalla squadra di Klopp che il fischietto di gara francese ha saputo dirigere con grande sicurezza, indirizzandolo nella giusta maniera. L'arbitro francese, già lo scorso aprile, aveva diretto inoltre il match di di Ligue 1 tra Amiens e Strasburgo ed è adesso in pianta stabile nell'organico degli arbitri del massimo campionato francese. La Frappart sarà coadiuvata dagli assistenti Rahmouni e Jeanne.</p>
    </article>
  </body>
</html>