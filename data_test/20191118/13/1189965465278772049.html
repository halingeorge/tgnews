<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/articles/design_articles/259122/ena-ksenodoxeio-se-sxima-kitharas-ksexorizei-ston-oyrano-tis-florinta"/>
    <meta property="og:site_name" content="LiFO"/>
    <meta property="article:published_time" content="2019-11-18T13:18:00+00:00"/>
    <meta property="og:title" content="Ένα ξενοδοχείο σε σχήμα κιθάρας ξεχωρίζει στον ουρανό της Φλόριντα"/>
    <meta property="og:description" content="Το πανύψηλο κτίριο της νότιας Φλόριντα πρόκειται να γίνει η απόλυτη ατραξιόν της πολιτείας για τα επόμενα χρόνια"/>
  </head>
  <body>
    <article>
      <h1>Ένα ξενοδοχείο σε σχήμα κιθάρας ξεχωρίζει στον ουρανό της Φλόριντα</h1>
      <h2>Το πανύψηλο κτίριο της νότιας Φλόριντα πρόκειται να γίνει η απόλυτη ατραξιόν της πολιτείας για τα επόμενα χρόνια</h2>
      <address><time datetime="2019-11-18T13:18:00+00:00">18 Nov 2019, 13:18</time> by <a rel="author">LIFOTEAM</a></address>
      <p>
        <b>Με ύψος πάνω από 120 μέτρα, <b>το πρώτο ξενοδοχείο σε σχήμα κιθάρας βρίσκεται στη Φλόριντα</b> των ΗΠΑ και η εντυπωσιακή του πρόσοψη καλύπτεται από neon φώτα.</b>
      </p>
      <p>Τον σχεδιασμό αυτού του εμβληματικού ξενοδοχείου ανέλαβε το αρχιτεκτονικό γραφείο Klai Juba Wald Architecture + Interiors και αποτελεί μέρος ενός ευρύτερου σχεδίου ανάπτυξης της περιοχής, το κόστος του οποίου άγγιξε το 1,5 δισεκατομμύριο δολάρια. Το κτίριο αυτό προσφέρει πολυτελή διαμονή στους επισκέπτες του χάρη στους ξεχωριστούς φωτισμούς που υπάρχουν στην εξωτερική του πλευρά, την οποία έχει επιμεληθεί η ομάδα float4.</p>
      <blockquote>Στόχος μας ήταν να δώσουμε ζωή σε ένα μνημειώδης κτίριο μέσα από δημιουργικές λύσεις με τη βοήθεια πάντοτε της ψηφιακής τεχνολογίας.</blockquote>
      <p>Στόχος της εταιρείας, μέσα από την κατασκευή αυτού του ξενοδοχείου, ήταν να δημιουργήσει ένα κτίριο-ορόσημο για την περιοχή της νότιας Φλόριντα. Το κτίριο διαθέτει 34 ορόφους και πέρα από το ξενοδοχείο περιλαμβάνει εστιατόρια και μοναδικές υπαίθριες πισίνες. Ωστόσο, ως πιο εμβληματικό χαρακτηριστικό παραμένουν οι LED φωτισμοί, γιατί είναι αυτοί που μετατρέπουν το κτίριο σε ένα γλυπτό με τρομερή δυναμική.</p>
      <figure>
        <img src="https://www.lifo.gr/uploads/image/1567306/hotel-guitar-1_Lifo.png.jpg"/>
        <figcaption>Φωτο: DCL</figcaption>
      </figure>
      <p>Η πρόσοψη δεν χρησιμοποιείται απλώς ως οθόν αλλά και ως stage για καθημερινές μουσικές παραστάσεις. Κατά τη διάρκεια αυτών των σόου, οι διάφοροι LED φωτισμοί αλλάζουν διαρκώς χρώμα, ταχύτητα, μοτίβα και κατευθύνσεις, δημιουργώντας έτσι ένα τρομερά ενδιαφέρον οπτικό αποτέλεσμα για όσους βρίσκονται τριγύρω.</p>
      <p>Στην κορυφή της κιθάρας δεν θα μπορούσαν να απουσιάζουν οι φωτεινές χορδές της, οι οποίες είναι ορατές από αρκετά μίλια μακριά και προσελκύουν τους επισκέπτες να δουν από κοντά το πρωτότυπο ξενοδοχείο.</p>
      <figure>
        <img src="https://www.lifo.gr/uploads/image/1567307/hotel-guitar-2_Lifo.jpg"/>
        <figcaption>Φωτο: DCL</figcaption>
      </figure>
      <p>«Στόχος μας ήταν να δώσουμε ζωή σε ένα μνημειώδης κτίριο μέσα από δημιουργικές λύσεις με τη βοήθεια πάντοτε της ψηφιακής τεχνολογίας» ανέφερε ο Jeff Gantz, υπεύθυνος της εταιρίας DCL για τη χρήση της τεχνολογίας με δημιουργικό τρόπο.</p>
      <p>«Έχουμε δουλέψει και στο παρελθόν με τη float4 και ξέραμε ότι ο συνδυασμός της τεχνολογίας με τη δημιουργικότητα θα ήταν ιδανικός για το συγκεκριμένο πρότζεκτ. Παράλληλα, η float4 δημιούργησε τρία ιδιαίτερα σόου, τα οποία θα καταστήσουν αυτό το ξενοδοχείο ως μια πραγματική ατραξιόν της νότιας Φλόριντα για τα επόμενα χρόνια».</p>
      <figure>
        <img src="https://www.lifo.gr/uploads/image/1567308/hotel-guitar-3_Lifo.jpg"/>
        <figcaption>Φωτο: DCL</figcaption>
      </figure>
      <figure>
        <img src="https://www.lifo.gr/uploads/image/1567310/hotel-guitar-4_Lifo.jpg"/>
        <figcaption>Φωτο: DCL</figcaption>
      </figure>
      <figure>
        <iframe src="https://player.vimeo.com/video/369843539" width="640" height="360" data-service="Vimeo" scrolling="no"/>
      </figure>
      <p>
        <i>Με πληροφορίες από design boom</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/articles/design_articles/256530/to-spiti-poy-filoksenise-ton-tzon-lenon-kai-ti-gioko-ono-sto-kolonaki-metatrapike-se-boutique-hotel"/>
        <a href="https://www.lifo.gr/articles/design_articles/216182/ena-neo-ksenodoxeio-stoy-psyrri-me-kathetoys-kipoys-kai-taratsa-poy-moiazei-elliniko-livadi"/>
      </related>
    </article>
  </body>
</html>