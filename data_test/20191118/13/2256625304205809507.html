<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158765_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-18T13:47:00+00:00"/>
    <meta property="og:title" content="Отборът на Струмяни победи Рилци като гост с 1:0"/>
    <meta property="og:description" content="Единственият гол в мача отбеляза Радослав Пецанов в 85-ата минута"/>
  </head>
  <body>
    <article>
      <h1>Отборът на Струмяни победи Рилци като гост с 1:0</h1>
      <address><time datetime="2019-11-18T13:47:00+00:00">18 Nov 2019, 13:47</time> by <a rel="author">Пламен Димитров</a></address>
      <p>В мач от 10 кръг за първенството на областна група Струма-1 на стадиона в Рилци се срещнаха отборите на местния едноименен тим и ФК Струма-2005 от с.Струмяни. Отборът на гостите, воден от легендарния футболист на общината с фланелката на Малеш Микрево Краси Стоянов, изнесе много силен мач и съвсем справедливо се поздрави с победа. Това стана в 85-та минута, когато Радослав Пецанов от дузпа попари домакините за 0:1.<br/><br/>През първата част на срещата пропуски за отбора на домакините направиха Аспарух Шекеров и Радослав Пецанов. Веднъж Марио Кирянски с последни усилия отрази насочената топка от страна на домакините от голлинията. Над всички в отбора на Струмяни блестеше Кирил Иванов-Банди, известен ненапразно като железния защитник, който не даде шанс да бъде преодолян, включително и известните футболни имена Емил Равначки и Ради Александров-бивши футболисти на мъжкия отбор на Пирин Благоевград, сега с фланелката на Рилци.<br/><br/>„Играхме много правилно и задружно, и затова успяхме. Знаехме, че ни предстои мач срещу най-силния отбор през последните години –този на Рилци, в който играят много известни и авторитетни футболисти, преминали през школата на Пирин”, сподели легендата Краси Стоянов от отбора на гостите.</p>
    </article>
  </body>
</html>