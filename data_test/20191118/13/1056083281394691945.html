<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717790/%D8%A8%D9%88%D8%B1%D8%B3-%D8%A8%DB%8C%D9%86-%D8%A7%D9%84%D9%85%D9%84%D9%84-%D8%AA%D8%A7-%D9%BE%D8%A7%DB%8C%D8%A7%D9%86-%D8%B3%D8%A7%D9%84-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-18T13:35:24+00:00"/>
    <meta property="og:title" content="بورس بین‌الملل تا پایان سال راه‌اندازی می‌شود"/>
    <meta property="og:description" content="مدیرعامل منطقه آزاد کیش اعلام کرد: مقدمات بورس بین‌الملل در دولت در حال انجام است و تا پایان سال جاری راه‌اندازی می‌شود."/>
  </head>
  <body>
    <article>
      <h6 class="kicker">در نمایشگاه بانک، بورس و بیمه اعلام شد</h6>
      <h1>بورس بین‌الملل تا پایان سال راه‌اندازی می‌شود</h1>
      <address><time datetime="2019-11-18T13:35:24+00:00">18 Nov 2019, 13:35</time> by <a rel="author">زهرا شکری</a></address>
      <p>مدیرعامل منطقه آزاد کیش اعلام کرد: مقدمات بورس بین‌الملل در دولت در حال انجام است و تا پایان سال جاری راه‌اندازی می‌شود.</p>
      <p>به گزارش ایسنا، ششمین نمایشگاه بین‌المللی بورس، بانک، بیمه و خصوصی‌سازی شروع بکار کرد. در بین مسئولان ارشد در سه حوزه پولی و مالی همتی - رئیس کل بانک مرکزی - و شاپور محمدی - رئیس سازمان بورس - در این نمایشگاه حضور ندارند ولی غلامرضا سلیمانی - رئیس کل بیمه مرکزی- در نمایشگاه حاضر است.</p>
      <p>همچنین مظفری، مدیر عامل منطقه آزاد کیش در این نمایشگاه با اشاره به اهمیت هر یک از این بازارهای مالی و پولی تاکید کرد که با راه‌اندازی بورس بین‌الملل فضای بسیار مناسبی برای سرمایه‌گذاری ایجاد خواهد شد.</p>
      <p>وی با دعوت از سرمایه‌گذاران خارجی برای ورود به ایران گفت: علیرغم فشارهای آمریکا فرصت سرمایه‌گذاری در ایران را از دست نداده و نگران اتفاق سخت و زودگذر نباشند.</p>
      <p>مظفری همچنین با اشاره به اهمیت منطقه آزاد کیش و مزیت‌های موجود در آن اظهار کرد: کیش به دلیل فرصت خاص جغرافیایی و مزیت‌هایی که دارد، فرصت مناسبی برای سرمایه‌گذاری با راندمان بالاست؛ به طوری که اجرای همزمان پروژه‌های زیرساختی از جمله ترمینال و اسکله‌های با حجم بالا فرصت‌های خاصی را برای سرمایه‌گذاران ایجاد می‌کند.</p>
      <p>به گزارش ایسنا، ششمین نمایشگاه بین‌المللی بانک، بیمه و بورس از ۲۷ تا ۳۰ آبان ماه در جزیره کیش برپاست.</p>
      <p>انتهای پیام</p>
    </article>
  </body>
</html>