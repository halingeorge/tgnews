<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/emre-can-alcuni-giovani-sprecano-il-talento-mi-fanno-arrabbiare--68539"/>
    <meta property="og:site_name" content="il BiancoNero"/>
    <meta property="article:published_time" content="2019-11-18T13:00:00+00:00"/>
    <meta property="og:title" content="Emre Can: 'Juve? Momento difficile, non posso essere contento. Sul futuro...'"/>
    <meta property="og:description" content="Emre Can, centrocampista della Juventus, è intervenuto su un tema delicato come la crescita dei giovani talenti sulle pagine di Kicker: RABBIA - &quot;Penso che sia un peccato che alcuni giovani"/>
  </head>
  <body>
    <article>
      <h1>Emre Can: 'Juve? Momento difficile, non posso essere contento. Sul futuro...'</h1>
      <address>
        <time datetime="2019-11-18T13:00:00+00:00">18 Nov 2019, 13:00</time>
      </address>
      <p><b>Emre Can</b>, centrocampista della Juventus, è intervenuto su un tema delicato come la crescita dei giovani talenti sulle pagine di <i>Kicker</i>:</p>
      <p><b>RABBIA -</b> "Penso che sia un peccato che alcuni giovani gestiscano in certi modi il loro enorme talento. Non riesco a capire. Hanno la possibilità della vita quando si allenano con i professionisti. Ma alcuni a volte usano un linguaggio del corpo che mi fa arrabbiare. Non so se si rendono conto di non essere nell’ambiente giusto".</p>
      <p><b>ALLA JUVE </b>- "Spesso parlo con i giocatori giovani della Juventus, provo a mostrare loro cosa possono fare quando spingono. Ma alcuni non lo capiscono".</p>
      <p><b>TROPPI SOLDI -</b> "Se guadagni già molto in giovane età, puoi riempirti la pancia. A chi dovresti dimostrare qualcosa? Perché dovresti farti in quattro? Da giovane al Bayern ho sempre dato tutto, fortunatamente ho avuto un mentore con Jupp Heynckes".</p>
      <p>Poi Emre Can, riguardo alla propria situazione alla <b>Juventus</b>, ha aggiunto: </p>
      <p><b>AMBIZIONE - </b>"Sono un ragazzo ambizioso che vuole sempre competere ai massimi livelli, ma sto imparando da questo momento difficile in cui le cose non stanno andando come speravo".</p>
      <p><b>LAVORO -</b> "Ho giocato una sola partita dall'inizio e non posso essere contento ma non mi farò abbattere, continuerò a lavorare su me stesso. Vado in palestra prima o dopo gli allenamenti, sto facendo sessioni extra per farmi trovare pronto".</p>
      <p><b>FUTURO IN BUNDESLIGA? - </b>"Nel calcio possono succedere tante cose".</p>
    </article>
  </body>
</html>