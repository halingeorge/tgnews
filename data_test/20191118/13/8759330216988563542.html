<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904221/-fc-den-bosch-trainer-van-der-ven-slaapt-niet-thuis-na-bedreigingen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T13:07:00+00:00"/>
    <meta property="og:title" content="'FC Den Bosch-trainer Van der Ven slaapt niet thuis na bedreigingen'"/>
    <meta property="og:description" content="FC Den Bosch-trainer Erik van der Ven heeft in de nacht van zondag op maandag niet thuis geslapen na bedreigingen aan zijn adres. Dat meldt het Brabants Dagblad. De 35-jarige coach heeft inmiddels aangifte gedaan bij de politie."/>
  </head>
  <body>
    <article>
      <h1>'FC Den Bosch-trainer Van der Ven slaapt niet thuis na bedreigingen'</h1>
      <address>
        <time datetime="2019-11-18T13:07:00+00:00">18 Nov 2019, 13:07</time>
      </address>
      <p>
        <b>FC Den Bosch-trainer Erik van der Ven heeft in de nacht van zondag op maandag niet thuis geslapen na bedreigingen aan zijn adres. Dat meldt het Brabants Dagblad. De 35-jarige coach heeft inmiddels aangifte gedaan bij de politie.</b>
      </p>
      <p>Van der Ven maakte de racistisch bejegende Excelsior-aanvaller Ahmad Mendes Moreira zondag uit voor 'zielig mannetje' vanwege zijn juichen na de 1-2. Hoewel hij inmiddels spijt betuigde, valt voetballend- en niet-voetballend Nederland over de Bossche trainer heen. Onder meer Hugo Borst en Rafael van der Vaart haalden hard uit. Laatstgenoemde riep zelfs op tot zijn vertrek.</p>
      <p>Van der Ven was maandagochtend wel in stadion De Vliert om de training van zijn ploeg te leiden, schrijft de <a href="https://www.bd.nl/fc-den-bosch/fc-den-bosch-trainer-erik-van-der-ven-slaapt-niet-thuis-na-bedreigingen~a70d2e07/">regionale krant</a>. De media stond hij niet te woord en cameraploegen werden geweerd door FC Den Bosch. "We houden Erik even in de luwte na alles wat er gebeurd is", zegt woordvoerster Ester Bal.</p>
      <p>Het treffen tussen Den Bosch en Excelsior lag zondag enige tijd stil vanwege racistische beledigingen vanuit het publiek aan Medes Moreira.</p>
    </article>
  </body>
</html>