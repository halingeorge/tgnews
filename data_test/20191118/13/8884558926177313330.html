<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/istra/malenic-se-se-ni-sestal-z-brzanom"/>
    <meta property="og:site_name" content="Primorske novice"/>
    <meta property="article:published_time" content="2019-11-18T13:38:48+00:00"/>
    <meta property="og:title" content="Malenić se še ni sestal z Bržanom"/>
    <meta property="og:description" content="Direktor koprskega stanovanjskega sklada Goran Malenić, ki so mu zaradi alkohola odvzeli vozniško dovoljenje, je trenutno na bolniški in se ni še sestal s koprskim županom Alešem Bržanom, so pojasnili v županovem kabinetu za STA. Prav tako še ne vedo, kako se je Malenić odločil glede svojega morebitnega odstopa."/>
  </head>
  <body>
    <article>
      <h1>Malenić se še ni sestal z Bržanom</h1>
      <address><time datetime="2019-11-18T13:38:48+00:00">18 Nov 2019, 13:38</time> by <a rel="author">Spletno uredništvo</a></address>
      <p>
        <b>Direktor koprskega stanovanjskega sklada Goran Malenić, ki so mu zaradi alkohola odvzeli vozniško dovoljenje, je trenutno na bolniški in se ni še sestal s koprskim županom Alešem Bržanom, so pojasnili v županovem kabinetu za STA. Prav tako še ne vedo, kako se je Malenić odločil glede svojega morebitnega odstopa.</b>
      </p>
      <figure>
        <img src="https://static.primorske.si/foto/highres/gnweb/720179_13_-_goran_maleni-.jpg"/>
        <figcaption>Direktor koprskega stanovanjskega sklada Goran Malenić, ki so mu zaradi alkohola odvzeli vozniško dovoljenje, je trenutno na bolniški in se ni še sestal s koprskim županom Alešem Bržanom. Foto: Nataša Hlaj</figcaption>
      </figure>
      <p><b>KOPER</b> &gt; Vodja županovega kabineta Nina Trampuš je ob tem za STA sicer spomnila, da je Bržan že v primeru bivšega podžupana <b>Patrika Peroše</b> zatrdil, da je tovrstno početje nesprejemljivo in da pri tem ne bo delal izjem.</p>
      <p>V soboto smo poročali, da je direktor koprskega stanovanjskega sklada <b>Goran Malenić</b> pred dnevi napihal 1,2 promila. “Dejanje seveda zelo obžalujem. Ni v moji navadi, da bi druge in sebe spravljal v nevarnost,” nam je povedal Malenić.</p>
      <p>Več preberite: <a href="https://www.primorske.si/primorska/istra/direktor-koprskega-stanovanjskega-sklada-napihal-1">Direktor koprskega stanovanjskega sklada napihal 1,2 promila</a></p>
    </article>
  </body>
</html>