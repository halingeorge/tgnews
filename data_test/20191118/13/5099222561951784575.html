<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23498042-vela-acuza-politistii-facut-legi-favorabile-scape-sanctiuni-fost-asa-prietenie-acest-minister.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T13:23:00+00:00"/>
    <meta property="og:title" content="Vela acuză polițiștii că și-au făcut legi favorabile ca să scape de sancțiuni: ”A fost așa o prietenie în acest minister”"/>
    <meta property="og:description" content="Ministrul de Interne, Marcel Vela, i-a acuzat luni pe polițiști că au avut grijă să își dea legi favorabile și să tărăgăneze cercetările astfel încât faptele pe care le comit să se"/>
  </head>
  <body>
    <article>
      <h1>Vela acuză polițiștii că și-au făcut legi favorabile ca să scape de sancțiuni: ”A fost așa o prietenie în acest minister”</h1>
      <address><time datetime="2019-11-18T13:23:00+00:00">18 Nov 2019, 13:23</time> by <a rel="author">DG</a></address>
      <p><b>Ministrul de Interne, Marcel Vela, i-a acuzat luni pe polițiști că au avut grijă să își dea legi favorabile și să tărăgăneze cercetările astfel încât faptele pe care le comit să se prescrie în 6 luni, prevedere care nu mai există pe nicăieri. </b><br/><br/>”Am discutat cu cei de la audit și cu cei de la corpul de control. Polițiștii au avut grijă să-și facă legi favorabile, adică dacă au trecut șase luni de la faptă, ea se clasează. A fost așa o prietenie în acest minister ca să se tărăgăneze cercetările și concluziile Corpului de Control să fie propuse ministrului spre aprobare într-o comisie exact la limita maximă a celor șase luni. Și dacă au trecut cele șase luni comisia a constatat și a propus ministrului clasarea. Nicăieri nu există un termen de 6 luni”, a declarat ministrul de Interne. <br/><br/>El a spus că este vorba despre fapte care viează nerespectarea conduitei, organizarea jandarmeriei și abateri disciplinare care puteau intra în zona infracțională. <br/><br/>Ministrul a mai comentat că este anormal ca tocami cei care sunt chemați să respecte legea să recurgă la astfel de metode. <br/><br/>Un exemplu invocat este cel al șefului IPJ Caraș-Severin, care a fost cercetat, dar cazul a fost clasat deoarece a depășit termenul.</p>
    </article>
  </body>
</html>