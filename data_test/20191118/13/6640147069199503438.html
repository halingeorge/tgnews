<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/playstation-5-nuovo-controller-brevetto/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T13:20:00+00:00"/>
    <meta property="og:title" content="PlayStation 5: nuovo controller svelato da un brevetto | Game Division"/>
    <meta property="og:description" content="PlayStation 5 avrà ovviamente un nuovo controller, che ora è stato svelato tramite un brevetto. Ecco tutti i dettagli riguardo il prossimo Dualshock."/>
  </head>
  <body>
    <article>
      <h1>PlayStation 5: nuovo controller svelato da un brevetto | Game Division</h1>
      <address>
        <time datetime="2019-11-18T13:20:00+00:00">18 Nov 2019, 13:20</time>
      </address>
      <p><a href="http://www.tomshw.it/videogioco/playstation-5-prezzo-specifiche-uscita/">PlayStation 5</a> è ancora un grande punto di domanda: non conosciamo il prezzo, la data di uscita e l’aspetto, sia della console che del controller. Quest’ultimo, perlomeno, è stato “raccontato” un poco da Sony: la società ha svelato che <b>il prossimo Dualshock</b> (sempre ammesso che sia questo il suo nome) includerà un feedback aptico, oltre a grilletti adattivi e programmabili dagli sviluppatori. Sappiamo inoltre, grazie a quanto rivelato tramite una delle interviste a rilasciate a Wired, che a livello visivo sarà molto simile al Dualshock 4.</p>
      <p>Ora, è inoltre circolato anche un <b>nuovo brevetto dedicato al presunto controller di PlayStation 5</b>: potete vederne un’immagine qui sotto. Il brevetto è messo a confronto con quello del Dualshock 4. Nel complesso è molto simile, ma ci sono ovviamente una serie di elementi che lo caratterizzano. Per iniziare, possiamo vedere che non è più presente la barra led. Inoltre, possiamo notare che i grilletti sono diventati più grandi e al contempo gli analogici sono stati leggermente ridotti per raggio.</p>
      <figure>
        <img src="https://www.tomshw.it/images/images/2019/11/ps5-playstation-5-dualshock-4-dualshock-5-brevetto-63694.jpg"/>
      </figure>
      <p>Come già detto e come avete visto, non sono differenze visive incredibili, ma trattandosi di un controller valido già ora, perché cambiare ciò che funziona? Ovviamente un brevetto manca di molti dettagli ed è spesso approssimativo nel mostrare quelli presenti. <b>Ricordiamoci anche che un brevetto non è obbligatoriamente definitivo</b> e potrebbero esserci delle differenze tra queste immagini e il prodotto finale.</p>
      <p>Secondo alcuni recenti rumor, Sony ha pianificato un primo reveal di PlayStation 5 tra febbraio e aprile, ma prezzo e data di uscita saranno annunciati all’E3 2020. Per ora non ci sono informazioni ufficiali in merito e non potremo scoprirlo ancora per molto tempo, probabilmente. <b>Diteci, quali sono le vostre speranze per la next-gen e PlayStation 5 in particolare?</b></p>
      <blockquote>PlayStation 5 è lontana, abbiamo tutto il tempo per giocare con PlayStation 4 e le sue esclusive: ecco un <a href="https://toms.it/iIEfT">interessante bundle su Amazon</a>.</blockquote>
    </article>
  </body>
</html>