<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/18/minden-eddiginel-sulyosabb-osszecsapasok-hongkongban"/>
    <meta property="og:site_name" content="euronews"/>
    <meta property="article:published_time" content="2019-11-18T13:15:52+00:00"/>
    <meta property="og:title" content="Minden eddiginél súlyosabb összecsapások Hongkongban"/>
    <meta property="og:description" content="A tiltakozók egy része a rendőrségi felszólítás ellenére az egyetem kampuszán maradt, és a hatóságok távoltartására tüzet gyújtottak a bejáratnál. A rendőrök hétfőn hajnalban benyomultak az egyetem területére, és néhány demonstrálót őrizetbe vettek."/>
  </head>
  <body>
    <article>
      <h1>Minden eddiginél súlyosabb összecsapások Hongkongban</h1>
      <address>
        <time datetime="2019-11-18T13:15:52+00:00">18 Nov 2019, 13:15</time>
      </address>
      <p>
        <b>Patthelyzet alakult ki a rendőrök és a velük szemben felsorakozott, több száz tüntető között a Hongkongi Műszaki Egyetemnél, ahol több mint egy napja tartanak a minden eddiginél súlyosabb összecsapások.</b>
      </p>
      <p>A tiltakozók egy része a rendőrségi felszólítás ellenére az egyetem kampuszán maradt, és a hatóságok távoltartására tüzet gyújtottak a bejáratnál. A rendőrök hétfőn hajnalban benyomultak az egyetem területére, és néhány demonstrálót őrizetbe vettek.</p>
      <p>Néhány órával később a tüntetők megkísérelték tömegesen elhagyni a kampuszt, mire a rendőrök könnygázzal szorították vissza őket, így végül csak néhány embernek sikerült elmenekülnie, míg a többség visszavonulásra kényszerült.</p>
      <p>Hongkongban már öt hónapja tartanak a kormányellenes megmozdulások.</p>
    </article>
  </body>
</html>