<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/172085/hlopchik_virishiv_pogoliti_golovu_ale_ne_dlya_togo_schob_zminiti_imidj_usya_sprava_u_spivchutti_do_druga.html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-18T13:30:00+00:00"/>
    <meta property="og:title" content="Хлопчик вирішив поголити голову, але не для того, щоб змінити імідж. Уся справа у співчутті до друга"/>
    <meta property="og:description" content="Семирічний хлопчик втратив волосся, проте знайшов кращого друга. Не дивно, адже школяр — справжній добряк і вирішив стати лисим заради підтримки хворого однокласника. І так надихнув людей, що ті допомогли хлопчині зробити ще одну не менш добру справу, інформує Ukr.Media."/>
  </head>
  <body>
    <article>
      <h1>Хлопчик вирішив поголити голову, але не для того, щоб змінити імідж. Уся справа у співчутті до друга</h1>
      <address>
        <time datetime="2019-11-18T13:30:00+00:00">18 Nov 2019, 13:30</time>
      </address>
      <p>
        <b>Семирічний хлопчик втратив волосся, проте знайшов кращого друга. Не дивно, адже школяр — справжній добряк і вирішив стати лисим заради підтримки хворого однокласника. І так надихнув людей, що ті допомогли хлопчині зробити ще одну не менш добру справу, інформує Ukr.Media.</b>
      </p>
      <p>У листопаді 2018 року учневі початкової школи англійського міста Енсті Томмі-Лі Хезерінгтону поставили діагноз "гострий лімфобластний лейкоз" або, як його називають серед людей, рак крові. Мама хлопчика розповіла, що недуга перевернула життя членів родини з ніг на голову. Синові британки, повідомили лікарі, потрібно було боротися із захворюванням три з половиною роки, і лікування почалося негайно.</p>
      <p>Томмі-Лі довелося пережити чимало. Особливо важко школяру довелося, коли у нього почався сепсис, відмовили легені та сильно збільшилася підшлункова залоза. Але хлопчик переміг недугу, і навіть раніше прогнозованого строку: за станом на листопад у нього ремісія.</p>
      <figure>
        <img src="https://ukr.media/static/ba/aimg/4/0/5/405986_2.jpg"/>
      </figure>
      <p>Школяр за можливості відвідував уроки, де його стан не залишався непоміченим. Однокласник хлопчини, семирічний Оллі Спенсер, з яким Хезерінгтон почав тоді спілкуватися, зрозумів: його приятель хворіє. Новий знайомий також звернув увагу, що товариш став втрачати волосся. Як було найкраще допомогти другу в такій ситуації? Оллі вирішив поголити заради нього голову і розповів про це мамі.</p>
      <p>Зміну іміджу хлопчина пояснив просто: він вирішив, що приятель не повинен бути єдиним лисим хлопчиком у школі.</p>
      <p>"Коли у Томмі-Лі не стало волосся, мені було сумно, і я не хотів, щоб він був один. Я хотів допомогти Томмі Лі, адже у нього був рак, і я хотів, щоб рак пішов."</p>
      <p>Батьки Хезерінгтона були вражені зворушливим вчинком Спенсера. А мама з татом Оллі вирішили витягти із ситуації додаткову користь і розповіли історію свого сина, попросивши людей пожертвувати кошти для хворих дітей, що проходять лікування у лікарні міста Лестер. Родині вдалося зібрати 1200 фунтів стерлінгів.</p>
      <p>А Томмі-Лі та Оллі тепер — близькі друзі, які проводять разом час і у школі, і після уроків.</p>
      <p>"Ми — кращі друзі та завжди дбаємо один про одного, щоб б ми не робили. Томмі-Лі завжди буде моїм найкращим другом, і я буду підтримувати його так, як можу", — сказав маленький Спенсер.</p>
      <p>
        <a href="https://ukr.media/world/405986/">https://ukr.media/world/405986/</a>
      </p>
    </article>
  </body>
</html>