<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:830936-Krenula-na-trening-pa-sletela-s-puta-Ovo-je-povredjena-kosarkasica-koju-su-izvlacili-iz-smrskanog-automobila-kod-Sremskih-Karlovaca-FOTO"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T13:22:00+00:00"/>
    <meta property="og:title" content="Krenula na trening, pa sletela s puta: Ovo je povređena košarkašica koju su izvlačili iz smrskanog automobila kod Sremskih Karlovaca (FOTO)"/>
    <meta property="og:description" content="Posle blagovremenog zbrinjavanja i adekvatne dijagnostike ustanovljene su joj povrede glave i desne podlaktice"/>
  </head>
  <body>
    <article>
      <h1>Krenula na trening, pa sletela s puta: Ovo je povređena košarkašica koju su izvlačili iz smrskanog automobila kod Sremskih Karlovaca (FOTO)</h1>
      <address><time datetime="2019-11-18T13:22:00+00:00">18 Nov 2019, 13:22</time> by <a rel="author">Lj. P.</a></address>
      <p>
        <b>Posle blagovremenog zbrinjavanja i adekvatne dijagnostike ustanovljene su joj povrede glave i desne podlaktice</b>
      </p>
      <p>U SAOBRAĆAJNOJ nesreći na putu između Sremskih Karlovaca i Banstola, u ponedeljak oko devet sati, teško je povređena Iva Šicar (18) iz Stare Pazove, inače košarkašica ŽKK „021“ iz Novog Sada, kao i muškarac M.I. (65), koji je zadobio lakše povrede.</p>
      <p>Mlada sportiskinja se, kako saznajemo, u ponedeljak jutro kolima uputila iz Stare Pazove u Novi Sad na prepodnevni trening. Iva je igrala u prvom timu i u novosadski klub je došla iz Šapca, gde je igrala prethodne dve sezone, takođe u prvoj ligi.</p>
      <p>Aleksandar Jovanović, prvi trener novosadskog kluba, kaže da su svi iz kluba odmah došli u Urgentni centar i da bodre Ivu da se što oporavi i da ponovo bude sa njima na terenu.</p>
      <p>U ovoj Kliničkom centru Vojvodine kažu da su 18-godišnjoj pacijentkinji posle blagovremenog zbrinjavanja i adekvatne dijagnostike ustanovljene povrede glave i desne podlaktice.</p>
      <p>- Pacijentkinja nije životno ugrožena, ali je hospitalizovana radi daljeg onzervativnog tretmana i opservacije. - navode u KCV.</p>
      <related>
        <a href="https://www.novosti.rs/vesti/srbija.73.html:830909-Udes-u-centru-Kraljeva-Zena-prelazila-pesacki-na-nju-naleteo-putnicki-automobil"/>
      </related>
      <p>Uzroci nesreće još nisu poznati, ali se preptostavlja da je devojka koja je bila za volanom „punta“, najverovatnije izgubila kontrolu nad vozilom, a potom sletela u gradilište brze pruge Novi Sad- Beograd i udarila u parkirani kamion.</p>
      <p>Ona se automobilom kretala iz pravca Sremskih Karlovaca prema Banstolu. Prednji deo vozila je potpuno smrskan, a devojku su iz kola izvadili novosadski vatrogasci. Muškarac koji je povređen, kako saznajemo, nalazio se na gradilištu.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:830913-Tezak-udes-kod-Sremskih-Karlovaca-Punto-uleteo-u-gradiliste-i-punom-brzinom-se-zakucao-u-kamion-vatrogasci-sekli-vozilo-da-izvuku-devojku-FOTO"/>
        <a href="http://www.novosti.rs/vesti/beograd.74.html:830972-Prevrnuo-se-u-pokusaju-da-izbegne-sudar-Troje-povredjenih-u-BMV-medju-njima-i-dete"/>
        <a href="http://www.novosti.rs/vesti/beograd.74.html:830731-Lancani-sudar-na-Gazeli-Ucestvovalo-sedam-vozila-povredjena-beba"/>
        <a href="http://www.novosti.rs/vesti/naslovna/hronika/aktuelno.291.html:830704-Crno-jutro-u-Srbiji-Dva-mladica-u-isto-vreme-poginuli-na-dva-razlicita-mesta-razlog-je-jeziv"/>
        <a href="http://www.novosti.rs/vesti/naslovna/teme/teme.97.html:tema-102-Tragedije-u-saobracaju"/>
      </related>
    </article>
  </body>
</html>