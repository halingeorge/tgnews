<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-brexit-ellenes-kampany-finanszirozasa-miatt-nyomoznak-soros-gyorgy-ellen/"/>
    <meta property="og:site_name" content="lokál"/>
    <meta property="article:published_time" content="2019-11-18T13:11:54+00:00"/>
    <meta property="og:title" content="Brexit-ellenes kampány finanszírozása miatt nyomoznak Soros György ellen"/>
    <meta property="og:description" content="Nyomozást rendeltek el az Egyesült Királyságban a bevándorláspárti milliárdos, Soros György ellen. A brit hatóságok azt feltételezik, hogy Soros nagy összeggel támogatta a Brexit-megállapodás létrejöttét, illetve jelentős pénzösszeget fektetett be annak érdekében, hogy megbuktassa Boris Johnson Bexi"/>
  </head>
  <body>
    <article>
      <h1>Brexit-ellenes kampány finanszírozása miatt nyomoznak Soros György ellen</h1>
      <address><time datetime="2019-11-18T13:11:54+00:00">18 Nov 2019, 13:11</time> by <a rel="author">Lokál</a></address>
      <figure>
        <img src="https://www.lokal.hu/wp-content/uploads/2018/03/K_EPA20100127065-1280x852.jpg"/>
      </figure>
      <p>
        <b>Nyomozást rendeltek el az Egyesült Királyságban a bevándorláspárti milliárdos, Soros György ellen. A brit hatóságok azt feltételezik, hogy Soros nagy összeggel támogatta a Brexit-megállapodás létrejöttét, illetve jelentős pénzösszeget fektetett be annak érdekében, hogy megbuktassa Boris Johnson Bexit-párti konzervatív kormányfőt – <a href="https://tuzfalcsoport.blogstar.hu/2019/11/18/boris-johnson-nyomozast-rendelt-el-soros-gyorgy-ellen-a-brexit-ellenes-kampany-finanszirozasa-miatt/86171/">írja a Tűzfalcsoport nevű tényfeltáró blog brit forrásokra hivatkozó riportjában</a>.</b>
      </p>
      <p>Soros célja az Egyesült Királyság Európai Unióból való kilépésének a megakadályozása, ennek érdekében pedig egy új választás kiírása. A Brexit-ellenes kampány vezetője – a rendelkezésre álló információk szerint – az a volt ENSZ-főtitkárhelyettesként is dolgozó Mark Malloch Brown, aki korábban miniszteri tisztséget is betöltött. Az egykori munkáspárti politikus Brown a kilencvenes évek elején a Refugees International-nél is tevékenykedett, amely a Soros Bosznia Tanácsadó Bizottság részeként működött (1993–94) – írja az <a href="https://www.origo.hu/nagyvilag/20191118-nyomoznak-soros-ellen-a-brexitellenes-kampany-miatt.html">Origo</a>.</p>
      <p>A <a href="https://tuzfalcsoport.blogstar.hu/2019/11/18/boris-johnson-nyomozast-rendelt-el-soros-gyorgy-ellen-a-brexit-ellenes-kampany-finanszirozasa-miatt/86171/">Tűzfalcsoport</a> felhívta rá a figyelmet, hogy a Konzervatív Párt feljelentése nyomán nyomozást rendelt el az ügyészség Soros György ellen, mivel azt feltételezik, hogy nagy összeggel támogatta egy számára kedvező brexit-megállapodás létrejöttét, valamint azt, hogy buktassák meg Boris Johnson konzervatív és brexit-párti miniszterelnököt. Soros, akit világszerte arról ismernek, hogy „az az ember, aki tönkretette Anglia bankjait”, megközelítőleg 3 millió fontot fektet be alapítványán keresztül a brexit-ellenes kampányba. Soros Nyílt Társadalom Alapítványa számos Brüsszel-párti csoportnak küldött anyagi támogatást, ezek közül a legfontosabb a Best for Britain (BfB).</p>
      <p>A Best for Britain egy olyan weboldalt szerkesztett, ami elmagyarázza a választópolgároknak, hogyan kell taktikai úton szavazni a december 12-i parlamenti választáson az EU-ban való maradást támogató jelöltekre, a liberális demokratákra, a zöldekre és a szélsőbalos walesi szeparatistákra. Amennyiben a brit baloldal taktikai alapon sikeresen voksolna, az azt eredményezné, hogy Boris Johnson kormányfő elvesztené az alsóházi többségét.</p>
      <p>A weboldal szerkesztői természetesen kötődnek a liberális demokratákhoz, a zöldekhez és a walesi szeparatista, radikális baloldali Plaid Cymru párthoz. A zöldek és a liberálisok aláírtak egy megállapodást, amely az Unite to Remain nevet viseli, és ennek keretében dolgozták ki a taktikai szavazás részleteit.</p>
      <p>Nemrégiben a bevándorláspárti milliárdos közölte, hogy a Brexit-ellenes tevékenységekhez nyújtott pénzeszközeit „nem partizán- vagy választási célokra használták fel, hanem a célja a brit közvélemény oktatása.” 2017 óta a BfB 2,7 millió fontot kapott a Nyílt Társadalom Alapítványtól. Az alapítvány londoni fiókjának számláján, ami egy irodaházat oszt meg a Westminsterben más Brexit-ellenes szervezetekkel, köztük az Open Britain és az Európa Mozgalommal.</p>
      <p>A Facebooknak nagy szerepe van a választási kampányban, ezért 2018. októbere óta a BfB a hirdetésekre 613 ezer fontot költött. A BfB-höz kötődő, taktikai szavazásra buzdító applikáció, a GetVoting.org azt jelzi előre, hogy ha a brit választók 30 százaléka taktikusan szavaz, akkor megakadályozzák, hogy a konzervatívok többséget szerezzenek az Egyesült Királyság alsóházában.</p>
      <p>Az Unite to Remain csoport vezetője, Heidi Allen véleménye alapján, 44 helyen esélyesek a jelöltjeik. Ms. Allen szerint „a modern brit politikai életben példa nélküli az ilyen jellegű megállapodás”. Andrew Percy – aki 2010 óta az Egyesült Királyság parlamentjének a konzervatív párti tagja – azt mondta: Felszólítom a választási bizottságot, hogy sürgősen vizsgálja meg, hogy megtörtént-e a kiadási szabályok megsértése, és tisztázza, hogy Nagy-Britannia ezeket a tengerentúli milliókat mire költi! „A szabályok világosak: az ilyen mértékű külföldi adományokat nem lehet választási kampányra költeni” – fűzte hozzá Percy. „Szükségünk van tisztességes és egyenlő versenyfeltételekre – és ez azt jelenti, hogy biztosítani kell, hogy a brit nép demokratikus akaratának megtévesztését célzó hardcore csoportok ne szolgáljanak a tengerentúli pénzzel az ország választásainak befolyásolására” – zárta az egyértelműen Soros György beavatkozására utaló felszólalását a konzervatív parlamenti képviselő.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-magyarorszag-szamara-elfogadhatatlan-a-kohezios-penzek-megvagasa/">Magyarország számára elfogadhatatlan a kohéziós pénzek megvágása</a>
        </li>
        <li>
          <a href="https://www.lokal.hu/2019-11-soros-fia-macronnak-adott-utasitasokat/">Soros fia Macronnak adott utasításokat</a>
        </li>
        <li>
          <a href="https://www.lokal.hu/2019-11-intenziven-no-a-migransok-szama-magyarorszag-hatarainal/">Intenzíven nő a migránsok száma Magyarország határainál</a>
        </li>
        <li>
          <a href="https://www.lokal.hu/2019-11-illegalis-bevandorlas-folyamatosan-romlik-a-boszniai-helyzet/">Illegális bevándorlás: folyamatosan romlik a boszniai helyzet</a>
        </li>
        <li>
          <a href="https://www.lokal.hu/2019-11-nemet-kepviselok-a-fidesznek-a-neppartban-a-helye/">Német képviselők: A Fidesznek a Néppártban a helye</a>
        </li>
      </ul>
    </article>
  </body>
</html>