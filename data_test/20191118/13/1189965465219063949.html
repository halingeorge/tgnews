<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259677/kykloforiako-komfoyzio-ston-kifiso-troxaio-me-fortigo"/>
    <meta property="og:site_name" content="LiFO"/>
    <meta property="article:published_time" content="2019-11-18T13:18:00+00:00"/>
    <meta property="og:title" content="Κυκλοφοριακό κομφούζιο στον Κηφισό - Τροχαίο με φορτηγό"/>
    <meta property="og:description" content="Κυκλοφοριακά προβλήματα στη Λεωφόρο Κηφισού λόγω εκτροπής φορτηγού"/>
  </head>
  <body>
    <article>
      <h1>Κυκλοφοριακό κομφούζιο στον Κηφισό - Τροχαίο με φορτηγό</h1>
      <h2>Κυκλοφοριακά προβλήματα στη Λεωφόρο Κηφισού λόγω εκτροπής φορτηγού</h2>
      <address><time datetime="2019-11-18T13:18:00+00:00">18 Nov 2019, 13:18</time> by <a rel="author">NEWSROOM</a></address>
      <p>
        <b>Προβλήματα στην κυκλοφορία των οχημάτων παρατηρείται αυτή την ώρα στη <a href="https://www.lifo.gr/tags/%CE%9A%CE%B7%CF%86%CE%B9%CF%83%CF%8C%CF%82">Λεωφόρο Κηφισού</a>, στο ύψος της Νέας Φιλαδέλφειας, λόγω εκτροπής φορτηγού.</b>
      </p>
      <p>Σύμφωνα με πληροφορίες από την Τροχαία, ο οδηγός φορτηγού έχασε τον έλεγχο του οχήματός του, το οποίο έπεσε διαδοχικά πάνω σε κιγκλιδώματα και σε μια κολόνα της ΔΕΗ.</p>
      <p>Αυτή την ώρα είναι σε εξέλιξη η προσπάθεια απομάκρυνσης του φορτηγού.</p>
      <p>Ο οδηγός της νταλίκας, υπό άγνωστες μέχρι στιγμής συνθήκες, έχασε τον έλεγχο του οχήματος και διέσχισε κάθετα τον Κηφισό την ώρα της κίνησης στο αντίθετο ρεύμα και κατέληξε στα προστατευτικά κιγκλιδώματα, παρασύροντας και μια κολόνα της ΔΕΗ.</p>
      <p>Ευτυχώς η νταλίκα δεν συγκρούστηκε με άλλο όχημα που διέσχιζε εκείνη τη στιγμή τη λεωφόρο.</p>
      <p>Μέχρι και αυτή την ώρα παραμένει το κυκλοφοριακό χάος στην περιοχή. Κλειστή παραμένει η λεωφόρος, στη δεξιά λωρίδα, στο ρεύμα προς Πειραιά.</p>
    </article>
  </body>
</html>