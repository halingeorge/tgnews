<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89917"/>
    <meta property="og:site_name" content="Denník politika"/>
    <meta property="article:published_time" content="2019-11-18T13:36:26+00:00"/>
    <meta property="og:title" content="Video: Opitá a agresívna vodička na BMW ničila autá a trúfla si aj na policajtov"/>
    <meta property="og:description" content="18.11.2019 (Webnoviny.sk) – Agresívnu, alkoholom posilnenú 21-ročnú vodičku chytili policajti v Trnave. Trnavčanka na BMW 320 rozbíjala počas jazdy autá a trúfla si aj na policajtov."/>
  </head>
  <body>
    <article>
      <h1>Video: Opitá a agresívna vodička na BMW ničila autá a trúfla si aj na policajtov</h1>
      <address><time datetime="2019-11-18T13:36:26+00:00">18 Nov 2019, 13:36</time> by <a rel="author">Webnoviny</a></address>
      <p>18.11.2019 (Webnoviny.sk) – Agresívnu, alkoholom posilnenú 21-ročnú vodičku chytili policajti v Trnave. Trnavčanka na BMW 320 rozbíjala počas jazdy autá a trúfla si aj na policajtov.</p>
      <p>Ako informovala trnavská krajská polícia, mladá vodička na Ulici Jána Hollého narazila do Škody Roomster, ktoré išlo pred ňou. Šofér sa ju pokúsil zastaviť a zablokoval ju, vodička však doňho narazila a pokračovala v jazde.</p>
      <p>Na Hornopotočnej vošla do zákazu a narazila do ďalšieho zaparkovaného auta. Policajti jej namerali dve promile alkoholu v dychu.</p>
      <p>Mladá žena sa k policajtom správala vulgárne, počas zákroku na nich pľula a kopala do nich. Nasadiť jej museli putá a eskortovali ju do cely. Po vytriezvení ju obvinili z ohrozenia pod vplyvom návykovej látky. Vodiča, ktorý sa ju snažil zastaviť, ošetrili jednorazovo v nemocnici. O jej vine a treste rozhodne súd.</p>
      <p>V prípade, ak sa vám nezobrazil zdieľaný obsah nad týmto textom <a href="https://www.facebook.com/KRPZTT/videos/895153844212283/">kliknite sem</a></p>
      <p>Viac k témam: <a href="https://www.webnoviny.sk/tag/alkohol-za-volantom/"><u>alkohol za volantom</u></a>, <a href="https://www.webnoviny.sk/tag/dopravna-nehoda/"><u>dopravná nehoda</u></a><br/>Zdroj: Webnoviny.sk – <a href="https://www.webnoviny.sk/video-opita-a-agresivna-vodicka-na-bmw-nicila-auta-a-trufla-si-aj-na-policajtov/"><u>Video: Opitá a agresívna vodička na BMW ničila autá a trúfla si aj na policajtov</u></a> © SITA Všetky práva vyhradené.</p>
    </article>
  </body>
</html>