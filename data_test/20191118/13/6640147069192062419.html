<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/call-of-duty-mobile-zombie-supporto-pad/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T13:54:00+00:00"/>
    <meta property="og:title" content="Call of Duty Mobile: modalità Zombie e supporto al pad presto in arrivo | Game Division"/>
    <meta property="og:description" content="Activision ha dichiarato che nel prossimo aggiornamento di Call of Duty Mobile verrà aggiunta la modalità Zombie e il supporto ai pad."/>
  </head>
  <body>
    <article>
      <h1>Call of Duty Mobile: modalità Zombie e supporto al pad presto in arrivo | Game Division</h1>
      <address>
        <time datetime="2019-11-18T13:54:00+00:00">18 Nov 2019, 13:54</time>
      </address>
      <p><b>Call of Duty Mobile</b> sta per abbracciare un nuovo aggiornamento, pronto ad accogliere nuovamente gli appassionati dell’FPS di Activision anche su dispositivi Smartphone iOS e Android. I giocatori erano curiosi di sapere quando avrebbero potuto mettere le loro mani sulla modalità Zombi e sul supporto del gioco al pad, ed ora è il momento di scoprirlo.</p>
      <p>Proprio questa settimana il team di Call of Duty Mobile ha fornito finalmente una data di rilascio della modalità Zombie, insieme a un aggiornamento sul supporto del controller. L’aggiunta della modalità con protagonisti i non morti verrà resa disponibile partire dal prossimo<b> venerdì 22 novembre 2019</b>. Al momento però non sono stati forniti dettagli più precisi in merito e non è ancora chiaro se si tratti di un evento a tempo o di una vera e propria modalità di gioco permanente.</p>
      <figure>
        <img src="https://www.tomshw.it/images/images/2019/10/call-of-duty-mobile-54871.768x432.jpg"/>
      </figure>
      <p>Leggi anche: <a href="https://www.tomshw.it/gallery/msi-r6850-cyclone/">MSI R6850 Cyclone</a></p>
      <p>Ma c’è anche dell’altro, insieme alla prossima patch in arrivo su COD Mobile, come accennato in precedenza, nel titolo verrà <b>presto aggiunto il supporto ufficiale ai controller</b>. Anche per quanto riguarda questa notizia, i dettagli non sono ancora stati condivisi, ma Activision ha confermato che questa settimana rilascerà ulteriori informazioni più complete.</p>
      <p>Vi ricordiamo però che con l’aggiornamento ad iOS 13, tutti i dispositivi Apple permettono di giocare tramite l’utilizzo dei controller Xbox One (tramite bluetooth) e PlayStation 4. <b>Siete pronti per tornare a maciullare gli Zombi anche su Call of Duty Mobile?</b> Diteci la vostra nella sezione dedicata ai commenti.</p>
      <blockquote>La saga di COD sta vivendo una vera e propria rinascita in questo periodo. Acquista Call of Duty Modern Warfare su Amazon a <a href="https://toms.it/ZAZrN">questo indirizzo</a>.</blockquote>
    </article>
  </body>
</html>