<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2820450-litva-i-ukraina-maut-spilnu-poziciu-sodo-nebezpeki-nord-stream2-spiker-sejmasu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T13:12:00+00:00"/>
    <meta property="og:title" content="Литва і Україна мають спільну позицію щодо небезпеки Nord stream-2 - спікер Сеймасу"/>
    <meta property="og:description" content="Литовська Республіка підтримує Україну у протидії російській агресивній політиці і поділяє позицію щодо небезпеки будівництва трубопроводу «Північний потік 2» для європейської безпеки."/>
  </head>
  <body>
    <article>
      <h1>Литва і Україна мають спільну позицію щодо небезпеки Nord stream-2 - спікер Сеймасу</h1>
      <h2>Литовська Республіка підтримує Україну у протидії російській агресивній політиці і поділяє позицію щодо небезпеки будівництва трубопроводу «Північний потік 2» для європейської безпеки.</h2>
      <address>
        <time datetime="2019-11-18T13:12:00+00:00">18 Nov 2019, 13:12</time>
      </address>
      <p>Про це повідомляє <a href="https://mfa.gov.ua/ua/press-center/news/76013-golova-litovsykogo-parlamentu-viktoras-prancketis-ukrajini-ta-litvi-neobkhidno-rozvivati-dvostoronne-partnerstvo-dlya-protidiji-spilynim-viklikam">пресслужба</a> МЗС за результатами переговорів міністра закордонних справ України Вадима Пристайка з головою Сеймасу Литовської Республіки Вікторасом Пранцкєтісом, які відбулися 18 листопада</p>
      <p>"Вікторас Пранцкєтіс запевнив у твердій підтримці України з боку Литви, у тому числі в рамках міжнародних організацій з метою протидії російській агресивній політиці... Сторони обмінялися думками щодо координації дій в рамках <a href="https://www.ukrinform.ua/tag-pare">ПАРЄ</a> і, зокрема, групи «Балтік+»... У ході зустрічі також констатовано спільність позиції щодо небезпеки будівництва трубопроводу «Північний потік 2» для європейської безпеки", - йдеться у повідомленні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2820388-golova-sejmu-zaprosiv-razumkova-vidvidati-litvu.html">Голова Сейму запросив Разумкова відвідати Литву</a>
      </blockquote>
      <p>Як поінформували у пресслужбі, спікер Литви наголосив, що депутати Сеймасу постійно порушують у переговорах з міжнародними партнерами необхідність політичної підтримки України у її боротьбі за відновлення територіальної цілісності у міжнародно визнаних кордонах.</p>
      <p>Міністр Пристайко подякував за всебічну підтримку з боку Литви, у тому числі у процесі реформ. У цьому контексті відзначено важливість проведення Конференції з питань реформ в Україні у Вільнюсі у 2020 р.</p>
    </article>
  </body>
</html>