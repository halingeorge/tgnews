<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640527/%D8%B3%D9%81%D8%B1-%D9%85%D8%B9%D8%A7%D9%88%D9%86-%D9%88%D8%B2%DB%8C%D8%B1-%D8%AE%D8%A7%D8%B1%D8%AC%D9%87-%DA%A9%D8%B1%D9%87-%D8%B4%D9%85%D8%A7%D9%84%DB%8C-%D8%A8%D9%87-%D8%B1%D9%88%D8%B3%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T13:19:00+00:00"/>
    <meta property="og:title" content="سفر معاون وزیر خارجه کره شمالی به روسیه"/>
    <meta property="og:description" content="معاون وزیر خارجه کره شمالی امروز دوشنبه به مسکو سفر کرده تا احتمالا درباره اقدامات کره شمالی برای مذاکره با آمریکا گفتگو کند."/>
  </head>
  <body>
    <article>
      <h1>
        <a href="https://www.bultannews.com/fa/news/640527/%D8%B3%D9%81%D8%B1-%D9%85%D8%B9%D8%A7%D9%88%D9%86-%D9%88%D8%B2%DB%8C%D8%B1-%D8%AE%D8%A7%D8%B1%D8%AC%D9%87-%DA%A9%D8%B1%D9%87-%D8%B4%D9%85%D8%A7%D9%84%DB%8C-%D8%A8%D9%87-%D8%B1%D9%88%D8%B3%DB%8C%D9%87">سفر معاون وزیر خارجه کره شمالی به روسیه</a>
      </h1>
      <h2>معاون وزیر خارجه کره شمالی امروز دوشنبه به مسکو سفر کرده تا احتمالا درباره اقدامات کره شمالی برای مذاکره با آمریکا گفتگو کند.</h2>
      <address><time datetime="2019-11-18T13:19:00+00:00">18 Nov 2019, 13:19</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، خبرگزاری کیودوی ژاپن گزارش کرد، چوئه سون هویی، معاون وزیر امور خارجه کره شمالی در خط مقدم مذاکراتی قرار دارد که آمریکا امیدوار است به لغو برنامه <b>موشکی و هسته‌ای</b> کره شمالی در ازای برداشته شدن تحریم‌ها علیه این کشور بینجامد.</p>
      <p>به گزارش خبرگزاری رویترز، رسانه‌های کره شمالی هیچ اشاره‌ای به سفر این دیپلمات به روسیه نکرده‌اند.</p>
      <p>خبرگزاری کیودو بدون اشاره به منابع خبری خود گزارش کرده، چوئه احتمالا در سفر خود به روسیه به دنبال گفتگو درباره مذاکره با آمریکا است. روسیه در اقداماتی که برای خلع سلاح هسته‌ای کره شمالی انجام شده، حضور داشته است.</p>
      <p>در حالی که کره شمالی در مذاکرات با آمریکا به دنبال برداشته شدن تحریم‌ها علیه این کشور است، آمریکا تاکید داشته که کیم جونگ اون، رهبر کره شمالی باید ابتدا برنامه سلاح‌های هسته‌ای خود را لغو کند.</p>
    </article>
  </body>
</html>