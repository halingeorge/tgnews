<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jkg-portal.com.ua/ua/publication/one/metodichn-rekomendacji-shhodo-ocnki-rvnja-spromozhnost-teritoralnih-gromad-58038"/>
    <meta property="og:site_name" content="Україна Комунальна"/>
    <meta property="article:published_time" content="2019-11-18T13:21:00+00:00"/>
    <meta property="og:title" content="Методичні рекомендації щодо оцінки рівня спроможності територіальних громад"/>
    <meta property="og:description" content="Міністерство розвитку громад та територій України направило обласним державним адміністраціям Методичні рекомендації щодо оцінки рівня спроможності територіальних громад"/>
  </head>
  <body>
    <article>
      <h1>Методичні рекомендації щодо оцінки рівня спроможності територіальних громад</h1>
      <address>
        <time datetime="2019-11-18T13:21:00+00:00">18 Nov 2019, 13:21</time>
      </address>
      <p><b>Міністерство розвитку громад та територій України направило обласним державним адміністраціям Методичні рекомендації щодо оцінки рівня спроможності територіальних громад<br/><br/></b>Міністерство розвитку громад та територій України направило обласним державним адміністраціям Методичні рекомендації щодо оцінки рівня спроможності територіальних громад, про це повідомила пресслужба міністерства.<br/> <br/>Вони розроблені на основі Методики формування спроможних територіальних громад та містять основні показники, які визначають соціально-економічну спроможність громад, порядок та критерії оцінки рівня їх спроможності.<br/> <br/>Методичні рекомендації мають допомогти обласним державним адміністраціям у розробці проектів змін до перспективних планів формування територій громад областей.<br/> <br/>«Ми пропонуємо робочим групам, що діють при обласних державних адміністраціях, провести оцінку спроможності всіх об’єднаних громад – і тих, які вже створені, і тих, які передбачаються до об’єднання у майбутньому. Адже суть об’єднання саме в тому, щоб кожна громада  мала достатній людський потенціал, фінансові та майнові ресурси, які дадуть їй змогу дійсно бути спроможною надавати якісні послуги людям, вирішувати накопичені проблеми, розвивати місцеву економіку. Рекомендації щодо оцінки рівня спроможності громад допоможуть регіонам підготувати якісні перспективні плани, переконатися, що вони найоптимальніші, врешті, завершити цю роботу. Далі – перспективні плани ляжуть в основу нового адміністративно-територіального устрою базового рівня», — говориться у повідомлені.<br/> </p>
      <p>Нагадаємо,  Прем’єр-міністр України Олексій Гончарук доручив обласним державним адміністраціям провести консультації з органами місцевого самоврядування, всеукраїнськими асоціаціями органів місцевого самоврядування, народними депутатами України від області щодо розробки перспективного плану формування територій громад області. </p>
      <p>З методикою можна ознайомитись <a href="http://www.minregion.gov.ua/wp-content/uploads/2019/11/Rekomendatsiyi.pdf">тут</a>.</p>
      <related>
        <h4>Новини по темі</h4>
        <a href="http://jkg-portal.com.ua/ua/publication/one/deputati-pdtrimali-u-pershomu-chitann-zakonoprojekt-pro-prodazh-zeml-cherez-nternet--58020"/>
        <a href="http://jkg-portal.com.ua/ua/publication/one/prezident-pdpisav-zakon-pro-stvorennja-jedinoji-derzhavnoji-jelektronnoji-sistemi-u-sfer-budvnictva-58018"/>
        <a href="http://jkg-portal.com.ua/ua/publication/one/deputati-prijnjali-v-pershomu-chitann-zakonoprojekt-pro-zaboronu-poshirennja-plastikovih-paketv--57992"/>
      </related>
    </article>
  </body>
</html>