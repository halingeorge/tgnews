<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/18/istat-nel-2018-oltre-127-milioni-di-italiani-hanno-svolto-attivita-di-/153312/"/>
    <meta property="og:site_name" content="VITA"/>
    <meta property="article:published_time" content="2019-11-18T13:09:00+00:00"/>
    <meta property="og:title" content="Istat, nel 2018 oltre 12,7 milioni di italiani hanno svolto attività di cura per minori o malati"/>
    <meta property="og:description" content="Nel 2018, 12 milioni 746mila persone tra i 18 e i 64 anni (34,6%) si sono presi cura dei figli minori di 15 anni o di parenti malati, disabili o anziani. Tra queste, quasi 650mila si sono occupate contemporaneamente sia dei figli minori sia di altri familiari. È quanto emerge dal report “Conciliazione tra lavoro e famiglia” per l’anno 2018 diffuso oggi dall’Istat"/>
  </head>
  <body>
    <article>
      <h1>Istat, nel 2018 oltre 12,7 milioni di italiani hanno svolto attività di cura per minori o malati</h1>
      <address><time datetime="2019-11-18T13:09:00+00:00">18 Nov 2019, 13:09</time> by <a rel="author">Redazione</a></address>
      <p>
        <b>Nel 2018, 12 milioni 746mila persone tra i 18 e i 64 anni (34,6%) si sono presi cura dei figli minori di 15 anni o di parenti malati, disabili o anziani. Tra queste, quasi 650mila si sono occupate contemporaneamente sia dei figli minori sia di altri familiari. È quanto emerge dal report “Conciliazione tra lavoro e famiglia” per l’anno 2018 diffuso oggi dall’Istat</b>
      </p>
      <p>Nel 2018, 12 milioni 746mila persone tra i 18 e i 64 anni (34,6%) si sono presi cura dei figli minori di 15 anni o di parenti malati, disabili o anziani. Tra queste, quasi 650mila si sono occupate contemporaneamente sia dei figli minori sia di altri familiari. È quanto emerge dal report “Conciliazione tra lavoro e famiglia” per l’anno 2018 diffuso oggi dall’Istat.<br/>“Fra i genitori occupati con figli minori di 15 anni – spiega l’Istat – il 35,9% delle madri e il 34,6% dei padri lamentano problemi di conciliazione tra il lavoro e la famiglia”.<br/>Stando ai dati diffusi, le persone che assistono regolarmente figli o altri parenti di 15 anni e più in quanto malati, disabili o anziani sono oltre 2 milioni e 800mila (7,7%). “È una responsabilità di cura – si legge nel report – che grava sul 9,4% delle donne di 18-64 anni e sul 5,9% degli uomini. La quota è maggiore tra gli individui di 45-64 anni (12,2%) e tra gli inattivi (9%)”.<br/>Nel confronto con gli altri Paesi Ue, l’Italia risulta allineata alla media relativa alle persone di età compresa tra i 18 e i 64 anni con responsabilità di cura (34,4% Ue, 34,6% Italia) e per quanto riguarda la responsabilità di cura nei confronti dei soli figli minori di 15 anni (26,9% Ue, 28,9% Italia).</p>
      <figure>
        <img src="http://i.cdn-vita.it/blobs/full/b/9/a/d/b9ad5cc2-fe38-4224-a940-7b30d0fc82f7.jpg?_637096796186222488"/>
      </figure>
      <related>
        <h4>Contenuti correlati</h4>
        <a href="http://www.vita.it/it/article/2019/11/16/nasce-lalleanza-per-linfanzia/153305/"/>
        <a href="http://www.vita.it/it/article/2019/11/16/giovani-caregiver-un-film-per-parlare-di-loro-alle-scuole/153304/"/>
        <a href="http://www.vita.it/it/article/2019/11/13/curare-e-prendersi-cura/153277/"/>
      </related>
    </article>
  </body>
</html>