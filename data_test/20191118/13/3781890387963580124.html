<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742349"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T13:23:00+00:00"/>
    <meta property="og:title" content="แฟนๆแห่ให้กำลังใจ&quot;ฟรอยด์&quot; เจอดราม่ามอมยา&quot;นศ.สาว&quot;"/>
    <meta property="og:description" content="ชาวเน็ตแห่คอมเมนต์ใต้รูป 'ฟรอยด์-ณัฏฐพงษ์' หลังถูกโยงเป็นดาราอักษรย่อ ฟ. มอมยาสาวนักศึกษา แฟน ๆ ส่งกำลังใจเชื่อดาราหนุ่มไม่ได้ทำ"/>
  </head>
  <body>
    <article>
      <h1>แฟนๆแห่ให้กำลังใจ"ฟรอยด์" เจอดราม่ามอมยา"นศ.สาว"</h1>
      <address>
        <time datetime="2019-11-18T13:23:00+00:00">18 Nov 2019, 13:23</time>
      </address>
      <figure>
        <img src="https://www.dailynews.co.th/admin/upload/20191118/news_HdNpMZSFIG203441_533.jpg?v=20191119055"/>
      </figure>
      <p>
        <b>ชาวเน็ตแห่คอมเมนต์ใต้รูป "ฟรอยด์-ณัฏฐพงษ์" หลังถูกโยงเป็นดาราอักษรย่อ ฟ. มอมยาสาวนักศึกษา แฟน ๆ ส่งกำลังใจเชื่อดาราหนุ่มไม่ได้ทำ</b>
      </p>
      <p> <br/>กลายเป็นประเด็นร้อนประจำวันนี้เลยทีเดียว สำหรับกรณีนักศึกษาสาวรายหนึ่งออกมาโพสต์แฉอ้างว่า รุ่นพี่ในที่ฝึกงานชวนไปทานข้าวจนได้เจอกับดาราหนุ่มอักษรย่อ ฟ. จากนั้นก็ได้ยื่นเยลลี่ให้ทานและบีบเจลล้างมือให้ ทำให้เกิดอาการมึนหัวโลกหมุนหัวใจเต้นแรง โดยเชื่อว่าต้องถูกมอมยาแน่นอน จนต้องออกมาโพสต์เตือนภัยให้ทุกคนระวังตัว ก่อนจะเข้าแจ้งความไว้ที่ สน.ลาดกระบัง ซึ่งล่าสุดหลังนักแสดงหนุ่ม ฟรอยด์-ณัฏฐพงษ์ ชาติพงษ์ ที่ถูกโยงเป็นดารา ฟ. ก็ได้ออกมาเคลียร์ปมนี้ พร้อมอ้างกลับว่าตนไม่ได้มอมยาสาวนักศึกษาคนดังกล่าว และเตรียมฟ้องกลับ ตามที่เสนอข่าวไปแล้วนั้น<br/> <br/>ความคืบหน้าในอินสตาแกรมของหนุ่มฟรอยด์ ในรูปล่าสุดที่เจ้าตัวโพสต์ท่าฮา ๆ ก็มีชาวเน็ตเข้ามากดไลค์และคอมเมนต์หลากหลายแง่มุม ทั้งสงสัยว่าหนุ่มฟรอยด์ทำจริงหรือไม่ และเป็นกำลังใจให้สู้ ๆ หรือคอมเมนต์โจมตีฝั่งนักศึกษาสาวที่ปิดเฟซบุ๊กไปเสียแล้ว และเชื่อว่าหนุ่มฟรอยด์ไม่ได้ทำแน่นอินสตาแกรมเลยทีเดียว.<br/> <br/>ขอบคุณภาพ :<b> @freudonidas</b><br/><br/><b>อ่านข่าวที่เกี่ยวข้อง...</b><br/><br/><b><a href="https://www.dailynews.co.th/regional/742222">เผยภาพวงจรปิดดารา'ฟ.' ออกมาสูบบุหรี่ก่อนนศ.ไปรพ.</a></b></p>
      <figure>
        <img src="https://www.dailynews.co.th/admin/upload/20191118/news_ezokMWRwJh203441_533.jpg?v=20191119055?v=6343"/>
      </figure>
      <figure>
        <img src="https://www.dailynews.co.th/admin/upload/20191118/news_jHaAGkmWRO203442_533.jpg?v=20191119055?v=6504"/>
      </figure>
      <figure>
        <img src="https://www.dailynews.co.th/admin/upload/20191118/news_rPtexqtjgi203442_533.jpg?v=20191119055?v=3558"/>
      </figure>
    </article>
  </body>
</html>