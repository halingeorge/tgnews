<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/dorel-breaban-murit-italia-masina-condusa-de-prietenul-lui-care-era-beat-326040.html"/>
    <meta property="og:site_name" content="Observator"/>
    <meta property="article:published_time" content="2019-11-18T13:08:00+00:00"/>
    <meta property="og:title" content="Dorel a murit nevinovat în Italia, azvârlit din maşina condusă de prietenul lui care era beat"/>
    <meta property="og:description" content="Dorel a murit nevinovat în Italia, azvârlit din maşina condusă de prietenul lui care era beat. Românul de 23 de ani n-a avut nicio şansă să supravieţuiască, în vreme ce şoferul, tot un român, a scăpat aproape nevătămat şi a fost arestat."/>
  </head>
  <body>
    <article>
      <h1>Dorel a murit nevinovat în Italia, azvârlit din maşina condusă de prietenul lui care era beat</h1>
      <address><time datetime="2019-11-18T13:08:00+00:00">18 Nov 2019, 13:08</time> by <a rel="author">Cosmin Stăniloiu</a></address>
      <p>
        <b>
          <b>Dorel a murit nevinovat în Italia, azvârlit din maşina condusă de prietenul lui care era beat. Românul de 23 de ani n-a avut nicio şansă să supravieţuiască, în vreme ce şoferul, tot un român, a scăpat aproape nevătămat şi a fost arestat.</b>
        </b>
      </p>
      <p>Un tragic accident de circulaţie în care au fos timplicaţi trei tineri români s-a sfârşit tragic pentru unul dintre ei, în Italia. Dorle Breabăn, 23 de ani, a murit pe loc după ce a fost aruncat din maşina condusă de un prieten de-ai lui care era beat.</p>
      <p>Accidentul a avut loc duminică noaptea, în jurul orei 23.30, scrie <a href="https://lanuovaprovincia.it/cronaca/asti-perde-la-vita-un-giovane-di-23-anni-in-un-incidente-stradale-nella-serata-di-ieri-a-vaglierano/?fbclid=IwAR317nwt7oZBdc8N6uw3T4vykyqGClcM2di2cVhF0f8ax3tAUrz1Al3k-UE">La Nuova Provincia</a>. Trei români, şoferul de 21 de ani şi doi prieteni, Dorel şi un alt tânăr de 20 de ani, mergeau pe o şosea regională între San Damiao şi Palucco. Din cauza vitezei, într-o curbă la dreapta, autoturismul Alfa 159 a ieşit de pe şosea, lovind mai mulţi stâlpi de electricitate şi răsturnându-se de mai multe ori.</p>
      <p>Autoturismul s-a oprit la 30 de metri de locul de unde a ieşit de pe şosea.</p>
      <p>Dorel era pe bancheta din spate şi a fost aruncat efectiv din maşină. Şoferul şi pasagerul din dreapta au scăpat cu răni minore, fiind duşi la spital. Şoferul a fost ulterior arestat, după ce s-a descoperit că era beat.</p>
    </article>
  </body>
</html>