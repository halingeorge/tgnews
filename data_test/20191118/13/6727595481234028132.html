<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/sharad-pawar-says-bjp-shiv-sena-must-choose-their-path-454.html"/>
    <meta property="og:site_name" content="DoolNews"/>
    <meta property="article:published_time" content="2019-11-18T13:06:00+00:00"/>
    <meta property="og:title" content="'ശിവസേനയും ബി.ജെ.പിയും അവരുടെ വഴി തിരഞ്ഞെടുക്കണം'; സോണിയയുമായുള്ള കൂടിക്കാഴ്ചയ്ക്ക് മുന്‍പ് പ്രതികരണവുമായി പവാര്‍"/>
    <meta property="og:description" content="Maharashtra Election Sharad Pawar Kerala മുംബൈ: മഹാരാഷ്ട്രയില്‍ ബി.ജെ.പിയും ശിവസേനയും അവരുടെ വഴി തിരഞ്ഞെടുക്കണമെന്ന് എന്‍.സി.പി നേതാവ് ശരദ് പവാര്‍. ദല്‍ഹിയില്‍ മാധ്യമപ്രവ"/>
  </head>
  <body>
    <article>
      <h1>'ശിവസേനയും ബി.ജെ.പിയും അവരുടെ വഴി തിരഞ്ഞെടുക്കണം'; സോണിയയുമായുള്ള കൂടിക്കാഴ്ചയ്ക്ക് മുന്‍പ് പ്രതികരണവുമായി പവാര്‍</h1>
      <address><time datetime="2019-11-18T13:06:00+00:00">18 Nov 2019, 13:06</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ ബി.ജെ.പിയും ശിവസേനയും അവരുടെ വഴി തിരഞ്ഞെടുക്കണമെന്ന് എന്‍.സി.പി നേതാവ് ശരദ് പവാര്‍. ദല്‍ഹിയില്‍ മാധ്യമപ്രവര്‍ത്തകരോടായിരുന്നു പവാറിന്റെ പ്രതികരണം.</p>
      <p>മഹാരാഷ്ട്രയില്‍ ശിവസേന-ബി.ജെ.പി സഖ്യം ഉണ്ടായിരുന്നു. അതുകൊണ്ട് അവരുടെ വഴി അവര്‍ തിരഞ്ഞെടുക്കണം. എന്‍.സി.പിക്ക് കോണ്‍ഗ്രസുമായിട്ടായിരുന്നു സഖ്യം. അതുകൊണ്ടാണ് ഇന്ന് വൈകീട്ട് സോണിയാ ഗാന്ധിയുമായി കൂടിക്കാഴ്ച നടത്താന്‍ പോകുന്നത്. ബി.ജെ.പി എന്താണ് ചെയ്യാന്‍ പോകുന്നത് എന്ന് അവരോട് തന്നെ ചോദിക്കണം-എന്നായിരുന്നു ശരദ് പവാറിന്റെ പ്രതികരണം.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>സോണിയാ ഗാന്ധിയുമായുള്ള ചര്‍ച്ചയ്ക്കായി ശരദ് പവാര്‍ ദല്‍ഹിയിലെത്തിയിട്ടുണ്ട്. രാവിലെയാണ് അദ്ദേഹം ദല്‍ഹിയിലെത്തിയത്.</p>
      <related>
        <a href="https://www.doolnews.com/shiv-sena-s-sanjay-raut-will-form-govt-by-december-first-week-454.html?utm_source=doolnews&amp;utm_medium=related"/>
      </related>
      <p>‘സോണിയാ ജിയുമായി ഇന്ന് കൂടിക്കാഴ്ച നടത്തുമോ’ എന്ന മാധ്യമപ്രവര്‍ത്തകരുടെ ചോദ്യത്തിന് ‘ഇന്ന് ഒരു കൂടിക്കാഴ്ച ഉണ്ട്’ എന്നായിരുന്നു പവാര്‍ മറുപടി നല്‍കിയത്.</p>
      <p>സര്‍ക്കാര്‍ രൂപീകരിക്കുന്നതിന് മുന്നോടിയായുള്ള പൊതിമിനിമം പരിപാടി പാര്‍ട്ടികള്‍ അംഗീകരിച്ചെങ്കിലും സീറ്റ് പങ്കിടലുമായി ബന്ധപ്പെട്ട വിഷയങ്ങളില്‍ ഇപ്പോഴും സമവായത്തില്‍ എത്തിയിട്ടില്ലെന്നാണ് റിപ്പോര്‍ട്ടുകള്‍.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>കഴിഞ്ഞ ദിവസം എന്‍.സി.പി ശിവസേനാ നേതാക്കള്‍ ഗവര്‍ണറെ സന്ദര്‍ശിക്കുമെന്ന് പറഞ്ഞെങ്കിലും അവസാന നിമിഷം മാറ്റിവെക്കുകയായിരുന്നു.</p>
      <p>അതേസമയം ശിവസേന എം.പിമാര്‍ ഇന്ന് ലോക്‌സഭയില്‍ നിന്നും ഇറങ്ങിപ്പോയി. മഹാരാഷ്ട്രയിലെ കാര്‍ഷിക പ്രതിസന്ധിയുമായി ബന്ധപ്പെട്ട് അടിയന്തര പ്രമേയത്തിന് അനുമതി നിഷേധിച്ചതില്‍ പ്രതിഷേധിച്ചാണ് എം.പിമാര്‍ ഇറങ്ങിപ്പോയത്.</p>
      <figure>
        <iframe src="https://www.youtube.com/embed/IZ8UzoJeXnQ" width="500" height="281" data-service="Youtube" scrolling="no"/>
      </figure>
    </article>
  </body>
</html>