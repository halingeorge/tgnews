<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Marketing-PR/246917/untold-2020-are-loc-intre-30-iulie-si-2-august-cand-se-pun-in-vanzare-biletele.html"/>
    <meta property="og:site_name" content="Wall-Street"/>
    <meta property="article:published_time" content="2019-11-18T13:07:21+00:00"/>
    <meta property="og:title" content="Untold 2020 are loc intre 30 iulie si 2 august. Cand se pun in vanzare biletele"/>
    <meta property="og:description" content="Untold, cel mai mare festival de muzica din Romania, revine cu cea de-a sasea editie in 2020, ce va avea loc intre 30 iulie si 2 august. Primele abonamente la pret special vor fi scoase la vanzare miercuri, 20 noiembrie, la ora 14:00."/>
  </head>
  <body>
    <article>
      <h1>Untold 2020 are loc intre 30 iulie si 2 august. Cand se pun in vanzare biletele</h1>
      <address><time datetime="2019-11-18T13:07:21+00:00">18 Nov 2019, 13:07</time> by <a rel="author">Andra Imbrea</a></address>
      <p>
        <b>Untold, cel mai mare festival de muzica din Romania, revine cu cea de-a sasea editie in 2020, ce va avea loc intre 30 iulie si 2 august. Primele abonamente la pret special vor fi scoase la vanzare miercuri, 20 noiembrie, la ora 14:00.</b>
      </p>
      <p>Unul dintre cele mai asteptate festivaluri de muzica din lume, Untold isi deschide portile taramului magic, in anul 2020, in perioada 30 iulie-2 august. La cea de-a cincea editie peste 375.000 de participanti veniti din intreaga lume au trecut pragul festivalului Untold si au trait momente unice alaturi de cei peste 200 de artisti internationali de pe cele 10 scene. Organizatorii si-au propus sa-si depaseasca recordurile de la editia aniversara din 2019, cand festivalul a fost sold out inca din luna iunie.</p>
      <h3>Untold 2020: primele abonamente, miercuri, 20 noiembrie</h3>
      <p>Primele abonamente la un pret special pentru festivalul Untold 2020 se vor pune in vanzare, miercuri, 20 noiembrie, ora 14.00. Acestea sunt disponibile doar pentru cei care se inregistreaza pe untold.com. Fanii festivalului au mai multe optiuni de abonamente.</p>
      <p><b>Abonamentele General Access sunt la pretul special de 109 euro plus taxe, din pretul final de 199 de euro plus taxe.</b> La aceasta varianta de abonament fanii festivalului au posibilitatea sa-si faca check-in online gratuit in termen de maxim 30 de zile de la achizitia abonamentului. Dupa acest termen, detinatorii abonamentelor vor trebui sa plateasca taxe suplimentare.</p>
      <p>
        <b>Participantii au la dispozitie si abonamentele General Access Flexi la pretul de 119 euro plus taxe, din pretul final de 214 euro plus taxe.</b>
      </p>
      <p>
        <a href="https://www.wall-street.ro/articol/Social/244687/non-profitul-cultural-al-editiei-dada-a-festivalul-de-muzica-de-camera-sonoro.html">Citeste si:<br/>(Non)Profitul cultural al Festivalului de Muzica de Camera SoNoRo</a>
      </p>
      <figure>
        <img src="https://img.wall-street.ro/image_thumbs/thumbs/952/9522cbd9ee8928fbf9ab9db4274461f0-400x250-00-65.jpg?v=1568798412"/>
      </figure>
      <p>La aceasta varianta, participantii au posibilitatea sa-si faca check-in online gratuit cu pana la 14 zile inainte de inceperea festivalului. In niciuna dintre variantele de mai sus, cumparatorii nu pot returna abonamentele.</p>
      <p><b>Fanii festivalului Untold au posibilitatea sa achizitioneze si abonamente General Access Risk Free la pretul de 122 euro plus taxe, din pretul final de 216 euro plus taxe.</b> La aceasta varianta, cei care au achizitionat abonamentul pot realiza check-in-ul gratuit in termen de maxim 30 de zile de la achizitia acestuia si il pot returna cu pana la cel putin 14 zile inaintea de inceperea festivalului.</p>
      <p><b>Vor fi disponibile si abonamentele VIP la pretul de 309 euro plus taxe, din pretul final de 399 de euro plus taxe.</b> Abonamentul VIP este dedicat celor care au peste 18 ani, iar cei care il achizitioneaza pot realiza check-in-ul gratuit in termen de maxim 30 de zile de la plata abonamentului.</p>
    </article>
  </body>
</html>