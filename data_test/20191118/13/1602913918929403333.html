<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/andrei-radulescu-bt-sectorul-constructiilor-va-creste-in-acest-an-cu-20-3-dar-2020-ar-putea-aduce-o-reducere-drastica-a-ritmului-pana-la-6-18592136"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T13:53:26+00:00"/>
    <meta property="og:title" content="Andrei Rădulescu, BT:Sectorul construcţiilor va creşte în acest an cu 20,3%, dar 2020 ar putea aduce o reducere drastică a ritmului, până la 6%"/>
    <meta property="og:description" content="Sectorul construcţiilor va creşte în acest an, în medie, cu 20,3%, dar 2020 ar putea aduce o reducere drastică a ritmului, până la 6%, urmat de un avans anual de 5,7% în 2021, este de părere Andrei Rădulescu, director Analiză Macroeconomică la Banca Transilvania."/>
  </head>
  <body>
    <article>
      <h1>Andrei Rădulescu, BT:Sectorul construcţiilor va creşte în acest an cu 20,3%, dar 2020 ar putea aduce o reducere drastică a ritmului, până la 6%</h1>
      <address><time datetime="2019-11-18T13:53:26+00:00">18 Nov 2019, 13:53</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>Sectorul construcţiilor va creşte în acest an, în medie, cu 20,3%, dar 2020 ar putea aduce o reducere drastică a ritmului, până la 6%, urmat de un avans anual de 5,7% în 2021, este de părere Andrei Rădulescu, director Analiză Macroeconomică la Banca Transilvania.</p>
      <p>Estimările băncii vin după publicarea de către Institutul Naţional de Statistică a celor mai recente date, care indică un ritm lunar de 3,4% în septembrie şi o decelerare a dinamicii an/an la 30,5% (minimul din iunie).</p>
      <p>La nouă luni sectorul construcţiilor a consemnat un avans de 27,9% an/an, evoluţie susţinută de majorarea veniturilor populaţiei, nivelul redus al costurilor reale de finanţare şi creşterea cheltuielilor de capital ale statului.</p>
      <p>Pe elemente de structură, construcţiile noi au avut un avans de 34%, volumul  lucrărilor de întreţinere şi reparaţiile curente cu 22%, iar reparaţiile capitale au stagnat.</p>
      <p>În funcţie de destinaţia construcţiei, au avut loc creşteri la clădirile nerezidenţiale cu 38,3%, clădirile rezidenţiale cu 32,1% şi la lucrările de construcţii inginereşti cu 20,1%.</p>
    </article>
  </body>
</html>