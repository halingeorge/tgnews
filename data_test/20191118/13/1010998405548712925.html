<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/teo-ushev-poluchi-nagrada-za-prinos-kam-balgarskata-kultura.html"/>
    <meta property="og:site_name" content="bTV Новините"/>
    <meta property="article:published_time" content="2019-11-18T13:06:00+00:00"/>
    <meta property="og:title" content="Тео Ушев получи награда за принос към българската култура"/>
    <meta property="og:description" content="Беше показана и единствената прожекция на &quot;Физика на тъгата&quot; у нас"/>
  </head>
  <body>
    <article>
      <h1>Тео Ушев получи награда за принос към българската култура</h1>
      <h2>Беше показана и единствената прожекция на "Физика на тъгата" у нас</h2>
      <address>
        <time datetime="2019-11-18T13:06:00+00:00">18 Nov 2019, 13:06</time>
      </address>
      <p>Аниматорът Теодор Ушев получи наградата на НДК за принос към българската култура.</p>
      <p>Статуетката "Възраждане" бе връчена от Красимир Иванов, преподавател на Ушев, минути преди единствената прожекция на "Физика на тъгата". Анимацията бе показана в рамките на "Киномания", съобщи БТА.</p>
      <figure>
        <iframe src="https://www.youtube.com/embed/eenzK-QQoIk" width="560" height="315" data-service="Youtube" scrolling="no"/>
      </figure>
      <p>Ушев имаше номинация за „Сляпата Вайша” за най-добър късометражен анимационен филм преди две години.</p>
      <p>Тогава не успя да грабне голямата награда, но предизвика голямо вълнение у нас само с факта, че наш филм е номиниран за престижното отличие.</p>
      <figure>
        <iframe src="https://player.vimeo.com/video/153372172" width="640" height="360" data-service="Vimeo" scrolling="no"/>
      </figure>
      <p><a href="https://vimeo.com/153372172">Blind Vaysha (Trailer)</a> from <a href="https://vimeo.com/nfbmarketing">NFB/marketing</a> on <a href="https://vimeo.com/">Vimeo</a>.</p>
      <p>„Сляпата Вайша“ е канадска продукция по разказ на Георги Господинов отпреди 15-ина години, а във „Физика на тъгата”, отново по едноименното произведение на писателя, над 15 000 кадъра от анимацията са рисувани на ръка, променяйки изображението чрез нагряване и рисуване с горещ пчелен восък с пигменти.</p>
      <p>Столичният кмет Йорданка Фандъкова удостои аниматора с грамота за принос за популяризиране, опазване и развитие на културата в София. Тя подчерта и приноса на Ушев към превръщането в съвременна галерия на пространството под бившия мавзолей на Георги Димитров.</p>
    </article>
  </body>
</html>