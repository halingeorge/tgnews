<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158760_1.html"/>
    <meta property="og:site_name" content="Novsport"/>
    <meta property="article:published_time" content="2019-11-18T13:15:00+00:00"/>
    <meta property="og:title" content="Тонев: Ферарио Спасов вкара настроение в отбора"/>
    <meta property="og:description" content="&quot;Лошият старт срина момчетата психически&quot;"/>
  </head>
  <body>
    <article>
      <h1>Тонев: Ферарио Спасов вкара настроение в отбора</h1>
      <address><time datetime="2019-11-18T13:15:00+00:00">18 Nov 2019, 13:15</time> by <a rel="author">Пламен Димитров</a></address>
      <p>Халфът на Ботев (Пловдив) Александър Тонев беше избран за игра на 16-ия кръг на efbet Лига. Халът е на мнение, че лошият старт на сезона на “канарчетата” е повлиял за негативната серия на тима, но сега ситуацията ще се подобри значително.</p>
      <p> <br/>“Атмосферата в Ботев и преди и сега си една и съща, но началото на сезона много лошо ни повлия и малко или много се сринахме психически. Не става дума за треньор и футболисти. След смяната си казахме, че няма какво да загубим, а само да спечелим. Мисля, че така все по-добре ще се представяме. Нямахме късмет първите два-три мача. 90% от момчетата се сринаха и оттам дойде това нежелание за игра. Малко или много Ферарио Спасов ни вкара настроение в съблекалнята. Накара ни да се отпуснем и тези, които сме извън терена да сме и на терена”, каза Тонев.<br/> <br/>Ботев е адски голям отбор - клуб с минало и бъдеще. Клуб с най-голямата публика. Дано доживеят феновете да имат хубав стадион, тогава съм сигурен, че стадионът ще се пълни”, допълни Александър.<br/> <br/> </p>
    </article>
  </body>
</html>