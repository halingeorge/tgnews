<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2576701/ternopil-ce-ukrainskij-oksford-misto-otrimalo-novogo-molodiznogo-miskogo-golovu-video"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-18T13:30:00+00:00"/>
    <meta property="og:title" content="Тернопіль - це український Оксфорд: місто отримало нового молодіжного міського голову (ВІДЕО)"/>
    <meta property="og:description" content="Місто отримало нового молодіжного міського голову"/>
  </head>
  <body>
    <article>
      <h1>Тернопіль - це український Оксфорд: місто отримало нового молодіжного міського голову (ВІДЕО)</h1>
      <address><time datetime="2019-11-18T13:30:00+00:00">18 Nov 2019, 13:30</time> by <a rel="author">Тетяна Питак</a></address>
      <p>
        <i>Тернопіль отримав нового молодіжного міського голову. Ним стала студентка медичного університету, пластунка, голова парламенту медичного університету та тренер із тактичної медицини Романна Павлюк, повідомляє <a href="https://www.youtube.com/watch?v=N4VyP6dXNVw">Т1 Новини</a>. </i>
      </p>
      <p>Перш ніж балотуватись на посаду, дівчина відвідала тренінги в Естонії, Чехії та Польщі, стала учасницею форуму національного українського об'єднання, де надихнулась досвідом роботи молодіжних організацій та вже має ідеї щодо розвитку нашого міста.</p>
      <p>"Перш за все, я би хотіла активізувати неактивну частину молоді, яка не залучена в громадські організації, студентські ради, шкільні організації. Друге питання - це інклюзія, щоб молодіжні заходи, ініціативи були доступні для всіх категорій населення", - каже молодіжна міська голова Тернополя Романна Павлюк.</p>
      <p>Про те, що міська молодіжна рада діє, а молодь активна - свідчать і реалізовані проєкти за каденції 4 молодіжної міської ради. Це участь в конкурсі "Молодіжна столиця", реалізація проєкту "Громада дружня до дітей та молоді", влаштування Дня молоді та Дня знань.</p>
      <p>"Мені дуже сподобалось те, що Романна пропонує в своїй програмі соціальну спрямованість. Ми вже почали разом над цим працювати, з огляду на те, що вперше в складі молодіжної ради за стільки років ми маємо організацію УТОХ. Це організація  з давньою історією, долучити якомога більше людей, які є у вразливих категоріях", - каже молодіжна міська голова  Тернополя 4-го скликання Леся Голик.</p>
      <p>10 років тому Тернопіль отримав першого молодіжного голову Назара Зелінку, сьогодні депутата міської ради. Він радіє, адже ініціативу у місті сприйняли, та до сьогодні продовжують. Запевняє робота молодіжного міського голови це не легка справа, але дуже цікава. Тому дає декілька порад для Романни Павлюк, як правильно організувати роботу та розставити пріоритети. </p>
      <p>"В першу чергу - не боятися комунікації з депутатським корпусом, тому що вони відкриті і з ними потрібно комунікувати. Ми готові чути. Зараз важкий період, тому що передвиборчий період і молодіжну раду пробуватимуть втягувати у політичні ігри. Тому важливо втриматися і бути тим молодіжним органом, який буде поза політикою", - додає молодіжний міський голова Тернополя І-го скликання Назар Зелінка.</p>
      <p>Сама ж Романна Павлюк переконана, розвивати молодіжний рух у Тернополі варто, адже це студентське місто з активними людьми.</p>
      <p> Додамо, що Романну обрали депутати молодіжного самоврядування. Крім неї балотувались на посаду ще 2 кандидати. Каденція молодіжного мера триває 1 рік.</p>
      <figure>
        <iframe src="https://www.youtube.com/embed/N4VyP6dXNVw" width="560" height="314" data-service="Youtube" scrolling="no"/>
      </figure>
    </article>
  </body>
</html>