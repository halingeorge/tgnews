<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/market/ksekinise-o-3os-kyklos-tou-project-future/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T13:31:27+00:00"/>
    <meta property="og:title" content="Ξεκίνησε ο 3ος κύκλος του Project Future"/>
    <meta property="og:description" content="Του επιτυχημένου προγράμματος εταιρικής υπευθυνότητας της Τράπεζας Πειραιώς"/>
  </head>
  <body>
    <article>
      <h1>Ξεκίνησε ο 3ος κύκλος του Project Future</h1>
      <h2>Του επιτυχημένου προγράμματος εταιρικής υπευθυνότητας της Τράπεζας Πειραιώς</h2>
      <address><time datetime="2019-11-18T13:31:27+00:00">18 Nov 2019, 13:31</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ξεκίνησε ο 3<sup>ος</sup> κύκλος του Project Future, του επιτυχημένου προγράμματος εταιρικής υπευθυνότητας της Τράπεζας Πειραιώς, το οποίο συνδέει την τριτοβάθμια εκπαίδευση με την αγορά εργασίας.</p>
      <p>Οι νέοι που συμμετέχουν είχαν την ευκαιρία για ένα τριήμερο να παρακολουθήσουν ομιλίες στελεχών και να εκπαιδευτούν σε θέματα επαγγελματικής και προσωπικής ανέλιξης.</p>
      <p>Τους επιτυχόντες του τρίτου κύκλου καλωσόρισε ο Διευθύνων Σύμβουλος της Τράπεζας Πειραιώς Χρήστος Μεγάλου, επισημαίνοντας το θετικό αποτύπωμα που έχει το Project Future στην κοινωνία.</p>
      <p>Το Project Future στο δεύτερο χρόνο υλοποίησής του, θα βρεθεί για πρώτη φορά,  εκτός από την Αθήνα και στη Θεσσαλονίκη,  προσφέροντας στους νέους εξειδικευμένες εκπαιδεύσεις σε καίριους τομείς που ανταποκρίνονται πλήρως στις σύγχρονες απαιτήσεις ενώ παράλληλα, τους δίνει την ευκαιρία να έρθουν σε επαφή με ελληνικές επιχειρήσεις και να απασχοληθούν με τουλάχιστον εξάμηνες συμβάσεις αμειβόμενης εργασίας.</p>
      <p>Το πρόγραμμα υλοποιείται από την Τράπεζα Πειραιώς κάθε χρόνο σε δύο κύκλους, σε συνεργασία με το ReGeneration Academy. Ενώνοντας τις δυνάμεις τους με τις Google, Facebook, Code.Hub, το Κέντρο Βιώσιμης Επιχειρηματικότητας Εξέλιξη του Ομίλου Πειραιώς, την ΕΑΣΕ και το BCA College δίνουν τη δυνατότητα σε νέους πτυχιούχους να αποκτήσουν εξειδικευμένη εκπαίδευση.</p>
      <figure>
        <iframe src="https://www.youtube.com/embed/K5j8v0qngxs" width="640" height="360" data-service="Youtube" scrolling="no"/>
      </figure>
      <p> </p>
    </article>
  </body>
</html>