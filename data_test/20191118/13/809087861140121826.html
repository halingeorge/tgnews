<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/25+film%C3%B3w+na+24.+Forum+Kina+Europejskiego+Cinergia-135529"/>
    <meta property="og:site_name" content="Filmweb"/>
    <meta property="article:published_time" content="2019-11-18T13:08:00+00:00"/>
    <meta property="og:title" content="25 filmów na 24. Forum Kina Europejskiego Cinergia"/>
    <meta property="og:description" content="Festiwal rozpocznie się 22 listopada."/>
  </head>
  <body>
    <article>
      <h1>25 filmów na 24. Forum Kina Europejskiego Cinergia</h1>
      <address>
        <time datetime="2019-11-18T13:08:00+00:00">18 Nov 2019, 13:08</time>
      </address>
      <p><b>"<a href="https://www.filmweb.pl/film/Adam+%26+Paul-2004-213207">ADAM &amp; PAUL</a>", reż. <a href="https://www.filmweb.pl/person/Lenny+Abrahamson-184357">Lenny Abrahamson</a>, Irlandia 2004, 83'</b> <br/>Znakomity debiut irlandzkiego reżysera, gościa Cinergii. Przebój festiwalu w Berlinie w 2005 roku, daleki od emocjonalnej manipulacji widzami. Genialnie zagrany, przejmujący i pozostający w pamięci. <br/><br/><b>"<a href="https://www.filmweb.pl/film/Atlantyda-2019-837274">ATLANTYDA</a>", reż. Valentyn Vasyanovych, Ukraina 2019, 106'</b> <br/>Zwycięzca sekcji Horyzonty na tegorocznym festiwalu w Wenecji. Niedaleka przyszłość na Ukrainie, z popiołów rodzi się nadzieja. Jeden z najważniejszych filmów z naszej części Europy w 2019 roku. <br/><br/><b>"<a href="https://www.filmweb.pl/film/Bacurau-2019-789068">BACURAU</a>", reż. <a href="https://www.filmweb.pl/person/Juliano+Dornelles-1633093">Juliano Dornelles</a>, <a href="https://www.filmweb.pl/person/Kleber+Mendon%C3%A7a+Filho-1792753">Kleber Mendonça Filho</a>, Brazylia, Francja 2019, 131'</b> <br/>Współczesny western o prowincjonalnej Brazylii, trochę survival, trochę science fiction. Imponująca kinowa gatunkowa hybryda. Nagroda Jury na festiwalu w Cannes. <br/><br/><b>"<a href="https://www.filmweb.pl/film/Beats-2019-831127">BEATS</a>", reż. <a href="https://www.filmweb.pl/person/Brian+Welsh-1051279">Brian Welsh</a>, Wielka Brytania 2019, 101'</b> <br/>Uniwersalna i elektryzująca opowieść o przyjaźni. Czołówka brytyjskiego kina w tym roku. Nagroda publiczności na festiwalu w Rotterdamie. <br/><br/><b>"<a href="https://www.filmweb.pl/film/Bia%C5%82y%2C+bia%C5%82y+dzie%C5%84-2019-835470">BIAŁY, BIAŁY DZIEŃ</a>", reż. <a href="https://www.filmweb.pl/person/Hlynur+P%C3%A1lmason-2075213">Hlynur Pálmason</a>, Islandia, Dania, Szwecja 2019, 109'</b> <br/>Opowieść o radzeniu sobie ze stratą i nie pozbawiony paranoi thriller osadzony w naturalnym pięknie Islandii. <br/><br/><b>"<a href="https://www.filmweb.pl/film/Bu%C3%B1uel+en+el+laberinto+de+las+tortugas-2018-804827">BUÑUEL W LABIRYNCIE ŻÓŁWI</a>", reż. <a href="https://www.filmweb.pl/person/Salvador+Simo+Busom-2194904">Salvador Simó</a>, Hiszpania, Holandia, Niemcy 2018, 80'</b> <br/>Zabawny i nieoczywisty film animowany o tworzeniu przez <a href="https://www.filmweb.pl/person/Luis.Bunuel">Luisa Bunuela</a> filmu dokumentalnego <b>"<a href="https://www.filmweb.pl/film/Ziemia+Hurd%C3%B3w-1933-12006">Ziemia Hurdów</a>"</b>. Hołd dla mistrza, hołd dla kina. <br/><br/><b>"<a href="https://www.filmweb.pl/Czas.Apokalipsy">CZAS APOKALIPSY: WERSJA OSTATECZNA</a>", reż. <a href="https://www.filmweb.pl/person/Francis.Ford.Coppola">Francis Ford Coppola</a>, USA 1979, 183'</b> <br/>Nieśmiertelne arcydzieło 40 lat po premierze, ponownie na dużym ekranie. <a href="https://www.filmweb.pl/person/Francis.Ford.Coppola">Coppola</a> raz jeszcze przemontował swój film i jest to dla niego wersja idealna. <br/><br/><b>"<a href="https://www.filmweb.pl/film/Kot+w+%C5%9Bcianie-2019-836532">KOT W ŚCIANIE</a>", reż. <a href="https://www.filmweb.pl/person/Vesela+Kazakova-216187">Vesela Kazakova</a>, <a href="https://www.filmweb.pl/person/Mina+Mileva-2166421">Mina Mileva</a>, Bułgaria, Wielka Brytania, Francja 2019, 92'</b> <br/>Nagroda Fipresci na Warszawskim Festiwalu Filmowym, konkursowe pokazy m.in. w Locarno, Sarajewie, Valladolid. Dokumentalna perspektywa porusza do żywego. <br/><br/><b>"<a href="https://www.filmweb.pl/film/Malowany+ptak-2019-592731">MALOWANY PTAK</a>", reż. <a href="https://www.filmweb.pl/person/V%C3%A1clav+Marhoul-398144">Václav Marhoul</a>, Czechy, Słowacja, Ukraina 2019, 169'</b> <br/>Swobodna ekranizacja powieści Jerzego Kosińskiego. Bezkompromisowe kino, które nie da o sobie zapomnieć długo po seansie. W jednej z ról <a href="https://www.filmweb.pl/person/Lech+Dyblik-3942">Lech Dyblik</a>. <br/><br/><b>"<a href="https://www.filmweb.pl/film/Matthias+i+Maxime-2019-829443">MATTHIAS I MAXIME</a>", reż. <a href="https://www.filmweb.pl/person/Xavier+Dolan-468963">Xavier Dolan</a>, Kanada 2019, 119'</b> <br/>Intymne, szczere i ważne kino młodego kanadyjskiego twórcy, który potrafi w piękny sposób uchwycić romantyczną czułość. Wydarzenie festiwalu w Cannes, film na który czeka wielu widzów. <br/><br/><b>"<a href="https://www.filmweb.pl/film/Mystify%3A+Michael+Hutchence-2019-838782">MYSTIFY: MICHAEL HUTCHENCE</a>", reż. <a href="https://www.filmweb.pl/person/Richard+Lowenstein-123851">Richard Lowenstein</a>, Australia 2019, 102'</b> <br/>Zaskakujący i oryginalny portret niezwykłego artysty, lidera legendarnego zespołu INXS. Nie tylko dla fanów. <br/><br/><b>"<a href="https://www.filmweb.pl/film/Ojciec-2019-835401">OJCIEC</a>", reż. <a href="https://www.filmweb.pl/person/Kristina+Grozeva-550368">Kristina Grozeva</a>, <a href="https://www.filmweb.pl/person/Petar+Valchanov-1947329">Petar Valchanov</a>, Bułgaria, Grecja 2019, 87'</b> <br/>Tegoroczny laureat festiwalu w Karlowych Warach. Film stworzony z głębi serca, którego czułość na ekranie można poczuć. Trudny temat podany z odrobiną absurdu. <br/><br/><b>"<a href="https://www.filmweb.pl/film/Oleg-2019-830962">OLEG</a>", reż. <a href="https://www.filmweb.pl/person/Juris+Kursietis-2161946">Juris Kursietis</a>, Łotwa, Litwa, Belgia, Francja 2019, 108'</b> <br/>Tytułowy bohater przybywa z Litwy, aby w Brukseli poprawić swój los. Niestety trafia na drobnego przestępcę z Polski. W tej roli znakomity <a href="https://www.filmweb.pl/person/Dawid+Ogrodnik-1223717">Dawid Ogrodnik</a>. Litewskie Oscary 2019! <br/><br/><b>"<a href="https://www.filmweb.pl/film/Om+det+o%C3%A4ndliga-2019-821570">O NIESKOŃCZONOŚCI</a>",  reż. <a href="https://www.filmweb.pl/person/Roy+Andersson-48342">Roy Andersson</a>, Szwecja, Niemcy, Norwegia 2019, 78'</b> <br/>Najnowszy film szwedzkiego geniusza kina, <a href="https://www.filmweb.pl/person/Roy+Andersson-48342">Roya Anderssona</a>. Podobny styl, jak w filmach poprzednich (<b>"<a href="https://www.filmweb.pl/Do.Ciebie.Czlowieku">Do ciebie, człowieku</a>"</b>), ale ciągle mistrz opowiada celnie i z humorem. Nagroda za reżyserię na festiwalu w Wenecji. <br/><br/><b>"<a href="https://www.filmweb.pl/film/Oprzyj+drabin%C4%99+o+niebo-2014-714572">OPRZYJ DRABINĘ O NIEBO</a>", reż. <a href="https://www.filmweb.pl/person/Jana+%C5%A0ev%C4%8D%C3%ADkov%C3%A1-551781">Jana Ševčíková</a>, Czechy 2014, 110'</b> <br/>Po raz pierwszy w Polsce szeroka i pełna retrospektywa twórczości czeskiej dokumentalistki. Ten film poświęcony jest człowiekowi, który w Tatrach opiekuje się dwustoma osobami, bardzo potrzebujących ludzkiego wsparcia. <br/><br/><b>"<a href="https://www.filmweb.pl/film/Przyn%C4%99ta-2019-834132">PRZYNĘTA</a>", reż. <a href="https://www.filmweb.pl/person/Mark+Jenkin-927456">Mark Jenkin</a>, Wielka Brytania 2019, 89'</b> <br/>Jury i publiczność festiwalu Nowe Horyzonty były zgodne, że to najlepszy film tegorocznego konkursu. Na wielu listach podsumowujących rok w kinie brytyjskim Przynęta jest w ścisłej czołówce. <br/><br/><b>"<a href="https://www.filmweb.pl/film/Ray+i+Liz-2018-811020">RAY &amp; LIZ</a>", reż. <a href="https://www.filmweb.pl/person/Richard+Billingham-2626424">Richard Billingham</a>, Wielka Brytania 2018, 108'</b> <br/>Jeśli jakiś film może być bardzo blisko człowieka i jego losów, to jest to właśnie ten film. Jeden z najbardziej zaskakujących obrazów ostatnich miesięcy. Wybitny debiut. <br/><br/><b>"<a href="https://www.filmweb.pl/film/Supernova-2019-836062">SUPERNOVA</a>", reż. <a href="https://www.filmweb.pl/person/Bartosz+Kruhlik-1037233">Bartosz Kruhlik</a>, Polska 2019, 78'</b> <br/>Nie ma w tym filmie fałszu, jest za to świetnie uchwycony obraz naszego kraju. Bardzo przemyślany, znakomicie zrealizowany i zagrany polski debiut. Nagroda w Gdyni bardzo zasłużona. <br/><br/><b>"<a href="https://www.filmweb.pl/film/Szata%C5%84skie+tango-1994-112926">SZATAŃSKIE TANGO</a>", reż. <a href="https://www.filmweb.pl/person/B%C3%A9la+Tarr-147342">Bela Tarr</a>, Węgry/Niemcy/Szwajcaria 1994, 445'</b> <br/>To legendarne siedem godzin z okładem nie jest... wytworem fantazji szaleńca. Tak po prostu widzę i odczuwam świat – mówi <a href="https://www.filmweb.pl/person/B%C3%A9la+Tarr-147342">Bela Tarr</a>. Jedyny w swoim rodzaju seans filmowy z Romanem Gutkiem za sterami. <br/><br/><b>"<a href="https://www.filmweb.pl/film/Tommaso-2019-829452">TOMMASO</a>", reż. <a href="https://www.filmweb.pl/person/Abel+Ferrara-11601">Abel Ferrara</a>, Włochy, Wielka Brytania, USA, Grecja 2019, 115'</b> <br/>Twórca <b>"<a href="https://www.filmweb.pl/film/Z%C5%82y+porucznik-1992-1062">Złego porucznika</a>"</b> powraca w wielkim i bardzo odmiennym stylu. Pokochacie tę opowieść o rodzinie zmagającej się z problemami dnia codziennego. Szczere kino, prawda bije z ekranu. Wybitny <a href="https://www.filmweb.pl/person/Willem.Dafoe">Willem Dafoe</a> w głównej roli. <br/><br/><b>"<a href="https://www.filmweb.pl/film/Wszystko+dla+mojej+matki-2019-835701">WSZYSTKO DLA MOJEJ MATKI</a>", reż. <a href="https://www.filmweb.pl/person/Ma%C5%82gorzata+Imielska-93732">Małgorzata Imielska</a>, Polska 2019, 103'</b> <br/>Ceniona dokumentalistka debiutuje w fabule i zabiera nas do świata dziewczyny uwięzionej w systemie, która próbuje odnaleźć drogę do szczęścia. Nagroda publiczności na festiwalu w Warszawie. <br/><br/><b>"<a href="https://www.filmweb.pl/film/X%26Y-2018-822271">X&amp;Y</a>", reż. <a href="https://www.filmweb.pl/person/Anna+Odell-2075523">Anna Odell</a>, Szwecja, Dania 2018, 112'</b> <br/>Nowa propozycja autorki Zjazdu absolwentów i ponownie wybitny przykład filmu, który dowodzi, że kino to potęga autorskiej wypowiedzi. Odell po mistrzowsku przekracza granice i budzi nas do życia. <br/><br/><b>"<a href="https://www.filmweb.pl/film/Zdrajca-2019-807534">ZDRAJCA</a>", reż. <a href="https://www.filmweb.pl/person/Marco+Bellocchio-74507">Marco Bellocchio</a>, Włochy, Francja, Brazylia, Niemcy 2019, 155'</b> <br/>Liczne nominacje do Europejskich Nagród Filmowych, zachwyt w Cannes, szansa na amerykańskiego Oscara. Włoski mistrz z wyczuciem i wielką klasą opowiada o cosa nostra i jest to lekcja obowiązkowa. <br/><br/><b>"<a href="https://www.filmweb.pl/film/Z+wn%C4%99trza-2019-835690">Z WNĘTRZA</a>", reż. <a href="https://www.filmweb.pl/person/Cezary+Grzesiuk-363385">Cezary Grzesiuk</a>, <a href="https://www.filmweb.pl/person/Tomasz+Szwan-1966381">Tomasz Szwan</a>, <a href="https://www.filmweb.pl/person/Krystian+Kami%C5%84ski-1624909">Krystian Kamiński</a>, Polska 2019, 90'</b> <br/>Z godzin nagrań audio i wideo pozostawionych przez Zdzisława Beksińskiego powstał jeszcze jeden film dokumentalny, który w autorski, mądry i ciekawy sposób mierzy się ze spuścizną pozostawioną przez wybitnego malarza. <br/><br/><b>"<a href="https://www.filmweb.pl/film/%C5%BBelazny+most-2019-830935">ŻELAZNY MOST</a>", reż. <a href="https://www.filmweb.pl/person/Monika+Jordan+M%C5%82odzianowska-1631488">Monika Jordan-Młodzianowska</a>, Polska 2019, 84'</b> <br/>Trójką miłosny, wielkie emocje, prawda na ekranie. Porywający przykład polskiego kina, które w sposób przemyślany i bardzo szczery mierzy się z takimi tematami, jak przyjaźń, miłość, zdrada, poświęcenie. <br/><br/>*** <br/><br/><b>24. Forum Kina Europejskiego CINERGIA</b> odbędzie się w Łodzi w dniach <b>22-30 listopada</b>. Kilkanaście sekcji festiwalowych, blisko sto filmów, kilkudziesięciu gości, a wśród nich: <a href="https://www.filmweb.pl/person/Roman.Polanski">Roman Polański</a>, <a href="https://www.filmweb.pl/person/Lenny+Abrahamson-184357">Lenny Abrahamson</a>, <a href="https://www.filmweb.pl/person/Joe+Pantoliano-4551">Joe Pantoliano</a> i Jana Sevcikova. Szczegóły na <a href="http://www.cinergiafestival.pl/"><b>www.cinergiafestival.pl</b></a></p>
    </article>
  </body>
</html>