<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827096.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T13:44:00+00:00"/>
    <meta property="og:title" content="ملکه رنجبر در بیمارستان بستری شد"/>
    <meta property="og:description" content="به گزارش میزان، فریبرز ایروانی فرزند «ملکه رنجبر» بازیگر پیشکسوت سینما و تلویزیون، پیرامون آخرین وضعیت جسمانی مادر خود گفت: متاسفانه پنجشنبه هفته گذشت مادرم حالش نسبت به قبل بدتر شد و به همین دلیل از همان زمان در بیمارستان کسری تهران بستری شده است."/>
  </head>
  <body>
    <article>
      <h1>ملکه رنجبر در بیمارستان بستری شد</h1>
      <address>
        <time datetime="2019-11-18T13:44:00+00:00">18 Nov 2019, 13:44</time>
      </address>
      <p>فرزند «ملکه رنجبر» گفت: متاسفانه پنجشنبه هفته گذشته مادرم حالش نسبت به قبل بدتر شد و به همین دلیل از همان زمان در بیمارستان کسری تهران بستری شده است.</p>
      <p>به گزارش میزان، فریبرز ایروانی فرزند «ملکه رنجبر» بازیگر پیشکسوت سینما و تلویزیون، پیرامون آخرین وضعیت جسمانی مادر خود گفت: متاسفانه پنجشنبه هفته گذشت مادرم حالش نسبت به قبل بدتر شد و به همین دلیل از همان زمان در بیمارستان کسری تهران بستری شده است.</p>
      <p>وی دلیل بستری شدن ملکه رنجبر را اینگونه توصیف کرد: از صبح روز پنجشنبه وضعیت مادرم نامتعادل و به صورت مکرر دچار افت شدید فشار به صورت لحظه‌ای می‌شد، پیشتر مشکلات راه رفتن در وی رخ داده بود اما این افت فشار به صورت مکرر برایمان نگران کننده شد، به همین دلیل عصر همان روز مادرم را توسط اورژانس به بیمارستان منتقل کردیم.</p>
      <p>وی درباره مراحل درمانی ملکه رنجبر اذعان کرد: در حال حاضر از سویی دوره جدید فیزیوتراپی برای برطرف شدن مشکلات راه رفتن مادرم آغاز شده و از سوی دیگر پزشکان به دنبال ریشه یابی دلیل افت فشار شدید وی هستند، این افت فشار در هنگام وقوع قدرت تکلم وی را دچار مشکل می‌کند به همین دلیل تا مشخص شدن دلیل اصلی مادرم باید در بیمارستان بستری باشد.</p>
      <p>ایروانی درباره زمان احتمالی ترخیص ملکه رنجبر خاطرنشان کرد: هنوز هیچ زمان مشخصی از سوی پزشکان اعلام نشده است، وضعیت کلی وی خوب است اما همچنان در بیمارستان نیز مشکلات افت فشار وی ادامه دارد، اتفاقی که پزشکان معتقدند تا رفع شدن آن نمی‌توان وی را ترخیص کرد.</p>
    </article>
  </body>
</html>