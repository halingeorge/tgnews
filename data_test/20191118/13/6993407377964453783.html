<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-tbilisi-rozgin-protestuvalnykiv/30278435.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-18T13:43:59+00:00"/>
    <meta property="og:title" content="Поліція з водометами і сльозогінним газом почала розганяти протестувальників у Тбілісі"/>
    <meta property="og:description" content="Грузинська поліція почала розганяти акцію протесту біля будівлі парламенту в Тбілісі, вхід до якого 18 листопада заблокували активісти. Протестувальники четвертий день збираються під стінами парламе"/>
  </head>
  <body>
    <article>
      <h1>Поліція з водометами і сльозогінним газом почала розганяти протестувальників у Тбілісі</h1>
      <address>
        <time datetime="2019-11-18T13:43:59+00:00">18 Nov 2019, 13:43</time>
      </address>
      <p>Грузинська поліція почала розганяти акцію протесту біля будівлі парламенту в Тбілісі, вхід до якого 18 листопада заблокували активісти.</p>
      <p>Протестувальники четвертий день <a href="https://www.radiosvoboda.org/a/news-tbilisi-protesty/30276543.html">збираються під стінами парламенту</a> після того, як законодавці <a href="https://www.radiosvoboda.org/a/news-hruzia-zminy-do-konstytutsii-ne-uhvalyly/30271457.html">не змогли ухвалити зміни</a> до Конституції про перехід на пропорційну виборчу систему.</p>
      <p>Трансляцію з місця подій веде Грузинська служба Радіо Свобода.</p>
      <figure>
        <iframe src="https://www.youtube.com/embed/AdCQG_OusrQ" width="640" height="360" data-service="Youtube" scrolling="no"/>
      </figure>
      <p>Кореспонденти Радіо Свобода повідомляють про затриманих. Спецпризначенці витісняють людей із території, прилеглої до парламенту.</p>
      <p>Поліція назвала дії мітингувальників незаконними і закликала їх розійтися. Опозиція вже заявила, що розходитися <a href="https://www.radiosvoboda.org/a/news-gruziya-protesty-parlament-barykady/30276823.html">не має наміру</a> і розблокує двері в парламент тільки за умови, що депутати зберуться для призначення позачергових виборів.</p>
      <figure>
        <img src="https://gdb.rferl.org/11C66E26-B01A-4DA4-8C24-058099466381_r1.jpg"/>
      </figure>
      <p>Протестувальники вимагають провести їх в наступному році за пропорційною системою.</p>
      <p>Владна партія «Грузинська мрія» спочатку пообіцяла, що підтримає документ, але на підсумковому голосуванні ухвалити поправки не вдалося.</p>
      <figure>
        <img src="https://gdb.rferl.org/887B2FD6-2E81-467B-B81E-3D858CCC161E_r1.jpg"/>
      </figure>
      <p>У відповідь опозиція і громадські активісти почали безстрокову акцію протесту в центрі Тбілісі. Тисячі жителів Грузії вийшли на мітинг. Вони зажадали відставки уряду і проведення дострокових виборів.</p>
    </article>
  </body>
</html>