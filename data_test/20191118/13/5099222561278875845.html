<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-mediu-23498115-ciclon-imens-indreapta-spre-vestul-europei-dupa-italia-franta-fost-paralizate-zapada.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T13:46:00+00:00"/>
    <meta property="og:title" content="Un ciclon imens se îndreaptă spre vestul Europei, după ce Italia, Franța și Austria au fost paralizate de zăpadă și ploi abundente"/>
    <meta property="og:description" content="Un nou ciclon foarte mare s-a dezvoltat deasupra Mării Labradorului weekendul trecut și a dezvoltat cicloane secundare îndreptându-se spre vestul Europei și Insulele Britanice la mijlocul"/>
  </head>
  <body>
    <article>
      <h1>Un ciclon imens se îndreaptă spre vestul Europei, după ce Italia, Franța și Austria au fost paralizate de zăpadă și ploi abundente</h1>
      <address><time datetime="2019-11-18T13:46:00+00:00">18 Nov 2019, 13:46</time> by <a rel="author">N.O.</a></address>
      <p>
        <b>Un nou ciclon foarte mare s-a dezvoltat deasupra Mării Labradorului weekendul trecut și a dezvoltat cicloane secundare îndreptându-se spre vestul Europei și Insulele Britanice la mijlocul săptămânii. Asta, după ce zilele trecute sud-estul Franței a fost aruncat în haos de primele căderi de zăpadă, făcând ca mii de case să rămână fără curent, iar Italia se confruntă acum cu căderi masive de zăpadă care au paralizat drumurile.</b>
      </p>
      <ul>
        <li>
          <a href="https://www.hotnews.ro/stiri-international-23498657-video-ploi-abundente-zapada-austria-mort-urma-unei-alunecari-teren-scolile-nu-mai-deschis-luni-iar-mii-case-ramas-fara-curent.htm">Ploi abundente și zăpadă în Austria: Un mort în urma unei alunecări de teren / Școlile nu s-au mai deschis luni, iar mii de case au rămas fără curent</a>
        </li>
      </ul>
      <p>Potrivit <a href="https://www.severe-weather.eu/mcd/monster-cyclone-across-north-atlantic-mk/">severe-weather</a>, un nucleu ciclonic s-a dezvoltat deasupra Oceanului Atlantic de Nord și se mișcă rapid către est, în timp ce vânturi puternice de tip uragan se extind către Groenlanda și spre Islanda. Ciclonul va continua spre sud-est de-a lungul Atlanticului de Nord în zilele următoare în timp ce va slăbi treptat. Se va apropia de vestul Europei și de Insulele Britanice/Irlanda la mijlocul săptămânii, dar deocamdată nu este clar în ce mod ar putea evalua situația. <br/><br/>Prognoza vine în contextul în care <a href="https://www.hotnews.ro/stiri-esential-23497306-video-italia-paralizata-caderi-masive-zapada.htm">duminică dimineață o avalanșă a măturat localitatea Val Martello din Tirolul de Sud, după ce, în ultimele zile, a nins din abundență.</a></p>
      <figure>
        <iframe data-src="https://twitter.com/MetMattTaylor/status/1196023172560281600?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Localnicii s-au trezit cu un râu de zăpadă amestecată cu roci și crengi, care coboară la vale pe străzile din sat. Zăpada desprinsă de pe munte a blocat drumurile și a avariat câteva case. <br/><br/>Autoritățile locale au emis avertizări de cod roșu și atrag atenția că noi avalanșe sunt așteptate în orele următoare. Probleme sunt în tot Tirolul de Sud, din cauza zăpezii care se apropie de nivelul-record din 1985, de un metru și jumătate în localități. Multe dintre ele au rămas izolate, iar intervențiile se fac cu greutate în zonă. Printre localnicii afectați se numără și români.<br/><br/>În Franța, la finalul săptămânii trecute, aproape 200.000 de case încă erau fără electricitate, după căderi masive de zăpadă în regiunea Ron-Alpi, care a dus la moartea unei persoane zdrobită de un copac și blocând traficul rutier pe mai multe drumuri și căi feroviare.</p>
      <figure>
        <iframe data-src="https://twitter.com/Nicorel/status/1196340083873501187?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>CITEȘTE ȘI:</b>
        <br/>
        <br/>
        <a href="https://www.hotnews.ro/stiri-esential-23497306-video-italia-paralizata-caderi-masive-zapada.htm">VIDEO Italia, paralizată de căderi masive de zăpadă</a>
      </p>
    </article>
  </body>
</html>