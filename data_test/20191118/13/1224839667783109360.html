<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/synergasia-dimoy-korydalloy-attikis-a-113524.html?category_id=51"/>
    <meta property="og:site_name" content="Epoli.gr"/>
    <meta property="article:published_time" content="2019-11-18T13:31:00+00:00"/>
    <meta property="og:title" content="Συνεργασία Δήμου Κορυδαλλού - Γ.Ν. Δυτ. Αττικής «Η Αγ. Βαρβάρα»"/>
    <meta property="og:description" content="Με την υπογραφή συμφώνου μεταξύ του Δημάρχου Κορυδαλλού Νίκου Χουρσαλά και της Αναπληρώτριας Διοικήτριας του Γενικού Νοσοκομείου Δυτικής Αττικής «Η Αγ. Βαρβάρα» Αργυρώς Χρυσάγη εγκαινιάζεται μια σημαντική συνεργασία των δύο φορέων στον τομέα πρόληψης υγείας. "/>
  </head>
  <body>
    <article>
      <h1>Συνεργασία Δήμου Κορυδαλλού - Γ.Ν. Δυτ. Αττικής «Η Αγ. Βαρβάρα»</h1>
      <address>
        <time datetime="2019-11-18T13:31:00+00:00">18 Nov 2019, 13:31</time>
      </address>
      <p>Με την υπογραφή συμφώνου μεταξύ του Δημάρχου Κορυδαλλού Νίκου Χουρσαλά και της Αναπληρώτριας Διοικήτριας του Γενικού Νοσοκομείου Δυτικής Αττικής «Η Αγ. Βαρβάρα» Αργυρώς Χρυσάγη εγκαινιάζεται μια σημαντική συνεργασία των δύο φορέων στον τομέα πρόληψης υγείας. </p>
      <p>Στόχος της συνεργασίας είναι να προσφέρει σε δημότες, μαθητές και ενήλικες, τη δυνατότητα δωρεάν προληπτικών εξετάσεων αλλά και αγωγή υγείας και πρόληψης.</p>
      <p>Ανάμεσα στις υπηρεσίες που θα παρέχονται είναι:</p>
      <ul>
        <li>Η κάλυψη προληπτικών εξετάσεων δημοτών, σύμφωνα με τις δυνατότητες του νοσοκομείου και στα πλαίσια των προτεραιοτήτων που θέτουν οι αντίστοιχες υπηρεσίες του Δήμου</li>
        <li>Κάλυψη εξετάσεων υγείας στους εργαζόμενους του Δήμου, σύμφωνα με τη νομοθεσία</li>
        <li>Συνδρομή του νοσοκομείου στα προγράμματα Αγωγής Υγείας και πρόληψης στο μαθητικό πληθυσμό, σύμφωνα με τις δυνατότητες του νοσοκομείου και το σχεδιασμό του Δήμου</li>
        <li>Κάλυψη στην έκδοση των Ατομικών Δελτίων των μαθητών και στη χορήγηση βεβαιώσεων καρδιολόγου για χρήση σε αθλητικές δραστηριότητες σε όλες τις ηλικίες</li>
        <li>Επιστημονική συνδρομή του νοσοκομείου σε διοργάνωση ενημερωτικών εκδηλώσεων σε θέματα υγείας.</li>
      </ul>
    </article>
  </body>
</html>