<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-dobbenetes-potyautas-migransok-okoztak-tuzet-egy-hajon/"/>
    <meta property="og:site_name" content="lokál"/>
    <meta property="article:published_time" content="2019-11-18T13:18:13+00:00"/>
    <meta property="og:title" content="Döbbenetes! Potyautas migránsok okoztak tüzet egy hajón"/>
    <meta property="og:description" content="Hat algériai illegális bevándorló szorult orvosi ellátásra a romániai Konstanca kikötőjében, miután tüzet okoztak azon a panamai zászló alatt közlekedő hajon, amelynek fedélzetén elrejtőztek - közölte hétfőn a román parti őrség."/>
  </head>
  <body>
    <article>
      <h1>Döbbenetes! Potyautas migránsok okoztak tüzet egy hajón</h1>
      <address><time datetime="2019-11-18T13:18:13+00:00">18 Nov 2019, 13:18</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/07/K_EPA20190706024-1280x853.jpg"/>
      </figure>
      <p>
        <b>Hat algériai illegális bevándorló szorult orvosi ellátásra a romániai Konstanca kikötőjében, miután tüzet okoztak azon a panamai zászló alatt közlekedő hajon, amelynek fedélzetén elrejtőztek – közölte hétfőn a román parti őrség.</b>
      </p>
      <p>A Fülöp-szigeteki és orosz legénységgel rendelkező hajó kapitánya szerint a potyautasokat útközben fedezték fel a Fekete-tengeren, miután elhagyták a török felségvizeket. A román parti őrség az úti okmányokkal nem rendelkező határsértőkről megállapította, hogy algériai állampolgárok.</p>
      <p>A kapitány kérésére a parti őrség kihívta a mentőszolgálatot is, mivel az illegális bevándorlók füstmérgezést szenvedtek, amikor meggyulladt egy matrac a rejtekhelyükön. Egyiküket kórházba szállították, a többieket a helyszínen látták el.</p>
      <p>A hajó kapitányára 48 ezer lejes (3 millió 370 ezer forint) bírságot szabott ki a parti őrség, amiért illegális bevándorlókat szállított Romániába, ahelyett, hogy azonnal visszafordult volna, és átadta volna őket a török hatóságoknak.</p>
      <p>Az Agerpres hírügynökség szerint a hajót a román hatóságok őrzik, amíg – a migránsokkal együtt – el nem hagyja a konstancai kikötőt.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-brexit-ellenes-kampany-finanszirozasa-miatt-nyomoznak-soros-gyorgy-ellen/">Brexit-ellenes kampány finanszírozása miatt nyomoznak Soros György ellen</a>
        </li>
        <li>
          <a href="https://www.lokal.hu/2019-11-magyarorszag-szamara-elfogadhatatlan-a-kohezios-penzek-megvagasa/">Magyarország számára elfogadhatatlan a kohéziós pénzek megvágása</a>
        </li>
        <li>
          <a href="https://www.lokal.hu/2019-11-soros-fia-macronnak-adott-utasitasokat/">Soros fia Macronnak adott utasításokat</a>
        </li>
        <li>
          <a href="https://www.lokal.hu/2019-11-intenziven-no-a-migransok-szama-magyarorszag-hatarainal/">Intenzíven nő a migránsok száma Magyarország határainál</a>
        </li>
        <li>
          <a href="https://www.lokal.hu/2019-11-illegalis-bevandorlas-folyamatosan-romlik-a-boszniai-helyzet/">Illegális bevándorlás: folyamatosan romlik a boszniai helyzet</a>
        </li>
      </ul>
    </article>
  </body>
</html>