<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152453-u-lucku-bilia-cerkvy-cholovik-z-pistoletom-vykrav-ievrobliahu"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T13:35:00+00:00"/>
    <meta property="og:title" content="У Луцьку біля церкви чоловік з пістолетом викрав «євробляху»"/>
    <meta property="og:description" content="У Луцьку поблизу храму чоловік з пістолетом вигнав власника із автівки Volkswagen Passat B5, що була на литовській реєстрації."/>
  </head>
  <body>
    <article>
      <h1>У Луцьку біля церкви чоловік з пістолетом викрав «євробляху»</h1>
      <address>
        <time datetime="2019-11-18T13:35:00+00:00">18 Nov 2019, 13:35</time>
      </address>
      <p>Поблизу Дому Молитви «Церкви Христа Спасителя», що у Луцьку, раніше судимий уродженець міста Тернопіль, повторно тримаючи в руках пістолет, вигнав власника із автівки Volkswagen Passat B5, що була на литовській реєстрації. <br/><br/>Про це йдеться у вироку Луцького міськрайонного суду Волинської області, повідомляє <a href="https://konkurent.in.ua/publication/48917/u-lutsku-cholovik-z-pistoletom-vkrav-evroblyahu-bilya-tserkvi/?fbclid=IwAR0nq4GXlr4thlHpC-BeZb0tz-wPaJKGPjV5EJW_VskzUDK1kq4E1CFO118">ІА "Конкурент"</a>.<br/><br/>Цим чоловік заволодів машиною, яка вартує більше 40 тисяч гривень, та поїхав у напрямку вулиці Дубнівської.<br/><br/>В судовому засіданні обвинувачений свою вину не визнав та відмовився від дачі показів.<br/><br/>Однак покази свідків та потерпілого довели, що житель Тернополя все ж таки викрав автомобіль.<br/><br/>Так, потерпілий розповів, що хотів продати свій Volkswagen Passat, а обвинувачений в якості покупця вирішив перевірити справність автомобіля. Однак згодом із кишені дістав пістолет та наказав продавцю вийти з машини. Опісля цього потерпілий викликав поліцію, яка по місту робила план перехоплення. Однак автівку знайшли через три дні у зовсім іншого чоловіка. Йому автівка дісталася від обвинуваченого завдяки покупці. <br/><br/>У результаті суд ухвалив визнати уродженця Тернополя винним у вчиненні злочину передбаченого ст.289 ч.3 КК України (Незаконне заволодіння транспортним засобом) та призначити покарання у виді позбавлення волі на строк 7 років з конфіскацією всього майна.<br/><br/>А на підставі ст.71 ч.1 КК України до покарання, призначеного за цим вироком, частково приєднати невідбуту частину покарання, а саме: 2 місяці арешту, що згідно ст.72 КК України відповідає 2 місяцям позбавлення волі.<br/><br/>Тож за сукупністю вироків визначити остаточне покарання у виді позбавлення волі на строк 7 років 2 місяці з конфіскацією всього майна.</p>
    </article>
  </body>
</html>