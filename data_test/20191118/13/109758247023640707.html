<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281567-rykte-valve-slapper-vr-spelet-half-life-alyx-i-mars-2020"/>
    <meta property="og:site_name" content="FZ.se"/>
    <meta property="article:published_time" content="2019-11-18T13:46:55+00:00"/>
    <meta property="og:title" content="Rykte – Valve släpper VR-spelet Half-Life: Alyx i mars 2020"/>
    <meta property="og:description" content="I årets tredje månad..?"/>
  </head>
  <body>
    <article>
      <h1>Rykte – Valve släpper VR-spelet Half-Life: Alyx i mars 2020</h1>
      <h2>I årets tredje månad..?</h2>
      <address><time datetime="2019-11-18T13:46:55+00:00">18 Nov 2019, 13:46</time> by <a rel="author" href="https://www.fz.se/medlem/16" target="_blank">Tomas Helenius</a></address>
      <p>12 år efter den senaste delen i <i>Half-Life</i>-sagan kommer ännu ett rykte om en fortsättning. Denna gång säger ryktet att Valve tänker släppa <i>Half-Life: Alyx</i>, ett virtual reality-spel som ska släppas redan i mars 2020.</p>
      <p><a href="https://pastebin.com/9rjrw8nC">Uppgifterna</a> ska ha läckts av samma person som i somras sägs ha släppt <i>Dota Underworld</i>-information i förtid, <a href="https://www.pcgamer.com/uk/rumour-valve-are-about-to-announce-a-vr-game-called-half-life-alyx/">skriver PC Gamer</a>. Läge att ta uppgiften med en rågad nypa salt, ska understrykas. Men men, det handlar om ett dokument som återger information från journalisten Geoff Keighleys dokumentärserie The Final Hours om Valve-spel, som ska komma nästa år. Ett dokument visar uppgifter och samtal mellan Keighley, Scott Walker (jobbade med <i>Team Fortress 2</i>) och en anonym tredje person. Keighley avslöjar där releasedatumet:</p>
      <blockquote>March 2020, "Half-Life: Alyx" comin' out.</blockquote>
      <p><i>Half-Life: Alyx</i> ska enbart vara ett VR-spel, och enligt dokumentet verkar det (inte överraskande) röra sig om förstapersonsperspektiv, kanske med lätt otäcka inslag.</p>
      <blockquote>You can see their whole body-- Respond to the situation.<br/>You know, panicking, dropping clips on the ground as they fumble their weapons 'cause a zombie's in front of them, all<br/>these things, they're just - it's been really fun watching playtests.</blockquote>
      <p>Valve har såvitt känt inte kommenterat uppgifterna.</p>
      <p>Däremot har man flera gånger de senaste åren sagt att man tänker öka takten på sin spelproduktion, bland annat fullstora VR-spel. Ryktet om <i>Half-Life: Alyx</i> passar in i den mallen, men det är förstås inget bevis på att det stämmer. Vi får vänta och se, senast om fyra månader vet vi sanningshalten i dagens rykte.</p>
      <p>Avslutningsvis: <i>Half-Life 2</i> fyllde 15 år i förrgår, och <i>Half-Life</i> fyller 21 i morgon. Senaste delen, <i>Episode Two</i>, är tolv år gammal.</p>
      <h3>Läs mer</h3>
      <figure>
        <img src="https://cdn.fz.se/artikel/bild/1416783?l=eyJyZXNvdXJjZSI6IlwvYXJ0aWtlbFwvYmlsZFwvMTQxNjc4MyIsImZpbHRlcnMiOltdLCJwYXJhbXMiOltdLCJrZXkiOiIzY2FkODM1Nzg2MjAwYTljYWFhNThjNGY4NDE3MTRiZCJ9"/>
        <figcaption>Valve patchar Half-Life 2 – NPC:er kan blinka</figcaption>
      </figure>
      <figure>
        <img src="https://cdn.fz.se/artikel/bild/1415606?l=eyJyZXNvdXJjZSI6IlwvYXJ0aWtlbFwvYmlsZFwvMTQxNTYwNiIsImZpbHRlcnMiOltdLCJwYXJhbXMiOltdLCJrZXkiOiIyODU2NjA3MWRkOTVkY2JlZDJjY2M3OGVmM2ExYWE5MiJ9"/>
        <figcaption>Half Life-remaken Black Mesas Gonarch-del kan nu betatestas</figcaption>
      </figure>
      <figure>
        <img src="https://cdn.fz.se/artikel/bild/1415377?l=eyJyZXNvdXJjZSI6IlwvYXJ0aWtlbFwvYmlsZFwvMTQxNTM3NyIsImZpbHRlcnMiOltdLCJwYXJhbXMiOltdLCJrZXkiOiI1Zjg2Y2I2ZjRlNWMyN2IyMWMzZmU5MzUzM2Y0MGI5MSJ9"/>
        <figcaption>Half-Life, etc. Valve ryktas göra nytt spel med kodnamnet "Citadel"</figcaption>
      </figure>
    </article>
  </body>
</html>