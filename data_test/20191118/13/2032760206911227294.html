<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89913"/>
    <meta property="og:site_name" content="Denník politika"/>
    <meta property="article:published_time" content="2019-11-18T13:35:46+00:00"/>
    <meta property="og:title" content="Video: Pri obci Bessieres sa zrútil most, zahynulo 15-ročné dievča"/>
    <meta property="og:description" content="18.11.2019 (Webnoviny.sk) – Severne od francúzskeho mesta Toulouse sa v pondelok ráno zrútil visutý cestný most cez rieku Tarn. Pri tom spadlo do rieky jedno osobné a jedno nákladné auto. O život prišlo 15-ročné dievča, informovali francúzske médiá. Podľa portálu magazínu Le Point sa nešťastie stalo medzi 8:00 a 8:30."/>
  </head>
  <body>
    <article>
      <h1>Video: Pri obci Bessieres sa zrútil most, zahynulo 15-ročné dievča</h1>
      <address><time datetime="2019-11-18T13:35:46+00:00">18 Nov 2019, 13:35</time> by <a rel="author">Webnoviny</a></address>
      <p>18.11.2019 (Webnoviny.sk) – Severne od francúzskeho mesta Toulouse sa v pondelok ráno zrútil visutý cestný most cez rieku Tarn. Pri tom spadlo do rieky jedno osobné a jedno nákladné auto. O život prišlo 15-ročné dievča, informovali francúzske médiá. Podľa portálu magazínu Le Point sa nešťastie stalo medzi 8:00 a 8:30.</p>
      <p>Most dlhý približne 150 metrov a široký päť metrov spájal obce Mirepoix-sur-Tarn a Bessieres nachádzajúce sa v departemente Haute-Garonne na juhu krajiny pri hraniciach so Španielskom. Pri udalosti zasahovalo okolo 60 príslušníkov záchranných zložiek. Okrem jednej obete utrpeli viaceré osoby zranenia, dve sú v ohrození života.</p>
      <p>Možnou príčinou zrútenia mosta mohlo byť podľa úradov jeho preťaženie. Most naposledy sanovali v roku 2003.</p>
      <p>Viac k témam: <a href="https://www.webnoviny.sk/tag/pad-mosta/"><u>pád mosta</u></a><br/>Zdroj: Webnoviny.sk – <a href="https://www.webnoviny.sk/video-pri-obci-bessieres-sa-zrutil-most-zahynulo-15-rocne-dievca/"><u>Video: Pri obci Bessieres sa zrútil most, zahynulo 15-ročné dievča</u></a> © SITA Všetky práva vyhradené.</p>
    </article>
  </body>
</html>