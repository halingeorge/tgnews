<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/investments/putin-odobri-izgrazhdaneto-3-kilometrov-most-na-reka-lena.html"/>
    <meta property="og:site_name" content="Money.bg"/>
    <meta property="article:published_time" content="2019-11-18T13:51:19+00:00"/>
    <meta property="og:title" content="Путин одобри изграждането 3-километров мост на река Лена"/>
    <meta property="og:description" content="Проектът се оценява на около 1,35 милиарда долара"/>
  </head>
  <body>
    <article>
      <h1>Путин одобри изграждането 3-километров мост на река Лена</h1>
      <address>
        <time datetime="2019-11-18T13:51:19+00:00">18 Nov 2019, 13:51</time>
      </address>
      <p>Президентът на Руската федерация Владимир Путин фактически е одобрил проекта за изграждане на автомобилен мост през река Лена, като е възложил на правителството да подготви предложения за неговото финансиране. Това пише деловото издание "Комерсанть" позовавайки се на свои източници.</p>
      <p>По-рано през ноември Президентът Путин сложи резолюция "Ситуацията е узряла за изпълнение" върху писмо от шефа на Республика Саха (Якутия)Якутия. В него Айсен Николаев поиска да се отпуснат пари за изграждането на моста от бюджета, казва информиран източник на "Комерсант".</p>
      <p>Изграждането на трикилометров мост с 11 километра подходи към транспортното съоръжение в Якутск към момента се оценява на 83 милиарда рубли с ДДС (около 1,35 млрд. долара, при курс 63,7 рубли за долар, бел. ред.), пише изданието. Проектът предвижда отпускане на капиталова помощ от 54 милиарда рубли от федералния и регионалния бюджет, както и участието на частен инвеститор. Николаев съобщи, че преговорите с потенциални инвеститори вече са започнали.</p>
      <p>Ако решенията за държавно финансиране на строителството бъдат взети бързо, мостът ще бъде построен до 2025 г., се казва в писмото. Според Николаев мостът ще увеличи целогодишната транспортна достъпност за населението на Якутия от 20,9% през 2018 г. на 70%, ще увеличи БВП на Якутия с 2,5-3% и ще намали годишните разходи за скъпите северни доставки с 4,1 милиарда рубли.</p>
      <p>Предвижда се леките автомобили за преминават по моста безплатно, останалите транспорти средства ще трябва да плащат от 1000 до 4000 рубли.</p>
      <figure>
        <img src="https://webnews.bg/uploads/images/04/3304/453304/768x432.jpg?_=1574073377"/>
        <figcaption>Източник: Wikipedia</figcaption>
      </figure>
      <p>Изграждането на моста Якутия договори с Министерството на транспорта в края на 2012 година, проведен бе търг за неговото строителство. След това, през декември 2014 година "Росавтодор" съобщи, че строителството на моста се отлага за 2020 година.</p>
      <p>Столицата на републиката - град Якутск, с население над 300 хиляди жители е единственият от най-големите градове в Русия, който няма целогодишен транспортен достъп до федералната пътна мрежа. През зимата колите отиват в града по зимен път, през лятото - чрез ферибот. 152 дни в годината няма стабилна комуникация между източна и западна Якутия.</p>
    </article>
  </body>
</html>