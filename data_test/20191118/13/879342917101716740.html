<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/18/novyna/polityka/vms-ukrayiny-pidtverdyly-peredachu-zaxoplenyx-korabliv"/>
    <meta property="og:site_name" content="Слово і Діло"/>
    <meta property="article:published_time" content="2019-11-18T13:26:02+00:00"/>
    <meta property="og:title" content="У ВМС України підтвердили передачу захоплених кораблів"/>
    <meta property="og:description" content="У ВМС України підтвердили передачу трьох кораблів, захоплених Росією в районі Керченської протоки минулого року."/>
  </head>
  <body>
    <article>
      <h1>У ВМС України підтвердили передачу захоплених кораблів</h1>
      <address>
        <time datetime="2019-11-18T13:26:02+00:00">18 Nov 2019, 13:26</time>
      </address>
      <p>
        <b>У ВМС України підтвердили <a href="https://www.slovoidilo.ua/2019/11/18/novyna/polityka/rosiya-peredala-ukrayini-zaxopleni-kerchenskij-protoczi-korabli-mzs-rf">передачу трьох кораблів</a>, захоплених Росією в районі Керченської протоки минулого року.</b>
      </p>
      <p>Про це повідомляє пресслужба ВМС України.</p>
      <related>
        <a href="https://www.slovoidilo.ua/2019/11/18/pogljad/bezpeka/chomu-putin-vyrishyv-povernuty-ukrayini-zaxopleni-korabli"/>
      </related>
      <p>Як зазначають у ВМС, наразі українські буксири «Тітан», «Гайдамака» та пошуково-рятувальне судно «Сапфір» разом з катерами та буксиром розпочали рух у напрямку материкової України.</p>
      <p>«Українські катери «Нікополь», «Бердянськ» та буксир «Яни Капу» прямують додому», - йдеться у повідомленні.</p>
      <p>Нагадаємо, <a href="https://www.slovoidilo.ua/2018/11/25/novyna/bezpeka/rosiya-zaxopyla-try-korablya-vms-ukrayiny">Росія затримала українські військові катери</a> «Нікополь», «Бердянськ» і буксир «Яни Капу» з українськими моряками 25 листопада 2018 року. 24 українських моряки були заарештовані за звинуваченням у «незаконному перетині кордону РФ», троє з них зазнали поранень.</p>
      <p>17 листопада стало відомо, що <a href="https://www.slovoidilo.ua/2019/11/18/novyna/polityka/slidchyj-rf-poyixav-kerchi-oformlyaty-vidpravku-zaxoplenyx-kateriv">захоплені Росією українські кораблі виводять з Керчі</a>.</p>
      <p>Українські буксири, які повинні доставити захоплені РФ в районі Керченської протоки в листопаді минулого року катери, <a href="https://www.slovoidilo.ua/2019/11/18/novyna/polityka/buksyry-zsu-prybuly-zaxoplenymy-rf-ukrayinskymy-korablyamy">прибули до місця очікування на передачу суден близько 4 години ранку.</a></p>
      <p><a href="https://www.slovoidilo.ua/2019/11/18/novyna/polityka/povernennya-korabliv-jde-planom-vms-ukrayiny">ВМС України заявили, що повернення кораблів йде за планом</a>.</p>
      <p>У понеділок, 18 листопада, МЗС РФ повідомило, що <a href="https://www.slovoidilo.ua/2019/11/18/novyna/polityka/rosiya-peredala-ukrayini-zaxopleni-kerchenskij-protoczi-korabli-mzs-rf">передача українській стороні трьох кораблів ВМФ</a>, захоплених в районі Керченської протоки, відбулася.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/18/novyna/polityka/rosiya-peredala-ukrayini-zaxopleni-kerchenskij-protoczi-korabli-mzs-rf"/>
        <a href="https://www.slovoidilo.ua/2019/11/18/pogljad/bezpeka/chomu-putin-vyrishyv-povernuty-ukrayini-zaxopleni-korabli"/>
        <a href="https://www.slovoidilo.ua/2019/11/18/novyna/polityka/rosiya-pochala-peredachu-zaxoplenyx-ukrayinskyx-korabliv-dzherelo"/>
        <a href="https://www.slovoidilo.ua/2019/11/18/novyna/polityka/buksyry-zsu-prybuly-zaxoplenymy-rf-ukrayinskymy-korablyamy"/>
        <a href="https://www.slovoidilo.ua/2019/11/18/novyna/polityka/povernennya-korabliv-jde-planom-vms-ukrayiny"/>
        <a href="https://www.slovoidilo.ua/2019/11/17/novyna/polityka/mzs-rf-prokomentuvaly-peredachu-zaxoplenyx-ukrayinskyx-korabliv"/>
        <a href="https://www.slovoidilo.ua/2019/11/17/novyna/suspilstvo/zmi-zyasuvaly-koly-zaxopleni-rf-korabli-peredadut-ukrayini"/>
        <a href="https://www.slovoidilo.ua/2019/11/17/novyna/suspilstvo/ukrayinski-vijskovi-korabli-zalyshayut-kerch-zmi"/>
        <a href="https://www.slovoidilo.ua/2019/11/16/novyna/polityka/ukrayina-vidpravyla-buksyry-zaxoplenymy-rf-korablyamy"/>
        <a href="https://www.slovoidilo.ua/2019/11/15/novyna/polityka/peredacha-zaxoplenyx-rf-korabliv-ukrayini-vidbudetsya-mori"/>
        <a href="https://www.slovoidilo.ua/2019/11/18/novyna/polityka/slidchyj-rf-poyixav-kerchi-oformlyaty-vidpravku-zaxoplenyx-kateriv"/>
        <a href="https://www.slovoidilo.ua/2018/11/25/novyna/bezpeka/rosiya-zaxopyla-try-korablya-vms-ukrayiny"/>
      </related>
    </article>
  </body>
</html>