<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140102-pidval_mozhe_buti_ne_dopomizhnim_a_nezhitlovim_primischennya.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-18T13:33:00+00:00"/>
    <meta property="og:title" content="Підвал може бути не допоміжним, а нежитловим приміщенням, яке є самостійним об’єктом — ВП ВС"/>
    <meta property="og:description" content="У результаті приватизації домівок у мешканців багатоквартирного будинку не виникає права власності на нежитлові приміщення. Останні належать до житлового комплексу, але є самостійним об’єктом цивільно-правових відносин."/>
  </head>
  <body>
    <article>
      <h1>Підвал може бути не допоміжним, а нежитловим приміщенням, яке є самостійним об’єктом — ВП ВС</h1>
      <address>
        <time datetime="2019-11-18T13:33:00+00:00">18 Nov 2019, 13:33</time>
      </address>
      <p>
        <i>
          <b>У результаті приватизації домівок у мешканців багатоквартирного будинку не виникає права власності на нежитлові приміщення. Останні належать до житлового комплексу, але є самостійним об’єктом цивільно-правових відносин.</b>
        </i>
      </p>
      <p>Такою є позиція Великої палати Верховного Суду. У справі №<a href="http://www.reyestr.court.gov.ua/Review/82499418">598/175/15-ц</a> громадянин просив визнати незаконним і скасувати рішення виконавчого комітету селищної ради про оформлення права власності на підвальні приміщення будинку, в якому він проживає, за державою Україна.</p>
      <p>Як зазначила ВП ВС, власники квартир у будинках і житлової площі в гуртожитку є співвласниками лише допоміжних приміщень (кладовок, сараїв тощо). При цьому законодавство розділяє поняття допоміжного та нежитлового приміщення як окремого об’єкта нерухомості.</p>
      <p>Для розмежування допоміжних і нежитлових приміщень слід виходити як із місця їх розташування, так і із загальної характеристики сукупності властивостей таких приміщень, зокрема способу й порядку їх використання.</p>
      <p>У цій справі спірне приміщення зі стадії проектування призначалося для торговельних потреб непромислового характеру, а тому судам потрібно було з’ясувати, чи є воно допоміжним.</p>
      <related>
        <h4>Матеріали за темою</h4>
        <a href="https://zib.com.ua/ua/140081-vs_okresliv_kolo_osib_yakim_vidaetsya_dublikat_dovirenosti.html"/>
        <a href="https://zib.com.ua/ua/issue/684/"/>
        <a href="https://zib.com.ua/ua/140086-vs_nazvav_pidstavu_dlya_viznannya_shlyubnogo_dogovoru_nediys.html"/>
        <a href="https://zib.com.ua/ua/140007-vs_vislovivsya_schodo_prav_kreditora_u_razi_smerti_borzhnika.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/140008-vs_nazvav_pidstavu_dlya_viznannya_pravochinu_nediysnim.html"/>
        <a href="https://zib.com.ua/ua/139882-pamyatka_simeynogo_advokata_schodo_vrahuvannya_dumki_ditini_.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139909-vs_vislovivsya_schodo_poziki_bez_prava_styagnennya.html"/>
        <a href="https://zib.com.ua/ua/139910-vs_poyasniv_pravila_podannya_kopiy_pozovnih_zayav_do_sudu_.html"/>
        <a href="https://zib.com.ua/ua/139928-vs_nazvav_pidstavu_dlya_zvilnennya_vodiya_vid_vidshkoduvanny.html"/>
        <a href="https://zib.com.ua/ua/139907-vs_vislovivsya_schodo_identifikacii_vikonavcya_pidpisu_v_osp.html"/>
        <a href="https://zib.com.ua/ua/139606-vs_poyasniv_umovi_dlya_viznannya_prava_vlasnosti_za_nabuvaln.html"/>
        <a href="https://zib.com.ua/ua/issue/679/"/>
        <a href="https://zib.com.ua/ua/139911-sistematichna_nesplata_orendnoi_plati_e_pidstavoyu_dlya_rozi.html"/>
        <a href="https://zib.com.ua/ua/139607-vs_vislovivsya_schodo_vtrati_ditinoyu_prava_na_koristuvannya.html"/>
        <a href="https://zib.com.ua/ua/139857-spir_yakiy_ne_mae_oznak_korporativnogo_rozglyadayut_zagalni_.html"/>
        <a href="https://zib.com.ua/ua/139799-vs_vislovivsya_schodo_viznannya_dogovoru_pro_vidstuplennya_p.html"/>
        <a href="https://zib.com.ua/ua/issue/681/"/>
        <a href="https://zib.com.ua/ua/139796-dlya_nakladennya_areshtu_na_mayno_zayavnik_mae_dovesti_namir.html"/>
        <a href="https://zib.com.ua/ua/139608-vs_vislovivsya_schodo_vidvedennya_zemelnoi_dilyanki_yaka_ne_.html"/>
        <a href="https://zib.com.ua/ua/139794-novoviyavleni_obstavini_mayut_pidtverdzhuvatisya_faktichnimi.html"/>
        <a href="https://zib.com.ua/ua/139686-vs_poyasniv_koli_vikonavchiy_napis_notariusa_ne_pidlyagae_vi.html"/>
        <a href="https://zib.com.ua/ua/issue/680/"/>
        <a href="https://zib.com.ua/ua/139721-vp_vs_utochnila_yak_uchasniku_tov_podaruvati_chastku_inshomu.html"/>
        <a href="https://zib.com.ua/ua/139687-yak_viseliti_kolishnyu_druzhinu_z_kvartiri_poyasniv_vs.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>