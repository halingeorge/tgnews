<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/ensomatosi-tou-instagram-sto-facebook-dokimazei-i-etaireia.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-18T13:14:00+00:00"/>
    <meta property="og:title" content="Ενσωμάτωση του Instagram στο Facebook δοκιμάζει η εταιρεία"/>
    <meta property="og:description" content="Το Facebook αναζητά διαρκώς τρόπους για να κρατήσει τους χρήστες στο κοινωνικό δίκτυο της και ειδικά τις νεαρές ηλικίες"/>
  </head>
  <body>
    <article>
      <h1>Ενσωμάτωση του Instagram στο Facebook δοκιμάζει η εταιρεία</h1>
      <address>
        <time datetime="2019-11-18T13:14:00+00:00">18 Nov 2019, 13:14</time>
      </address>
      <p>Το Facebook αναζητά διαρκώς τρόπους για να κρατήσει τους χρήστες στο κοινωνικό δίκτυο της και ειδικά τις νεαρές ηλικίες</p>
      <p>Ο αριθμός των χρηστών εξακολουθεί να παραμένει τεράστιος στο Facebook, παρόλα αυτά, η εταιρεία αναζητά διαρκώς τρόπους για να κρατήσει τους χρήστες στο κοινωνικό δίκτυο της και ειδικά τις νεαρές ηλικίες που έχουν στραφεί περισσότερο στα Instagram, TikTok και YouTube.</p>
      <p>Γι’ αυτόν τον λόγο δοκιμάζει ένα νέο mode για το News Feed των χρηστών στο Facebook, το οποίο σε γενικές γραμμές θα το μετατρέπει σε... Instagram. Ονομάζεται Popular Photos και χρησιμοποιεί έναν αλγόριθμο που εμφανίζει στο News Feed αποκλειστικά φωτογραφίες άλλων χρηστών.</p>
      <p>Σύμφωνα με την ιστοσελίδα TechCrunch, το Popular Photos mode δημιουργεί ένα ατελείωτο feed φωτογραφιών από φίλους του χρήστη, τις οποίες βλέπει σε full-screen view, όπως δηλαδή στο Instagram. Η ενεργοποίηση του mode γίνεται απλά ανοίγοντας μια οποιαδήποτε φωτογραφία από το News Feed του και σκρολάροντας στη συνέχεια προς τα κάτω, όπως γνωρίζουμε από τα Related Videos του κοινωνικού δικτύου.</p>
      <p>Εκπρόσωπος της Facebook επιβεβαίωσε ότι όντως έγιναν δοκιμές, αλλά τόνισε πως έχουν σταματήσει από τον Οκτώβριο. Δεν αποκάλυψε, όμως, αν θα προχωρήσει η λειτουργία ή αν αποφασίστηκε να κοπεί.</p>
      <p>Πηγή: news247.gr</p>
    </article>
  </body>
</html>