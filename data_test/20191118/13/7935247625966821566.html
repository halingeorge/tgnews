<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yuzlerce-sporcu-dostum-oryantiring-kupasi-icin-ter-doktu-215463h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T13:44:46+00:00"/>
    <meta property="og:title" content="Yüzlerce sporcu 'Dostum Oryantiring Kupası' için ter döktü"/>
    <meta property="og:description" content="İnegöl Belediyesi Doğa Sporları ve Turizm Merkezi (DOSTUM) organizasyonuyla bu yıl ilki düzenlenen DOSTUM Oryantiring Kupası, Pazar günü gerçekleştirildi."/>
  </head>
  <body>
    <article>
      <h1>Yüzlerce sporcu 'Dostum Oryantiring Kupası' için ter döktü</h1>
      <h2>İnegöl Belediyesi Doğa Sporları ve Turizm Merkezi (DOSTUM) organizasyonuyla bu yıl ilki düzenlenen DOSTUM Oryantiring Kupası, Pazar günü gerçekleştirildi.</h2>
      <address>
        <time datetime="2019-11-18T13:44:46+00:00">18 Nov 2019, 13:44</time>
      </address>
      <p>Onlarca farklı şehirden 58 kulüp ve ferdi katılımların olduğu Oryantiring kupasında, toplamda 480 sporcu yarıştı.</p>
      <p>İnegöl Belediyesi Doğa Sporları ve Turizm Merkezi (DOSTUM), son dönemlerin revaçta branşlarından biri olan ve yetişkin genç demeden her bireyin ilgi gösterdiği Oryantiring alanında bir ilke imza attı. Bu yıl ilk kez DOSTUM Oryantiring Kupası düzenlendi. Oryantiring federasyonunun da katkı verdiği ve 1’incisi yapılan organizasyonda Türkiye genelinden yüzlerce kişi yarıştı.</p>
      <p>
        <b>25 KATEGORİDE 58 KULÜPTEN 480 SPORCU YARIŞTI</b>
      </p>
      <p>DOSTUM Oryantiring Kupası; 10, 12, 14, 16, 18, 20, 21 yaş elit, 21 B kategorisi, 35 yaş, 45 yaş, 50 yaş ve üzeri, yeni başlayan küçük kız çocuk, Yeni Başlayan Küçük Erkek Çocuk, yeni başlayan yetişkin kadın ve yeni başlayan yetişkin erkek olmak üzere 25 ayrı kategoride yapıldı. Yarışmaya; Ankara Gençlik Spor, Balıkesir Gençlik Spor Müdürlüğü, Bilecik Gençlik Spor, İzmir Gençlik Spor, Yalova Gençlik Spor, Ankara Oryantiring Spor Kulübü, Balıkesir Gençlik Spor Kulübü, Budur Bucak Belediyespor, Çankaya Oryantiring, Bursa Demirtaş, Eskişehir Oryantiring Spor Kulübü, İstanbul Oryantiring Spor Kulübü, Eskişehir Kuzey Oryantiring, Mersin Mlc Oryantiring, Antalya Neo Doğa Sproları Kulübü, Bursa Nilüfer Gençlik Doğa Sporları Kulübü, Ordu Rusumat-4 Gençlik Spor Kulübü, Tavşanlı Oryantiring, Türk Silahlı Kuvvetleri Spor Kulübü, İzmir Yakamoz Gençlik Spor Kulübü, İstanbul Kuzey Geyikleri Doğa Sporları Kulübü, Adrenalin Gençlik Spor Kulübü, Ankara Dere Tepe Dağcılık Doğa Sporları Kulübü, Jandarma Gücü Spor Kulübü, Bursa Oryantiring, Altun Hedef Gençlik Spor Kulübü, Lider Spor Kulübü, İstanbul Doğa Sporları Kulübü, İnegöl Belediyespor, Bursa Hedef Doğa Sporları Kulübü, Safari Doğa Sporları Kulübü, Sınav Okulları Spor Kulübü, Yalova Halk Eğitim Merkezi, Balıkesir Efeler Spor Kulübü, Kocaeli Hannibal Kartaca Spor Kulübü, Hava Astsubay Meslek Yüksekokulu, Kara Astsubay Myo, Kara Harp Okulu, Kocaeli Gebze Gençlik Spor İl Müdürlüğü, İstanbul Oryantiring, Değirmendere Spor Kulübü, Norveç Milli Takımı ile birlikte ferdi katılımlar da oldu. Toplamda 480 sporcu kupada yarıştı.</p>
      <p>
        <b>ÖDÜL TÖRENİ DÜZENLENDİ</b>
      </p>
      <p>Pazar günü yapılan yarışmanın sona ermesinin ardından, 15.00’da DOSTUM tesislerinde ödül töreni düzenlendi. Törene Belediye Başkan Vekili Ahmet Kara, Başkan Yardımcıları Fevzi Dülger, Oğuzhan Uslu, Eşref Yiğit, Oryantiring Federasyonu yöneticileri ve sporcular katıldı.</p>
      <p>Ödül töreninde konuşan Belediye Başkan Vekili Ahmet Kara, sporculara hoş geldiniz dileklerini ileterek; “Umarım güzel vakitler geçirmiş, memnun kalmışsınızdır. Biz ilçe belediyesi olmamıza rağmen, pek çok vilayette bulunmayan imkanlara sahibiz. Nüfus olarak da pek çok İl’den büyük bir ilçeyiz. Yine ekonomi olarak Türkiye’nin en büyük 17’ncis ekonomisiyiz. Belediye olarak da spora büyük önem veriyoruz. 10 yıl önce Belediyespor’u kurduk. 2200 lisanslı sporcumuz var şuanda. 13 branşta faaliyet gösteriyoruz. Oryantiring de bu branşlardan biri. Oryantiring takımımız da 2 yıl önce kuruldu. Bugüne kadar da çok güzel başarılar elde ettiler. Ben yarışmamıza katılım sağladığınız ve misafirimiz olduğunuz için hepinize ayrı ayrı teşekkür ediyorum” dedi.</p>
      <p>Türkiye Oryantiring Federasyonu Yönetim Kurulu Üyesi Hacı Ali Okur ise “Biz yeni yeni gelişmekte olan bir federasyonuz. Belediyeler ve STK’ların katkısına ihtiyacımız var. Bu anlamda İnegöl Belediyesi’nin bugüne kadar çok katkısını gördük. İnşallah böyle devam eder. Herkese çok teşekkür ediyorum” diye konuştu.</p>
      <p>
        <b>KONAKLAMA, PARATRİKE VE YAMAÇ PARAŞÜRÜ ÖDÜLLERİ VERİLDİ</b>
      </p>
      <p>Konuşmaların ardından 25 kategoride ilk 3’e giren toplam 75 sporcuya madalyaları ile birlikte DOSTUM’da konaklama, paratrike ve yamaç paraşütü uçuş hediyeleri takdim edildi. Ayrıca yarışmada gönüllü olarak görev alarak hakemlik yapanlara da teşekkür plaketi takdim edildi.</p>
      <p>
        <b>6 KULÜP KAMP İÇİN KALDI</b>
      </p>
      <p>DOSTUM Oryantiring Kupasının tamamlanmasının ardından, yarışmaya katılan kulüpler arasından 6 kulüp, sporcularıyla birlikte Oryantiring kampı yapmak için İnegöl Belediyesi Doğa Sporları ve Turizm Merkezinde kaldı.</p>
    </article>
  </body>
</html>