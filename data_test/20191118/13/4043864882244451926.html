<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/18/7232271/"/>
    <meta property="og:site_name" content="Українська правда"/>
    <meta property="article:published_time" content="2019-11-18T13:12:30+00:00"/>
    <meta property="og:title" content="Ляшко з апломбом прийшов отримувати підозру"/>
    <meta property="og:description" content="Бориспільська прокуратура вручила підозру у справі про бійку з народним депутатом від “Слуги народу” Андрієм Герусом лідеру “Радикальної партії” Олегу Ляшку."/>
  </head>
  <body>
    <article>
      <h1>Ляшко з апломбом прийшов отримувати підозру</h1>
      <address>
        <time datetime="2019-11-18T13:12:30+00:00">18 Nov 2019, 13:12</time>
      </address>
      <p>Бориспільська прокуратура вручила підозру у справі про бійку з народним депутатом від "Слуги народу" Андрієм Герусом лідеру "Радикальної партії" Олегу Ляшку.</p>
      <p><b>Джерело:</b> Facebook-<a href="https://www.facebook.com/O.Liashko">сторінка Ляшка</a>, на якій було два стріми з місця події, сайт<a href="https://www.gp.gov.ua/ua/news.html?_m=publications&amp;_c=view&amp;_t=rec&amp;id=261274&amp;fbclid=IwAR0r2HE8Rraw4vhmw7QDRJArIy0Ml8OskQB_QaEiyfiMdvgZQU8BcwMImpE"> ГПУ</a></p>
      <p><b>Деталі:</b> Справу про себе Ляшко назвав сфальсифікованою. Свою бійку з Герусом екснардеп пояснює "відстоюванням національних інтересів". Ляшко звинувачує Геруса у відкритті імпорту електроенергії з Росії. "Радикал" прийшов у прокуратуру зі стосом папірців і зазначив, що вимагає від ГПУ, СБУ, НАБУ порушити проти Геруса кримінальну справу за зраду і зловживання владою.</p>
      <p><b>Пряма мова:</b> "Приведений "слугою" Герусом російський троянський кінь вже завдав і продовжує завдавати величезної шкоди національним інтересам України - зупиняються наші виробництво, українські енергетики і шахтарі втрачають роботу і вимушені емігрувати за кордон, за виведені з України гроші фінансується бюджет країни-агресора".</p>
      <p><b>Позиція прокуратури:</b> До суду скеровано клопотання про обрання запобіжного заходу у вигляді тримання під вартою.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FO.Liashko%2Fvideos%2F2518499904885258%2F&amp;show_text=0&amp;width=267" width="267" height="475" data-service="Facebook" scrolling="no"/>
      </figure>
      <p><b>Що передувало:</b> Лідеру "Радикальної партії" Олегу Ляшку підготували підозру у погрозі чи насильстві щодо державного діяча за фактом його бійки з нинішнім депутатом від "Слуги народу" Андрієм Герусом в аеропорту "Бориспіль".</p>
      <p>
        <b>Передісторія:</b>
      </p>
      <ul>
        <li>6 листопада лідер "Радикальної партії" Олег <a href="https://www.pravda.com.ua/news/2019/11/6/7231208/">Ляшко напав на Геруса</a> у залі офіційних делегацій VIP-терміналу "Борисполя", звинувачуючи його у відкритті імпорту російської електроенергії.</li>
        <li>Герус пояснив цю істерику тим, що Ляшко "відомий захисник бізнесу Ахметова", який втрачає гроші від імпорту електроенергії з РФ.</li>
        <li><a href="https://www.pravda.com.ua/news/2019/11/7/7231247/">Поліція </a>за цим фактом відкрила кримінальне провадження.</li>
      </ul>
      <related>
        <a href="https://www.pravda.com.ua/news/2019/11/15/7232081/"/>
        <a href="https://www.pravda.com.ua/news/2019/11/13/7231848/"/>
        <a href="https://www.pravda.com.ua/news/2019/11/11/7231616/"/>
      </related>
    </article>
  </body>
</html>