<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/501429-dmitrij-mihajlenko-v-blizhajshih-matchah-glavnym-dlya-dnepra-1-budet-ne-propustit"/>
    <meta property="og:site_name" content="Dynamomania.com"/>
    <meta property="article:published_time" content="2019-11-18T13:58:00+00:00"/>
    <meta property="og:title" content="Дмитрий МИХАЙЛЕНКО: &quot;В ближайших матчах главным для &quot;Днепра-1&quot; будет не пропустить&quot;"/>
    <meta property="og:description" content="Головний тренер СК «Дніпро-1» Дмитро Михайленко відповів на запитання журналістів після контрольного матчу проти луганської «Зорі» (2:2):"/>
  </head>
  <body>
    <article>
      <h1>Дмитрий МИХАЙЛЕНКО: "В ближайших матчах главным для "Днепра-1" будет не пропустить"</h1>
      <address>
        <time datetime="2019-11-18T13:58:00+00:00">18 Nov 2019, 13:58</time>
      </address>
      <p>Головний тренер СК «Дніпро-1» Дмитро Михайленко відповів на запитання журналістів після контрольного матчу проти луганської «Зорі» (2:2):</p>
      <p>— Із «Зорею» ми вже провели четвертий матч менше ніж за пів року, і сьогодні вийшла найбільш змістовна гра з нашого боку. Сьогодні ми не дозволили супернику багато створити моментів біля власних воріт і добре захищалися. Не знаю, з чим саме це пов’язано — наша психологія, або не оптимальний склад суперника. Проте, дійсно, з нашого боку була хороша якість гри, і у першу чергу надійна гра в обороні, за виключенням пропущених м’ячів. Перший гол – це класне виконання, а другий гол – вже наша помилка.</p>
      <p>
        <b>— Хороша гра у захисті, і при цьому хочеться кращої гри в атаці.</b>
      </p>
      <p>— В атаці не думаю, що могло вийти краще. Адже у нас велика частина саме атакуючих гравців поїхали до збірної. На цьому короткому зборі, що тільки завершився, ми концентрувалися на грі в обороні, треба все ж таки докладати великих зусиль, щоб грати на нуль – це дуже важливий фактор для того, щоб набирати очки. У найближчих матчах головним буде не пропустити.</p>
      <p>
        <b>— Сьогодні ви подивилися на гру деяких дублерів. Що можете про них сказати, і чому вони поки що не можуть пробитися до основного складу?</b>
      </p>
      <p>— Тому що у них немає досвіду і вони слабші за конкурентів. Тільки через цю причину вони не можуть пробитися до першої команди. У нас і так молода команда, тому ми зараз точно не будемо штучно вводити гравців без досвіду.</p>
      <footer>Источник: <a href="https://scdnipro1.com.ua/">Официальный сайт СК "Днепр-1"</a></footer>
    </article>
  </body>
</html>