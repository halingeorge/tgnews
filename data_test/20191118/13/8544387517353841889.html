<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/18/kea-noembriou-2019-pote-tha-deis-ta-xrimata/"/>
    <meta property="og:site_name" content="neolaia.gr"/>
    <meta property="article:published_time" content="2019-11-18T13:18:40+00:00"/>
    <meta property="og:title" content="ΚΕΑ Νοεμβρίου 2019: Πότε θα δεις τα χρήματα στον λογαριασμό σου;"/>
    <meta property="og:description" content="Στην τελική ευθεία βρίσκονται οι διαδικασίες για την πληρωμή του ΚΕΑ Νοεμβρίου 2019. "/>
  </head>
  <body>
    <article>
      <h1>ΚΕΑ Νοεμβρίου 2019: Πότε θα δεις τα χρήματα στον λογαριασμό σου;</h1>
      <h2>ΚΕΑ Νοεμβρίου 2019: Δείτε αναλυτικά!</h2>
      <address><time datetime="2019-11-18T13:18:40+00:00">18 Nov 2019, 13:18</time> by <a rel="author">neolaia.gr Team</a></address>
      <p>Στην τελική ευθεία βρίσκονται οι διαδικασίες για την πληρωμή του<b> ΚΕΑ Νοεμβρίου 2019. </b></p>
      <p>Αναλυτικότερα:</p>
      <p>Οι ημερομηνίες κατά τις οποίες αναμένεται να καταβληθεί το ΚΕΑ Νοεμβρίου είναι μεταξύ <b>25 και 26 Νοεμβρίου.</b></p>
      <p>
        <b>Το ποσό του ΚΕΑ σήμερα διαμορφώνεται ως εξής:</b>
      </p>
      <p>-200 ευρώ το μήνα για μονοπρόσωπο νοικοκυριό.</p>
      <p>-100 ευρώ για κάθε επιπλέον ενήλικο μέλος (δηλαδή ένα επιπλέον 50% προστίθεται στο βασικό ποσό).</p>
      <p>-50 ευρώ για κάθε ανήλικο μέλος (δηλαδή ένα επιπλέον 25% προστίθεται στο βασικό ποσό).</p>
      <p><b>Υπενθυμίζουμε</b> ότι η πληρωμή του ΚΕΑ πραγματοποιείται με πίστωση εξ’ ημισείας στο λογαριασμό και στην προπληρωμένη κάρτα αγορών, στις περιπτώσεις που το συνολικό καταβαλλόμενο ποσό είναι ίσο με ή υπερβαίνει τα 100 ευρώ ανά μήνα. Η προπληρωμένη τραπεζική κάρτα του δικαιούχου μπορεί να χρησιμοποιηθεί χωρίς κανένα περιορισμό για οποιαδήποτε αγορά, συμπεριλαμβανομένων των ηλεκτρονικών αγορών.</p>
      <p>
        <b>ΚΕΑ Νοεμβρίου 2019: Δικαιολογητικά &amp; δικαιούχοι</b>
      </p>
      <p><b>Δικαιούχοι</b> του ΚΕΑ είναι τα νοικοκυριά που διαβιούν σε συνθήκες ακραίας φτώχειας και οι άστεγοι:</p>
      <p>Α. Μονοπρόσωπο νοικοκυριό: το νοικοκυριό που αποτελείται από ένα ενήλικο άτομο που διαμένει μόνο του σε κατοικία και δεν εμπίπτει στην κατηγορία ενηλίκων έως 25 ετών που φοιτούν σε πανεπιστημιακές σχολές ή σχολεία ή ινστιτούτα επαγγελματικής εκπαίδευσης ή κατάρτισης της ημεδαπής ή αλλοδαπής.</p>
      <p>Β. Πολυπρόσωπο νοικοκυριό: το νοικοκυριό που αποτελείται από όλα τα άτομα που διαμένουν κάτω από την ίδια στέγη. Δύναται να απαρτίζεται και από φιλοξενούμενα άτομα ή φιλοξενούμενη οικογένεια, με την προϋπόθεση ότι η φιλοξενία είχε δηλωθεί στην τελευταία εκκαθαρισμένη δήλωση φορολογίας εισοδήματος. Σε περίπτωση που η φιλοξενία δεν είχε δηλωθεί στην τελευταία εκκαθαρισμένη δήλωση φορολογίας εισοδήματος, δεν υπάρχει δυνατότητα ένταξης στο Κ.Ε.Α. για το φιλοξενούμενο άτομο ή τη φιλοξενούμενη οικογένεια.</p>
      <p>Στο πολυπρόσωπο νοικοκυριό εντάσσονται και τα ενήλικα τέκνα έως 25 ετών που φοιτούν σε πανεπιστημιακές σχολές ή σχολεία ή ινστιτούτα επαγγελματικής εκπαίδευσης ή κατάρτισης, ανεξαρτήτως του τόπου διαμονής τους. Σε αυτή την περίπτωση, ακόμα και αν το τέκνο σπουδάζει σε τόπο διαφορετικό από εκείνον στον οποίο διαμένουν οι γονείς του, θα πρέπει να συμπεριληφθεί στην αίτηση ένταξης στο πρόγραμμα που υποβάλλουν οι γονείς.</p>
      <p>Περαιτέρω, υπογραμμίζεται τα εισοδηματικά και περιουσιακά στοιχεία συζύγου κάποιου εκ των μελών του νοικοκυριού, που διαμένει στο εξωτερικό, προσμετρούνται στον υπολογισμό των κριτηρίων για ένταξη στο πρόγραμμα.</p>
      <p>Γ. Άστεγοι: τα άτομα που διαβιούν στο δρόμο ή σε ακατάλληλα καταλύματα μπορούν να ενταχθούν στο πρόγραμμα, με την προϋπόθεση ότι έχουν καταγραφεί από τις κοινωνικές υπηρεσίες των Δήμων ή κάνουν χρήση των υπηρεσιών Ανοικτών Κέντρων Ημέρας Αστέγων ή/και Υπνωτηρίων που λειτουργούν στους Δήμους. Η διαπίστωση της έλλειψης στέγης δεν δύναται να τεκμηριωθεί μόνο μέσω του εντύπου της φορολογικής δήλωσης. Ωστόσο, οι άστεγοι, εφόσον πληρούν την ανωτέρω προϋπόθεση, απαλλάσσονται από την υποχρέωση καταβολής προστίμου λόγω μη τήρησης της προθεσμίας για την υποβολή της φορολογικής δήλωσης E1.</p>
      <p><b>Υπογραμμίζεται </b>ότι σε περίπτωση που οι κοινωνικές υπηρεσίες των Δήμων δεν δύνανται να καταγράψουν τους άστεγους, οι τελευταίοι δεν μπορούν να ενταχθούν στο πρόγραμμα.</p>
      <p>
        <b>Επισημαίνεται επίσης:</b>
      </p>
      <p>Οι ωφελούμενοι του προγράμματος Στέγαση και Επανένταξη που δεν έχουν ενταχθεί στον πυλώνα εργασιακής επανένταξης του προγράμματος εντάσσονται, κατόπιν υποβολής αίτησης, αυτομάτως στο Κ.Ε.Α, σύμφωνα με το άρθρο 12 της ΚΥΑ.</p>
      <h3>Τι αλλάζει στο Κοινωνικό Εισόδημα Αλληλεγγύης (ΚΕΑ) – Δείτε στην επόμενη σελίδα:</h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486<br/></a><a href="https://neolaia.gr/2019/11/18/kea-noembriou-2019-pote-tha-deis-ta-xrimata/2">Επόμενη Σελίδα (1/2) »</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/18/ta-pio-akriva-louloudia-ston-kosmo/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/18/selena-gomez-ti-sinevi-me-tin-bella-hadid/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/18/o-goran-bregovic-sto-christmas-theater/"/>
        <a href="https://neolaia.gr/neo/live-paw-volta"/>
        <a href="https://neolaia.gr/2019/11/18/oaed-poioi-dikeoudai-to-epidoma-ton-720-2/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/18/the-crown-antidraseis-gia-tin-anaparastasi0tis-vasilissas-elissavet/"/>
      </related>
    </article>
  </body>
</html>