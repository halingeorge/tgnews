<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/deals/oae-kupi-50-ot-konstruktorskoto-byuro-na-ruskite-vertoleti.html"/>
    <meta property="og:site_name" content="Money.bg"/>
    <meta property="article:published_time" content="2019-11-18T13:00:03+00:00"/>
    <meta property="og:title" content="ОАЕ купи 50% от конструкторското бюро на руските вертолети"/>
    <meta property="og:description" content="Сделката ще допринесе за най-новия руски лек хеликоптер и безпилотна машина"/>
  </head>
  <body>
    <article>
      <h1>ОАЕ купи 50% от конструкторското бюро на руските вертолети</h1>
      <address>
        <time datetime="2019-11-18T13:00:03+00:00">18 Nov 2019, 13:00</time>
      </address>
      <p>Холдинговата компания Tawazun от Обединените арабски емирства (ОАЕ) подписа споразумение с производителя на хеликоптери "Вертолеты России" за придобиване на 50% дял във "BP Teхнологии" - конструкторското бюро на руския холдинг, съобщиха от руската компания.</p>
      <p>"Споразумението определя основните параметри на бъдещата сделка, включително дела, който ще бъде придобит от инвеститора от ОАЕ. Tawazun ще стане собственик на половината от акциите на "BP Технологии", която разработва перспективни хеликоптери и безпилотни летателна техника", се казва в изявлението, цитирано от rns.online.</p>
      <p>Планира се транзакцията да приключи през първото тримесечие на 2020 година, като Tawazun и "Вертолетите на Русия" инвестират съвместно 400 милиона евро в компанията</p>
      <p>Според генералния директор на държавната корпорация "Ростех" (в която влиза " Вертолетите на Русия"), Сергей Чемезов, сделката ще допринесе за изпълнението на проектите VRT-300 (руски безпилотен хеликоптер) и VRT-500 (най-новият руски лек хеликоптер).</p>
      <p>"Нашите споразумения предвиждат също така съдейстивие при популяризирането на тези продукти на пазарите в Близкия Изток и в частност на Персийския залив. И двете летателни машини имат добри перспективи в региона, където решенията за развитието на градската въздушна мобилност стават все по-популярни ", заяви Чемезов.</p>
      <p>През август Tawazun сключи сделка за придобиване на 36% в руския производител на луксозни автомобили Aurus. Фондът обеща да инвестира 110 милиона евро в производството на колите с тази марка в продължение на три години.</p>
      <p>"BP Teхнологии" е създадена през 2014 г. като иновативно конструкторско бюро на руския холдинг за производство на хеликоптери, за да предоставя конкурентни научни и технически решения.</p>
    </article>
  </body>
</html>