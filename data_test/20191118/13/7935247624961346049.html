<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/enes-unal-gururu-215452h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T13:14:32+00:00"/>
    <meta property="og:title" content="Enes Ünal gururu"/>
    <meta property="og:description" content="Kariyerine İspanya'nın Valladolid takımında devam eden Bursaspor altyapısından yetişen genç futbolcunun Andorra maçında 2 gol atması yeşil beyazlı camiayı sevince boğdu"/>
  </head>
  <body>
    <article>
      <h1>Enes Ünal gururu</h1>
      <h2>Kariyerine İspanya'nın Valladolid takımında devam eden Bursaspor altyapısından yetişen genç futbolcunun Andorra maçında 2 gol atması yeşil beyazlı camiayı sevince boğdu</h2>
      <address>
        <time datetime="2019-11-18T13:14:32+00:00">18 Nov 2019, 13:14</time>
      </address>
      <p>Bursaspor altyapısından yetişen ve yoluna Avrupa'da devam etme kararı alan Enes Ünal, önceki gün oynanan Andorra maçındaki performansıyla alkış aldı. Karilerine İspanya'nın Vallodolid takımında devam eden ve takımına bu sezon 12 maçta 1 gol, 1 asistlik katkı sağlayan 22 yaşındaki futbolcu ay yıldızlı ekiple Andorra karşısında 2 gol bulmayı başardı. Milli Takım'da 16 numaralı formayı giyen Enes Ünal'ın Andorra karşısındaki performansı herkesi sevince boğdu. </p>
      <p>
        <b>YARDIM ETMEK İSTİYORUM</b>
      </p>
      <p>Daha önce 12 kez ay yıldızlı formayı giyen ve 3. kez resmi bir müsabakada şans bulan genç futbolcunun 2 gol atması altyapısından yetiştiği Bursaspor camiasının da gururu oldu. Bursaspor'dan transfer olduktan sonra sürekli yeşil beyazlı camiaya olan sevgisini dile getiren 22 yaşındaki futbolcu, Andorra karşılaşması sonrasında ise “Benim için milli takım formasıyla sahaya çıkmak, gol atmak en önemli, en çok gurur verici bir şey. Ben hep kendimi hazır tutmaya çalıştım. Sonunda da güzel oldu. Oynayıp oynamamam hiç sıkıntı değil. Buraya gelip takıma en iyi şekilde yardım etmek istiyorum” ifadelerini kullandı.</p>
    </article>
  </body>
</html>