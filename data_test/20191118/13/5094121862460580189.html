<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/z_domova/obrazem-rozlouceni-s-janem-straskym-se-zucastnil-i-byvaly-prezident-vaclav-klaus-20191118.html"/>
    <meta property="og:site_name" content="Deník.cz"/>
    <meta property="article:published_time" content="2019-11-18T13:49:00+00:00"/>
    <meta property="og:title" content="OBRAZEM: Prachatice se loučily s Janem Stráským. Na pohřeb zavítal i Klaus"/>
    <meta property="og:description" content="V pietní síni prachatického městského hřbitova se v pondělí 18. listopadu naposledy rozloučily asi tři stovky lidí s Janem Stráským. Mezi smutečními hosty byl také bývalý prezident České republiky Václav Klaus. Poslední federální premiér bývalý ředitel Národního parku Šumava zemřel 6. listopadu ve věku 78 let v Praze."/>
  </head>
  <body>
    <article>
      <h1>OBRAZEM: Prachatice se loučily s Janem Stráským. Na pohřeb zavítal i Klaus</h1>
      <address><time datetime="2019-11-18T13:49:00+00:00">18 Nov 2019, 13:49</time> by <a rel="author">Jana Vandlíčková</a></address>
      <p>„Byl to milovník hor a šumavské přírody. Navíc ale organizoval i stezky pro nás ostatní, aby nás ke své vášni také nalákal. Byl to také kvalitní politik, musím zdůraznit, že byl schopen přijmout i nevděčné povinnosti jako pozici posledního premiéra federální vlády,“ prohlásil Václav Klaus, v jehož vládách Jan Stráský působil.</p>
      <figure>
        <img src="https://g.denik.cz/1/1b/strasky-5x_denik-150-3x2.jpg"/>
      </figure>
      <aside>
        <a href="https://www.denik.cz/z_domova/zemrel-posledni-federalni-premier-jan-strasky-20191106.html">Zemřel Jan Stráský. Poslednímu federálnímu premiérovi bylo 78 let Přečíst článek ›</a>
      </aside>
      <p>„Byl to obětavý a přátelský člověk. Na nic si nehrál a nestylizoval se. Nechtěl například nejnovější oblek, říkal, že by to nebyl on,“ dodal Klaus.</p>
      <p>Na posledním rozloučení nechybělo vedení prachatické radnice v čele se starostou Martinem Malým, kterého doprovodili oba místostarostové Jan Klimeš a Miroslav Lorenc. Dorazili také šumavští starostové, například Václav Vostradovský z Kvildy nebo Antonín Schubert z Modravy nebo Jiří Mánek, který ho vystřídal ve funkci ředitele Správy NP Šumava.</p>
      <p>Do Prachatic dorazili bývalí kolegové z Jihočeského Krajského úřadu, kde byl Jan Stráský ředitelem v letech 2001 až 2006.</p>
      <figure>
        <img src="https://g.denik.cz/5/dd/jan-strasky-cb12-ropak-sumava_denik-150-3x2.jpg"/>
      </figure>
      <aside>
        <a href="https://ceskobudejovicky.denik.cz/z-regionu/jan-strasky-o-rozpadu-federace-bylo-to-toco-20121208.html">Jan Stráský o rozpadu federace: „Bylo to tóčo“ Přečíst článek ›</a>
      </aside>
    </article>
  </body>
</html>