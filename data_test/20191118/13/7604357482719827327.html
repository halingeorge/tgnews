<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/cdv-voorzittersverkiezingen-coens-en-magdi-naar-tweede-ronde/"/>
    <meta property="og:site_name" content="SCEPTR"/>
    <meta property="article:published_time" content="2019-11-18T13:01:40+00:00"/>
    <meta property="og:title" content="CD&amp;V-voorzittersverkiezingen: Coens en Mahdi naar tweede ronde"/>
    <meta property="og:description" content="Het gevolg, de twee kandidaten met de beste scores, Zeebrugs havenbaas Joachim Coens en jongerenvoorzitter Sammy Mahdi, gaan door naar de tweede ronde. De overige kandidaten, waaronder bijvoorbeeld de migratiekritische Walter De Donder, vallen af. "/>
  </head>
  <body>
    <article>
      <h1>CD&amp;V-voorzittersverkiezingen: Coens en Mahdi naar tweede ronde</h1>
      <address><time datetime="2019-11-18T13:01:40+00:00">18 Nov 2019, 13:01</time> by <a rel="author" href="https://sceptr.net/author/redacteurpartijpolitiek/" target="_blank">Hugo Decker</a></address>
      <p>
        <b>Zonet werden de resultaten van de CD&amp;V-voorzittersverkiezingen gepubliceerd. Geen enkele kandidaat kon een absolute meerderheid behalen. Het gevolg, de twee kandidaten met de beste scores, Zeebrugs havenbaas <a href="https://sceptr.net/tag/joachim-coens/">Joachim Coens</a> en </b>
        <b>jongerenvoorzitter <a href="https://sceptr.net/tag/sammy-mahdi/">Sammy Mahdi,</a> gaan door naar de tweede ronde. De overige kandidaten, waaronder bijvoorbeeld de migratiekritische <a href="https://sceptr.net/tag/walter-de-donder/">Walter De Donder</a>, vallen af. </b>
      </p>
      <p>Na de forse verkiezingsnederlaag – <a href="https://sceptr.net/2019/05/live-gewestelijke-federale-en-europese-verkiezingen-2019/">de christendemocraten verloren zo’n kwart van hun kiezers</a> – nam <a href="https://sceptr.net/tag/wouter-beke/">Wouter Beke</a>, nadat hij Vlaams minister werd, ontslag. Europees Parlementslid <a href="https://sceptr.net/tag/Cindy-Franssen">Cindy Franssen</a> (43) en schepen in Geel <a href="https://sceptr.net/tag/Griet-Smaers">Griet Smaers</a> (42) werden vervolgens door de algemene vergadering van CD&amp;V als interim-voorzitters aangewezen. Lang zal dat duovoorzitterschap evenwel niet meer duren. Zo werden vandaag de resultaten van de eerste ronde bekendgemaakt.</p>
      <figure>
        <iframe data-src="https://twitter.com/crevits/status/1196392853318057985?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><a href="https://sceptr.net/tag/joachim-coens/">Coens</a> en <a href="https://sceptr.net/tag/sammy-mahdi/">Mahdi</a>, met respectievelijk 26 en 19 procent, gaan door naar de tweede ronde. Eerste achtervolger <a href="https://sceptr.net/tag/walter-de-donder/">De Donder</a> valt, met 16 procent, uit de boot. Na de migratiekritische burgemeester komen <a href="https://sceptr.net/tag/Vincent-Van-Peteghem/">Vincent Van Peteghem</a> (12 procent), <a href="https://sceptr.net/tag/katrien-partyka/">Katrien Partyka</a> (12 procent), <a href="https://sceptr.net/tag/raf-terwingen/">Raf Terwingen</a> (11 procent) en Christophe Vermeulen (4 procent). In totaal werden er zo’n 22.523 geldige stemmen uitgebracht, nooit eerder was de opkomst bij een CD&amp;V-voorzittersverkiezingen zo hoog.</p>
      <h3>Crevits en Beke feliciteren kandidaten</h3>
      <p>Kopstukken <a href="https://sceptr.net/tag/hilde-crevits/">Hilde Crevits</a> en <a href="https://sceptr.net/tag/wouter-beke/">Wouter Beke</a> feliciteren alvast de zeven kandidaten. <i>“</i><i>Dankjewel aan onze magnificent 7 kandidaten. Sportieve strijd. Goed voor onze CD&amp;V”</i>, klinkt het bij Crevits. <i>“</i><i>Dat de tweede ronde even respectvol moge zijn als de eerste. En bedankt aan de andere kandidaten voor hun enorme inzet en sportieve strijd!”</i>, stelt Beke dan weer.</p>
      <figure>
        <iframe data-src="https://twitter.com/wbeke/status/1196391253635678209?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/van-grieken-mikt-op-sleutelrol-bij-volgende-vlaamse-onderhandelingen/"/>
        <a href="https://sceptr.net/2019/11/vlaamse-regering-knipt-ook-in-subsidies-voor-bedrijven/"/>
        <a href="https://sceptr.net/2019/11/kandidaat-voorzitter-cdv-coens-waarschuwt-ps-en-open-vld-rond-abortus-kwestie/"/>
      </related>
    </article>
  </body>
</html>