<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/prandelli-fiducioso-napoli-e-solo-un-momento-passeggero-ora-uniti-per-ricomporre-strappo-415010"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-18T13:50:00+00:00"/>
    <meta property="og:title" content="Prandelli fiducioso: &quot;Napoli, è solo un momento passeggero! Ora uniti per ricomporre strappo&quot;"/>
    <meta property="og:description" content="Intervistato da Il Mattino, Cesare Prandelli ha parlato di svariati temi legati al nostro campionato, a cominciare da quelli di casa Napoli"/>
  </head>
  <body>
    <article>
      <h1>Prandelli fiducioso: "Napoli, è solo un momento passeggero! Ora uniti per ricomporre strappo"</h1>
      <h2>Intervistato da Il Mattino, Cesare Prandelli ha parlato di svariati temi legati al nostro campionato, a cominciare da quelli di casa Napoli</h2>
      <address><time datetime="2019-11-18T13:50:00+00:00">18 Nov 2019, 13:50</time> by <a rel="author">Redazione Tutto Napoli.net</a></address>
      <p>Intervistato da <i>Il Mattino</i>, <b>Cesare Prandelli </b>ha parlato di svariati temi legati al nostro campionato, a cominciare da quelli di casa Napoli: <i>"A inizio stagione avevo detto che il Napoli sarebbe stato tra le due litiganti del momento, e tutt'ora non penso di aver sbagliato. Credo che quello degli azzurri sia solo un momento passeggero. Il Napoli è forte, devono solo risolvere i loro problemi".</i><br/><br/><b>Lei che idea si è fatto sulla situazione Napoli?</b><br/><i>"Devono ricomporre tutti insieme: allenatore, società e giocatori che devono fare un passo indietro. Vista da fuori non è una bella immagine per il club, ma nemmeno il comportamento da parte dei giocatori è stato bello. Immagino che ci siano stati conflitti interni, ma ora ci si deve confrontare e ripartire".</i></p>
    </article>
  </body>
</html>