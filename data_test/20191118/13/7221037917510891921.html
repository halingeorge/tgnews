<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/chpden-satafatli-mevlide-tepki-milletimizin-gozunun-icine-bakarak/927210"/>
    <meta property="og:site_name" content="medya faresi"/>
    <meta property="article:published_time" content="2019-11-18T13:31:00+00:00"/>
    <meta property="og:title" content="CHP'den şatafatlı bebek mevlidine flaş yorum"/>
    <meta property="og:description" content="CHP Genel Başkan Yardımcısı ve Parti Sözcüsü Faik Öztrak, sosyal medyanın gündemindeki 'şatafatlı mevlid'e tepki gösterdi."/>
  </head>
  <body>
    <article>
      <h1>CHP'den şatafatlı bebek mevlidine flaş yorum</h1>
      <h2>CHP Genel Başkan Yardımcısı ve Parti Sözcüsü Faik Öztrak, sosyal medyanın gündemindeki 'şatafatlı mevlid'e tepki gösterdi.</h2>
      <address>
        <time datetime="2019-11-18T13:31:00+00:00">18 Nov 2019, 13:31</time>
      </address>
      <p>Öztrak, "Milletimizin gözünün içine bakarak, lüks saraylarda, kasırlarda yeni doğan çocuklarına şatafatlı mevlidler okutabilirler ama diğer taraftan insanlarımızın çaresizlikten yavrularının bile canına kıyıp bu dünyadan ayrılmalarının üzerini örtemezler" dedi.</p>
      <p>CHP Genel Başkan Yardımcısı ve Parti Sözcüsü Faik Öztrak, CHP Genel Merkezi'nde basın toplantısı düzenledi.</p>
      <p>Konuşmasında ekonomik gidişata eleştirilerde bulunan Öztrak, işsizlikte yaşanan artışa dikkat çekti. </p>
      <figure>
        <img src="http://i.medyafaresi.com/files/2019/11/17/927144/927144.jpg?v=1574084001"/>
      </figure>
      <p>
        <a href="http://www.medyafaresi.com/foto-galeri/bebegine-satafatli-mevlid-yapan-busra-nur-calar-kimdir/927144">Bebeğine şatafatlı mevlid yapan Büşra Nur Çalar kimdir?</a>
      </p>
      <p>CHP Genel Başkan Yardımcısı ve Parti Sözcüsü Faik Öztrak, Cumhurbaşkanı Recep Tayyip Erdoğan'ın "Tutturmuş bir EYT, erken emeklilik. İskandinav ülkelerinin hepsi bu sistemle battı" açıklamasına tepki gösterdi.</p>
      <p>Öztark şunları söyledi:</p>
      <p>İskandinav ülkelirenin EYT yüzünden battığını söyledi. Pes doğrusu! Ak Parti Genel Başkanı'nın battı dediği ülkelerde vatandaşlar, bizim vatandaşlarımızın 9 katını kazanıyor.</p>
      <p>Bu iktidar Suriyeli sığınmacılar için 40 milyar doları bulup harcadı mı? Harcadı.</p>
      <figure>
        <img src="http://i.medyafaresi.com/files/2019/11/18/927157/927157.jpg?v=1574084043"/>
      </figure>
      <p>
        <a href="http://www.medyafaresi.com/foto-galeri/busra-nur-calarin-kocasi-ahmet-emin-soylemez-kimdir/927157">Mevlid videosuyla gündeme gelen Büşra Nur Çalar'ın kocası Ahmet Emin Söylemez kimdir?</a>
      </p>
      <p>O zaman emeklilikte yaşa takılanlar için kaynağı bulacaksın. Emeklilikte yaşa takılanlar için gereken kaynağı bulacaksınız ya da susacaksınız.</p>
      <p>Milletimizin sorunlarına çözüm üretmesi gereken makam milletle alay etmeye başlarsa o ülkede çaresizlik de artar, umutsuzluk da artar.</p>
      <p>Saray sosyetesine mensupsanız hayat size güzel, müşavirlikler, ihaleler, çifter-dörder maaşlar...</p>
      <p>Milletimizin gözünün içine bakarak, lüks saraylarda, kasırlarda yeni doğan çocuklarına şatafatlı mevlidler okutabilirler ama diğer taraftan insanlarımızın çaresizlikten yavrularının bile canına kıyıp bu dünyadan ayrılmalarının üzerini örtemezler.</p>
      <p>Bu ülkede üniversiteden mezun olmuş 1 milyon 276 bin evladımız işsiz geziyor. 20 ile 29 yaş arasındaki 4 milyon gencimiz evde oturup anasının, babasının eline bakıyor. Herhalde bunu kendi isteği ile yapmıyor.</p>
      <p>Milletin çocuklarına iş yok, saray sosyetesinin çocuklarına iş de çok, ihale de çok. Bir de her üniversite mezununa iş bulmak zorunda değiliz diyeceksiniz.</p>
    </article>
  </body>
</html>