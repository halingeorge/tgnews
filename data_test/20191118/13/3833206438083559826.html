<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Mercedes-v-nasreshtnoto-na-nai-ozhivenoto-myasto-v-Plovdiv-Chitatel-Virtuoz-914734"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T13:55:00+00:00"/>
    <meta property="og:title" content="&quot;Мерцедес&quot; в насрещното на най-оживеното място в Пловдив! Читател: Виртуоз!"/>
    <meta property="og:description" content="Пловдивчанин потърси Plovdiv24.bg, за да разкаже: &quot;Здравейте, скъпа редакция. Все си мислех, че вече..."/>
  </head>
  <body>
    <article>
      <h1>"Мерцедес" в насрещното на най-оживеното място в Пловдив! Читател: Виртуоз!</h1>
      <address>
        <time datetime="2019-11-18T13:55:00+00:00">18 Nov 2019, 13:55</time>
      </address>
      <p>Пловдивчанин потърси <b>Plovdiv24.bg</b>, за да разкаже: "Здравейте, скъпа редакция. Все си мислех, че вече няма простотия, която да ме учуди по нашите булеварди и ето, че в 08:30 в час пик на 12.11.2019 един водач на "Мерцедес" успя да засенчи всички безумни изпълнения.</p>
      <p>Движейки се по най-натоварената пътна артерия в града - бул. "Цар Борис III-ти Обединител" едва ли бихте очаквали да ви изскочи кола в насрещното. На кръстовището с ул. "Граф Игнатиев" срещу МБАЛ "Тримонциум" се случи точно това. Черният мерцедес от видеото си стоеше най-спокойно в наша лява лента отсреща и се чудеше накъде да поеме. Водачите от моя поток пък бяха принудени да спират и да го заобикалят в недоумение.</p>
      <p>Клаксоните и сигналите с ръка не помагаха на водача на луксозното возило и той си стоеше чинно, чакайки някакъв светлинен сигнал от не знам кой светофар. Абсолютно недоумение буди у мен фактът как въобще се е добрал до тази позиция, без да бъде отнесен от насрещния трафик и каква е била целта на упражнението.</p>
      <p>Може би е идвал от ул. "Капитан Райчо" и е решил да спести обикалянето през тунела за обратен завой. Това означава, че е изминал над 150 метра в насрещното платно на булеварда. Истински виртуоз! Поздрави!"...</p>
      <figure>
        <video src="https://i.id24.bg/vi/vids/43985.mp4"/>
      </figure>
    </article>
  </body>
</html>