<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/fopamy-buly-polovyna-nynishnih-ministriv.html"/>
    <meta property="og:site_name" content="1NEWS"/>
    <meta property="article:published_time" content="2019-11-18T13:07:16+00:00"/>
    <meta property="og:title" content="ФОПами були половина нинішніх міністрів"/>
    <meta property="og:description" content="ФОПами були половина нинішніх міністрів"/>
  </head>
  <body>
    <article>
      <h1>ФОПами були половина нинішніх міністрів</h1>
      <address>
        <time datetime="2019-11-18T13:07:16+00:00">18 Nov 2019, 13:07</time>
      </address>
      <p>
        <b>Із 20 членів Кабінету міністрів 10 раніше були підприємцями, 5 міністрів закрили ФОП лише в кінці літа – на початку осені 2019 року, передає <a href="https://1news.com.ua/">1NEWS</a> з посиланням на <a href="https://www.epravda.com.ua/news/2019/11/18/653813/">ЕП</a>.</b>
      </p>
      <figure>
        <img src="https://1news.com.ua/wp-content/uploads/2019/11/uryad-2.jpg"/>
      </figure>
      <p>Не дивлячись на те, що більшість урядовців були раніше підприємцями, нововведення для малого бізнесу загалом спрямовані на більший контроль малого бізнесу.</p>
      <p>Так за останній час уряд вирішив боротися із “псевдо-ФОПами”, ініціював прийняття законів про РРО та закон щодо детінізації розрахунків у сфері торгівлі і послуг, запропонував ввести додатковий податок для ФОП в IT-галузі.</p>
      <p>Найчастіше міністри займалися консультаціями з комерційної діяльності та керування й вели діяльність у сфері права.</p>
      <p>
        <b>Хто з міністрів був ФОПом і чим вони займались?</b>
      </p>
      <p>Олексій Гончарук (прем’єр-міністр) — право та адвокатська діяльність;</p>
      <p>Михайло Федоров (віцепрем’єр-міністр, міністр цифрової трансформації) — освіта;</p>
      <p>Олексій Оржель (міністр енергетики та захисту довкілля) — консультування з питань комерційної діяльності й керування;</p>
      <p>Володимир Бородянський (міністр культури, молоді та спорту) — консультування з питань комерційної діяльності й керування;</p>
      <p>Андрій Загороднюк (міністр оборони) — дослідження кон’юнктури ринку та виявлення суспільної думки;</p>
      <p>Зоряна Скалецька (міністр охорони здоров’я) — право;</p>
      <p>Альона Бабак (міністр розвитку громад та територій) — консультування з питань комерційної діяльності й керування;</p>
      <p>Юлія Соколовська (міністр соціальної політики) — бухгалтерський облік й аудит; консультування з питань оподаткування;</p>
      <p>Денис Малюська (міністр юстиції) — право;</p>
      <p>Дмитро Дубілет (міністр кабінету міністрів) — комп’ютерне програмування, діяльність у сфері радіомовлення та телебачення</p>
    </article>
  </body>
</html>