<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/ekonomi/134848/chpden-eyt-aciklamasi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-18T13:19:00+00:00"/>
    <meta property="og:title" content="CHP'den EYT açıklaması"/>
    <meta property="og:description" content="İsraf ile ülke kaynaklarını çarçur eden AKP,  emeklilikte yaşa takılanların sorununu çözmek yerine mağduriyetlerini artırmak yaklaşımından vazgeçmelidir.."/>
  </head>
  <body>
    <article>
      <h1>CHP'den EYT açıklaması</h1>
      <h2>İsraf ile ülke kaynaklarını çarçur eden AKP,  emeklilikte yaşa takılanların sorununu çözmek yerine mağduriyetlerini artırmak yaklaşımından vazgeçmelidir..</h2>
      <address>
        <time datetime="2019-11-18T13:19:00+00:00">18 Nov 2019, 13:19</time>
      </address>
      <p>CHP Niğde Milletvekili <b>Ömer Fethi Gürer</b>, Cumhurbaşkanı ve AKP Genel Başkanı Recep Tayyip Erdoğan’ın EYT’liler ile ilgili yapmış olduğu, <b>"Tutturmuşlar EYT. İskandinav ülkeleri bu sistemle battı. Yapmayacağız seçim kaybetsem bile bu işte yokum"</b> açıklamalarını eleştirdi.</p>
      <p>Bu açıklamaların sorunun derinleşmesine neden olacağını ifade eden Gürer, “EYT, ülkemizde geniş bir kesimi doğrudan etkilemektedir. Bu sorun görmezden gelinemez, yok sayılamaz” dedi.</p>
      <figure>
        <img src="https://www.gercekgundem.com/images/posts/201911/149448_680x510.jpg"/>
      </figure>
      <h3> “GENÇ EMEKLLİK  DEĞİL HAK EDİLEN EMEKLİLİK”</h3>
      <p>Devletin “gençsin” diye emeklilik hakkını vermediği, işverenin “yaşlısın” diye emekli etmediği Emeklilikte Yaşa Takılanların mağduriyetinin ciddi boyutlara ulaştığını söyleyen CHP Milletvekili Ömer Fethi Gürer, “1999 yılında o günün koşullarında  emeklilikte yeni düzenlemelere gidildi ve yaş düzenlemesi getirildi. Süreç ardından, AKP iktidarının 2008 yılında  yaptığı değişikliği getirdi. 58 yaşa çıkarılan emeklilik yaşı  bu kez kademeli olarak 65 yaşa yükseltildi. “Mezarda emeklilik” yasası diye tepki görse de AKP, yasada yaşı yükselttiği gibi aylık bağlama oranını da değiştirdi. Emekli olanın bu yolla maaşı da düştü. Süreç içinde emeklilikte yaşa takılanların sayısı arttı. Ekonomik sorunlar ile emekliliği gelen ancak yaşa takılan binlerce kişi işsiz kaldı. İş aramaya gittiklerinde işveren, “yaşlısın” diye iş vermiyor. Devlet, “gençsin” diye 50 yaşını geçse de emekli etmiyor. Bu durumda olan aileler var, karı koca çalışamıyor, evine aylık girmeyenler bunalıma giriyor. İktidar mağduriyetleri görmezden geliyor. Esasen 25 yıl boyunca prim yatıran bir kişi, haklı olarak “ne oldu bizim primler” diye hakkını istiyor. 17 yıldır ülkeyi yöneten AKP, ne kadar EYT’li prim ödemiş onu da açıklamalı ki sanki hak etmediği bir maaş talebi varmış gibi olan algı ortadan kalksın” dedi.</p>
      <h3>“EYT’LİLER YOK SAYILAMAZ”</h3>
      <p>EYT’lilerin yok sayılamayacağını, milyonlarca insanı ilgilendiren bir sorunun görmezden gelinemeyeceğini söyleyen CHP Milletvekili Ömer Fethi Gürer, “EYT’lilerin içinde oldukları mağduriyet için tüm siyasi partiler ortak çözüm üretilebilir. Bu sorun yok sayılamaz. Kayıt dışı ve israf  ile ülke kaynaklarını çarçur eden AKP,  emeklilikte yaşa takılanların sorununu çözmek yerine mağduriyetlerini artırmak yaklaşımından vazgeçmelidir” dedi.</p>
      <related>
        <h4>Bağlantılı Haberler</h4>
        <a href="https://www.gercekgundem.com/ekonomi/134975/eytsydd-baskani-ozupak-asla-pes-etmek-yok"/>
        <a href="https://www.gercekgundem.com/guncel/134966/akp-kapiyi-kapatti-ama-eytliler-yilmiyor"/>
        <a href="https://www.gercekgundem.com/siyaset/134941/mhpli-vekilden-akpyi-kizdiracak-eyt-yorumu"/>
        <a href="https://www.gercekgundem.com/guncel/134926/akp-sozcusu-celik-acikladi-eytye-son-nokta-konuldu-mu"/>
        <a href="https://www.gercekgundem.com/guncel/134892/hukumetin-veremedigi-eytli-sayisini-acikladi"/>
        <a href="https://www.gercekgundem.com/siyaset/134883/chpden-erdogana-eyt-yaniti-bu-kaynagi-bulamiyorsaniz-susacaksiniz"/>
        <a href="https://www.gercekgundem.com/guncel/134766/erdoganin-eyt-aciklamasina-sendikalardan-ortak-tepki"/>
        <a href="https://www.gercekgundem.com/guncel/134592/eytlilerden-erdogana-yanit-son-sozu-eyt-soyleyecek"/>
        <a href="https://www.gercekgundem.com/siyaset/134587/kilicdaroglundan-erdoganin-eyt-aciklamasina-ilk-yorum"/>
        <a href="https://www.gercekgundem.com/guncel/134484/erdogana-eyt-tepkisi-hangi-iskandinav-ulkesi-batti"/>
      </related>
    </article>
  </body>
</html>