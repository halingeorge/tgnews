<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520384-trump-potrebuje-obchodnu-dohodu-s-cinou/"/>
    <meta property="og:site_name" content="KurzyCZ"/>
    <meta property="article:published_time" content="2019-11-18T13:20:33+00:00"/>
    <meta property="og:title" content="Trump potrebuje obchodnú dohodu s Čínou"/>
    <meta property="og:description" content="Optimizmus na finančných trhoch počas posledného týždňa ochladol. Aj napriek zmiešanému výkonu hlavných európskych a amerických akciových indexov sa americké indexy obchodujú v blízkosti historicky najvyšších úrovní, pričom niektoré európske indexy sa ..."/>
  </head>
  <body>
    <article>
      <h1>Trump potrebuje obchodnú dohodu s Čínou</h1>
      <address><time datetime="2019-11-18T13:20:33+00:00">18 Nov 2019, 13:20</time> by <a rel="author">X-Trade Brokers</a></address>
      <p>Optimizmus na finančných trhoch počas posledného týždňa ochladol. Aj napriek zmiešanému výkonu hlavných európskych a amerických akciových indexov sa americké indexy obchodujú v blízkosti historicky najvyšších úrovní, pričom niektoré európske indexy sa obchodujú v blízkosti najvyšších úrovní v tomto roku. Za zhoršením nálady na trhoch stoja primárne dva faktory.<br/>Prvým je to, že optimistická nálada z minulých týždňov v súvislosti s dosiahnutím prvej fázy obchodnej dohody medzi USA a Čínou sa zhoršila. Dôvodom je to, že Čína sa odmietla formálne zaviazať na konkrétne množstvá nákupov poľnohospodárskych produktov z USA, čo Washington zobral ako náznak nedôvery. Na druhej strane americký prezident <a href="https://www.kurzy.cz/tema/donald-trump/">Donald Trump</a> uviedol, že v prípade, ak sa nedosiahne prvá fáza obchodnej dohody, ktorá by mala obsahovať vyššie spomínaný záväzok, Amerika pristúpi k zvýšeniu ciel na dovoz tovarov z Číny.<br/>Tieto správy viedli investorov k tomu, že dosiahnutie obchodnej dohody a odstránenie časti ciel, čo bola podmienka Číny, nemusí byť také isté, ako sa to zdalo v priebehu posledných týždňov. Treba však poznamenať, že čas do amerických prezidentských volieb sa kráti, a preto sa tieto problémy môžu v relatívne krátkom čase vyriešiť, keďže <a href="https://www.kurzy.cz/tema/donald-trump/">Trump</a> potrebuje dosiahnuť dohodu do volieb, aby si zvýšil šance na úspech. Druhým dôvodom boli zlé čísla z čínskej <a href="https://www.kurzy.cz/makroekonomika/">ekonomiky</a>, ktorej priemyselná produkcia sa spomalila z 5,8 percenta na 4,7 percenta. Toto spomalenie naznačuje, že čínska <a href="https://www.kurzy.cz/makroekonomika/">ekonomika</a> nielen problémom v súvislosti s obchodnou vojnou, ale aj oslabovaniu domáceho dopytu.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/483184-trump-jsem-ochoten-dat-dohode-s-cinou-vice-casu-pokud-budou-jednani-zdarne-postupovat/"/>
        <a href="https://www.kurzy.cz/zpravy/512952-trump-vidi-budoucnost-obchodni-dohody-s-cinou-optimisticky-ranni-zprava-z-akcioveho-trhu/"/>
        <a href="https://www.kurzy.cz/zpravy/512791-trump-kritizoval-cinu-a-iran-neprijme-spatnou-dohodu-s-cinou-iran-se-fanaticky-snazi-ziskat/"/>
        <a href="https://www.kurzy.cz/zpravy/495436-trump-veri-v-rychlou-dohodu-s-cinou-nemohou-byt-stastni-z-odlivu-tisice-produktu-z-jejich-obchodu/"/>
        <a href="https://www.kurzy.cz/tema/5560062.html"/>
        <a href="https://www.kurzy.cz/zpravy/nazory/A-V-T-35254/"/>
        <a href="https://www.kurzy.cz/tema/5530259.html"/>
        <a href="https://www.kurzy.cz/tema/5105243.html"/>
        <a href="https://www.kurzy.cz/zpravy/478023-trump-v-jednanich-s-cinou-o-obchodni-dohode-bylo-dosazeno-velkeho-pokroku-trhy-by-mely-reagovat/"/>
        <a href="https://www.kurzy.cz/tema/5652180.html"/>
        <a href="https://www.kurzy.cz/zpravy/515578-trump-jednani-s-cinou-se-posunula-do-mesice-by-mohla-byt-dohoda-podepsana-potvrdila-to-i-cinska/"/>
        <a href="https://www.kurzy.cz/zpravy/483370-usa-jednani-s-cinou-a-dohoda-o-vladnim-financovani/"/>
      </related>
    </article>
  </body>
</html>