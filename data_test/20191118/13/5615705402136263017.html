<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204586-pershi-sluhannya-u-spravi-pro-zahoplennya-ukrayinskih-moryakiv-ta-suden-vidbudutsya-21-listopada"/>
    <meta property="og:site_name" content="Mind UA"/>
    <meta property="article:published_time" content="2019-11-18T13:08:00+00:00"/>
    <meta property="og:title" content="Перші слухання у справі про захоплення українських моряків та суден відбудуться 21 листопада"/>
    <meta property="og:description" content="Слухання відбудуться в арбітражному суді в Гаазі"/>
  </head>
  <body>
    <article>
      <h1>Перші слухання у справі про захоплення українських моряків та суден відбудуться 21 листопада</h1>
      <h2>Слухання відбудуться в арбітражному суді в Гаазі</h2>
      <address>
        <time datetime="2019-11-18T13:08:00+00:00">18 Nov 2019, 13:08</time>
      </address>
      <p>У четвер, 21 листопада, в арбітражному суді в Гаазі відбудуться перші слухання щодо захоплення 24 українських моряків і трьох суден в Керченській протоці в листопаді 2018 року. Про це повідомляє <a href="https://www.facebook.com/UkraineMFA/posts/2520631817990723?__tn__=-R">пресслужба </a>МЗС України.</p>
      <p>«Поки «Нікополь», «Бердянськ» і «Яни Капу» прямують додому в Одесу, команда Міністерства закордонних справ прямує в Гаагу, де вже в четвер відбудуться перші слухання арбітражного трибуналу у справі щодо порушення імунітету трьох українських військово-морських суден та 24 членів їхніх екіпажів (Україна проти Російської Федерації) за Конвенцією ООН з морського права», – повідомила заступник міністра закордонних справ Олена Зеркаль.</p>
      <p>В повідомленні наголошується, що Міжнародний трибунал з морського права 25 травня 2019 року на запит України зобов‘язав Росію негайно повернути під контроль України «Нікополь», «Бердянськ» і «Яни Капу» на 24 члени їхніх екіпажів.</p>
      <p>«Проте, наказ Міжнародного трибуналу не був і не є самоціллю. Наша мета – встановлення порушення права, відновлення його і отримання належної компенсації. Саме це і закладено в позові МЗС від 1 квітня 2019 року». – йдеться в повідомленні.</p>
      <p>Нагадаємо: сьогодні, 18 листопада, <a href="https://mind.ua/news/20204583-peredacha-ukrayini-troh-korabliv-vmf-zatrimanih-v-rajoni-kerchenskoyi-protoki-vidbulasya-mzs-rf">відбулася передача</a> Україні трьох кораблів ВМФ України (йдеться про кораблі «Бердянськ» і «Нікополь», а також буксир «Яни Капу»), затриманих рік тому в Керченській протоці. </p>
      <related>
        <h4>Також читайте</h4>
        <a href="https://mind.ua/news/20204584-vaks-zaareshtuvav-use-majno-nardepa-dubnevicha-zmi"/>
        <a href="https://mind.ua/news/20204583-peredacha-ukrayini-troh-korabliv-vmf-zatrimanih-v-rajoni-kerchenskoyi-protoki-vidbulasya-mzs-rf"/>
        <a href="https://mind.ua/news/20204572-dzhonson-rozpoviv-chomu-ne-publikue-doklad-pro-vpliv-rosiyi-na-britanski-vibori"/>
      </related>
    </article>
  </body>
</html>