<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622160/%D9%87%D8%B4%D8%AF%D8%A7%D8%B1-%D8%AC%D8%AF%DB%8C-%D8%A7%D9%85%D8%A7%D9%85-%D8%AC%D9%85%D8%B9%D9%87-%D8%B4%DB%8C%D8%B1%D8%A7%D8%B2-%D8%A8%D9%87-%D8%B4%D9%88%D8%B1%D8%A7%DB%8C-%D8%AA%D8%A7%D9%85%DB%8C%D9%86-%D9%81%D8%A7%D8%B1%D8%B3-%D9%88-%D9%85%D8%B9%D8%AA%D8%B1%D8%B6%D8%A7%D9%86-%D8%A8%D8%B3%DB%8C%D8%AC-%D8%A2%D9%85%D8%A7%D8%AF%D9%87-%D8%A7%D8%B3%D8%AA-%D8%A8%D8%A7%DB%8C%D8%AF-%D9%85%D8%AB%D9%84-%D8%B3%D8%A7%D9%84-%DB%B8%DB%B8-%D8%A8%D9%87-%D9%85%DB%8C%D8%AF%D8%A7%D9%86-%D8%A8%DB%8C%D8%A7%DB%8C%DB%8C%D9%85-%DA%86%D9%87-%D8%AC%D8%A7%DB%8C%DA%AF%D8%A7%D9%87%DB%8C-%D8%AF%D8%A7%D8%B1%DB%8C%D8%AF-%DA%A9%D9%87-%D9%85%DB%8C%E2%80%8C%DA%AF%D9%88%DB%8C%DB%8C%D8%AF-%D8%A2%D8%AE%D9%88%D9%86%D8%AF-%D8%A8%D8%A7%DB%8C%D8%AF-%D8%A8%D8%B1%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T13:32:00+00:00"/>
    <meta property="og:title" content="هشدار جدی امام جمعه شیراز به شورای تامین فارس و معترضان: بسیج آماده است/ باید مثل سال ۸۸ به میدان بیاییم/ چه جایگاهی دارید که می‌گویید آخوند باید برود؟"/>
    <meta property="og:description" content="نماینده ولی فقیه در استان فارس تصریح کرد که اگر شورای تامین این استان نمی تواند اغتشاشات را جمع کند، فردا شخصا و به همراه بسیج به میدان خواهد آمد."/>
  </head>
  <body>
    <article>
      <h1>هشدار جدی امام جمعه شیراز به شورای تامین فارس و معترضان: بسیج آماده است/ باید مثل سال ۸۸ به میدان بیاییم/ چه جایگاهی دارید که می‌گویید آخوند باید برود؟</h1>
      <address>
        <time datetime="2019-11-18T13:32:00+00:00">18 Nov 2019, 13:32</time>
      </address>
      <p>
        <i>نماینده ولی فقیه در استان فارس تصریح کرد که اگر شورای تامین این استان نمی تواند اغتشاشات را جمع کند، فردا شخصا و به همراه بسیج به میدان خواهد آمد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>آیت‌الله لطف‌الله دژکام ظهر دوشنبه 28 آبان در جمع گروهی از علما و بسیجیان استان فارس در شیراز تاکید کرد: دیشب و امروز به شورای تامین و مسئولان امنیت فارس تصریحا اعلام کرده است که یا شورای تامین قادر به جمع کردن عده قلیل اغتشاش‌گران است یا از فردا شخصا وارد میدان خواهد شد.</p>
      <p>وی با اشاره به آمادگی بسیجیان انقلابی گفت: ما انقلاب، دیانت، اسلامیت خود را حفظ خواهیم کرد، رضا خان با تمام قلدری‌اش نتوانست عمامه از سر آخوند بردارد، شما چه جایگاهی دارید که می گویید آخوند باید برود؛ هر آخوندی دزدی کند، من و افراد انقلابی اولین دشمن او هستند اما نمی‌نشینیم که هر کس هر کار خواست بکنند.</p>
      <figure>
        <img src="https://aftabnews.ir/files/fa/news/1398/8/27/360818_161.jpg"/>
      </figure>
      <p>نماینده ولی فقیه در استان فارس تصریح کرد که اگر شورای تامین این استان نمی تواند اغتشاشات را جمع کند، فردا شخصا و به همراه بسیج به میدان خواهد آمد.</p>
      <p>آیت‌الله لطف‌الله دژکام ظهر دوشنبه 28 آبان در جمع گروهی از علما و بسیجیان استان فارس در شیراز تاکید کرد که دیشب و امروز به شورای تامین و مسئولان امنیت فارس صراحتا اعلام کرده است که یا شورای تامین قادر به جمع کردن عده قلیل اغتشاشگران است یا از فردا شخصا وارد میدان خواهد شد.</p>
      <p>وی با اشاره به آمادگی بسیجیان انقلابی، خطاب به اغتشاشگران گفت: ما انقلاب، دیانت، اسلامیت خود را حفظ خواهیم کرد، رضاخان با تمام قلدری‌اش نتوانست عمامه از سر آخوند بردارد، شما چه جایگاهی دارید که می‌گویید آخوند باید برود؛ هر آخوندی دزدی کند من و افراد انقلابی اولین دشمن او هستیم، اما نمی‌نشینیم که هر کس هر کار خواست بکند.</p>
      <p>امام جمعه شیراز گفت: امروز مسئله اصلی مشکلاتی است که به لحاظ مالی و جانی متوجه همه شهروندان شده است؛ بسیاری از کسانی که در میدان حضور داشتند اعتقاد دارند که عوامل اصلی اغتشاشات شیراز، شیرازی و حتی استان فارسی نیستند.</p>
      <p>او با بیان اینکه ادامه وضعیت کنونی به معنای به خطر افتادن جان و مال شهروندان و با مشکل مواجه شدن زندگی روزمره مردم است، افزود: موضوع مهم آنست که با این وضعیت چه باید کرد، تحلیل این‌که دلیل بروز این وضعیت چیست طولانی خواهد بود و امروز هم فرصت تحلیل نیست، امروز اگر کسی کوتاهی کرده نباید برگردد و خودش را توجیه کند، باید بگوید که کارم را درست انجام نداده‌ام اما جبران می کنم.</p>
      <p>امام جمعه شیراز با تصریح این‌که همه در این نظر که هیچ یک از اتفاقات و حوادث اخیر در شیراز و دیگر نقاط اعم از تخریب اموال و آتش زدن‌ها درست نیست، گفت: مهم‌ترین کار امروز آنست که جلوی کار غلط گرفته شود؛ دیشب صراحتا در شورای تامین گفتم که اگر نمی توانید بگویید تا خودمان اقدام کنیم.</p>
      <p>او اضافه کرد: اگر آنهایی که مسئولیت مستقیم دارند می توانند باید اقدام لازم را انجام دهند؛ زیرا مردم و بسیجیان که از مردم هستند مسئولیت مستقیم ندارند، اما اگر نمی توانند، خودمان می دانیم که چه بکنیم.</p>
      <p>نماینده ولی فقیه در فارس با بیان این‌که برای این فرض که شاید نقطه ضعفی در مدیریت موضوع وجود دارد، تاکید کرد که هر زمان در کشور چنین مواردی حادث شده، بسیج به میدان آمده و موضوع را حل کرده است؛ امروز هم بهترین راه برای پیشبرد سامانمند مسائل امنیتی، استفاده از ظرفیت بسیج است.</p>
      <p>او از مسئولان بسیج خواست که نیروهای درون خود را فراخوانده و ساماندهی کنند و با تصریح این‌که نیروهای انقلابی و دلسوز نظام در بسیج حاضر هستند، گفت: بسیج جایی است که قانون پیش بینی کرده و من هم به شورای تامین گفته‌ام که اگر نمی‌توانید کار را بسپارید به ما.</p>
      <p>امام جمعه شیراز گفت: آنهایی که در صدد تخریب و بر هم ریختن شهر هستند، کسانی که قرآن را در مدرسه کازرون سوزانده اند، کسی که مسجد را آتش می زند و غارت می کند، یعنی هیچ کس را و قرآن و اسلام را قبول ندارد؛ هر کس که یک کلمه از خدا و دین خدا شنیده باشد و باور داشته باشد، چنین کاری را نمیکند. کسی که چنین کارهایی را انجام می دهد با اصل موجودیت اسلام و مسلمانان مشکل دارد.</p>
      <p>نماینده ولی فقیه در فارس تصریح کرد: انتظار ما از شورای تامین استان برخورد با این عوامل است؛ بحث ما در مورد بنزین نیست، بحث اینست که مسجد را آتش می زنند، زورشان به طلبه ای رسیده که همه زندگیش ماهیانه 600 هزار تومان است؛ اینها با دین خدا مشکل دارند؛ می گویند چرا راه شهدا را ادامه می دهید، چرا پای دینتان ایستاده اید، چرا پای نظام اسلامی ایستاده اید، انتظار از مدیران امنیتی شهر اینست که مواجهه درست و قانونی و محکم داشته باشند.</p>
      <p>وی با بیان اینکه تاکنون هرچه به ذهنش رسیده در مسیر حل مشکلات پیش آمده، انجام داده است، گفت: اعلام کرده و می کنم که اگر می توانند، بسم الله، اگر نه بسیج و عاشقان نظام و انقلاب و دلسوزان حاضر به حضور در میدان هستند.</p>
      <p>امام جمعه شیراز گفت: ما انقلاب، دیانت و اسلامیت را حفظ می کنیم، رضاخان با آن قلدری که داشت نتوانست عمامه از سر آخوند بردارد، اینها می گویند آخوند باید برود، شما چه کاره هستید؟ هر آخوندی که دزدی کرد من اولین دشمن او خواهم بود، بسیج و عاشقان نظام اسلامی هم دشمن او هستند؛ اما اینکه تابلوی بسیج را پایین می کشند، غلط می کنند، نمی نشینیم که هرکس هر کار دلش خواست بکند.</p>
      <p>او تصریح کرد: لیدرهای این جریان که انحراف فکری دارند، تعداد بسیار معدودی هستند، عده ای هم در این میان هستند که موج هیجانات آنها را همراه کرده است، این گروه را می توان ارشاد و توجیه کرد اما با لیدرها باید برخورد شود.</p>
      <p>نماینده ولی فقیه در استان فارس، تصریح کرد: یا شورای تامین استان می تواند مسئله را جمع کند، یا از فردا خودم وارد معرکه می شوم، اگر مدیری در این مسیر سرد باشد، خودش را نشان خواهد دارد؛ ما برای دفاع از دین و اسلامیت و نظام اسلامی از جان خود نمی ترسیم؛ ضعف مدیریت ها هم به موقع حل می شود اما امروز اصل پایان دادن به این مسائل است.</p>
      <p>امام جمعه شیراز با بیان اینکه بارها گلایه خود را از مدیرانی که خدا و دین را در نظر نمی گیرند مطرح کرده است گفت: ما یک بار مثل سال 88 باید به میدان بیاییم و این مسائل بوجود آمده را محکوم کنیم.</p>
      <p>نماینده ولی فقیه در استان فارس در عین حال تاکید کرد که اصلاح درون ساختار اگر انجام نشود، در آینده هم بیشتر چنین خطرهایی به سراغ ما خواهد آمد لذا بعد از پایان دادن به اغتشاشات امروز، باید به فکر اصلاح درون ساختار بود.</p>
    </article>
  </body>
</html>