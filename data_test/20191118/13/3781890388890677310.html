<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742343"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T13:30:00+00:00"/>
    <meta property="og:title" content="&quot;หนุ่มปอร์เช่&quot;โผล่เยียวยา พ่อเหยื่อสาวเรียกร้อง 12 ล้าน"/>
    <meta property="og:description" content="'หนุ่มปอร์เช่' โผล่เยียวยาเหยื่อสาว-ผู้บาดเจ็บครอบครัวละ 1 แสนบาท ยันไม่ได้ละเลยคู่กรณี พ่อเหยื่อสาวผู้เสียชีวิตร้องช่วยเหลือครอบครัวเพิ่มอีก 12 ล้านบาท ส่วนคนเจ็บยังตกลงกันไม่ลงตัว"/>
  </head>
  <body>
    <article>
      <h1>"หนุ่มปอร์เช่"โผล่เยียวยา พ่อเหยื่อสาวเรียกร้อง 12 ล้าน</h1>
      <address>
        <time datetime="2019-11-18T13:30:00+00:00">18 Nov 2019, 13:30</time>
      </address>
      <figure>
        <img src="https://www.dailynews.co.th/admin/upload/20191118/news_aezRMXzILK195218_533.jpg?v=20191119002"/>
      </figure>
      <p>
        <b>'หนุ่มปอร์เช่' โผล่เยียวยาเหยื่อสาว-ผู้บาดเจ็บครอบครัวละ 1 แสนบาท ยันไม่ได้ละเลยคู่กรณี พ่อเหยื่อสาวผู้เสียชีวิตร้องช่วยเหลือครอบครัวเพิ่มอีก 12 ล้านบาท ส่วนคนเจ็บยังตกลงกันไม่ลงตัว</b>
      </p>
      <p>กรณีหนุ่มปอร์เช่ซิ่งชนสาวซ้อยท้ายรถจักรยานยนต์วัย 24 เสียชีวิต ซึ่งชาวบ้านที่พบเห็นเหตุการณ์แฉกลับว่า ผู้ขับรถปอร์เช่ไม่ยอมเดินมาดูคนเจ็บ ซ้ำยังโทรศัพท์ให้เพื่อนมารับออกไปจากจุดเกิดเหตุ โดยรถคันดังกล่าวทะเบียน ษณ-86 กทม. ผู้ขับขี่ชื่อ นายธีรเทพ ดุรงค์ศักดิ์ อายุ 29 ปี ชาวต.หลักหก อ.เมือง จ.ปทุมธานี</p>
      <figure>
        <img src="https://www.dailynews.co.th/admin/upload/20191118/news_ZxDbnUNtge195219_533.jpg?v=20191119002?v=1443"/>
      </figure>
      <p> <br/>เกี่ยวกับเรื่องนี้ วันที่ 18 พ.ย. บริเวณจุดเกิดเหตุ นายธนกฤต ธัญญธนภัท ผู้เป็นพ่อของน.ส.อันธิกา ทูลไธสง ผู้เสียชีวิตได้เดินทางมาที่จุดเกิดเหตุพร้อมญาติ และนิมนต์พระสงฆ์มาทำพิธีอัญเชิญวิญญาณลูกสาวบริเวณจุดเกิดเหตุ ขณะที่สภ.ปากคลองรังสิต พ.ต.อ.วัชระพงศ์ ฉุยฉาย ผกก.สภ.ปากคลองรังสิต เปิดเผยว่า ในวันเกิดเหตุมีการเชิญตัวผู้ขับขี่และญาติคนเจ็บมาที่สภ.ปากคลองรังสิต แจ้งข้อกล่าวหากับหนุ่มปอร์เช่ "ขับรถประมาทเฉี่ยวชนทรัพย์สินผู้อื่นได้รับความเสียหาย เป็นเหตุให้ผู้อื่นได้รับบาดเจ็บสาหัสและถึงแก่ความตาย" หลังจากนี้จะนำตัวส่งฟ้องศาลเพื่อดำเนินคดีทางกฎหมายต่อไป ส่วนการเยียวยาเจ้าหน้าที่ตำรวจจะไม่เข้าไปเกี่ยวข้อง<br/> <br/>ขณะเดียวกัน นายธีรเทพ ดุรงค์ศักดิ์ อายุ 29 ปี ชาวต.หลักหก อ.เมือง จ.ปทุมธานี ผู้ขับรถยนต์ปอร์เช่ ได้มอบเงินช่วยเหลือเบื้องต้นให้กับครอบครัวผู้เสียชีวิต และครอบครัวผู้ได้รับบาดเจ็บครอบครัวละ 100,000 บาท พร้อมกับยืนยันว่าในวันเกิดเหตุ ไม่ได้ละเลยคู่กรณี ส่วนกรณีพ่อของน.ส.อันธิกา เรียกร้องค่าเยียวยาเพิ่มอีก 12 ล้านบาท ตนได้รับทราบเรียบร้อยแล้ว ส่วนผู้บาดเจ็บอยู่ระหว่างการตกลงกันอีกครั้งหนึ่ง.<br/> <br/><b>อ่านข่าวที่เกี่ยวข้อง...</b><br/> <br/><a href="https://www.dailynews.co.th/crime/742249">นัดหนุ่มปอร์เช่ชนสาวดับ ไกล่เกลี่ยค่าสินไหมเหยื่อ</a> </p>
      <figure>
        <img src="https://www.dailynews.co.th/admin/upload/20191118/news_uNPTzjuKoI195219_533.jpg?v=20191119002?v=6370"/>
      </figure>
      <figure>
        <img src="https://www.dailynews.co.th/admin/upload/20191118/news_FfgmPRftBV195220_533.jpg?v=20191119002?v=7289"/>
      </figure>
    </article>
  </body>
</html>