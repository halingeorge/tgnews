<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/stolitsa/fandkova-se-zareche-nyama-da-ima-uchilishche-bez-fizkulturen-salon_news710012.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T13:13:00+00:00"/>
    <meta property="og:title" content="Фандъкова се зарече: Няма да има училище без физкултурен салон"/>
    <meta property="og:description" content="Около 20 млн. лв. средно на година инвестираме в строителството на нови сгради, обясни кметицата"/>
  </head>
  <body>
    <article>
      <h1>Фандъкова се зарече: Няма да има училище без физкултурен салон</h1>
      <h2>Около 20 млн. лв. средно на година инвестираме в строителството на нови сгради, обясни кметицата</h2>
      <address>
        <time datetime="2019-11-18T13:13:00+00:00">18 Nov 2019, 13:13</time>
      </address>
      <p>https://blitz.bg/obshtestvo/stolitsa/fandkova-se-zareche-nyama-da-ima-uchilishche-bez-fizkulturen-salon_news710012.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572812114-20191103212627-img-1317.jpg"/>
        <figcaption>Снимки: Георги КОЛЕВ, БЛИЦ</figcaption>
      </figure>
      <p><b>„Една от важните задачи на Столичната община беше и остава да направим така, че да няма училище без физкултурен салон. На път сме да реализираме този приоритет, заедно със строителството на нови училищни сгради". </b><br/><br/>Това каза кметът на София Йорданка Фандъкова по време на проверка по изграждането на нова сграда за разширение към 64 Основно училище „Цар Симеон Велики“, предаде агенция <a href="https://focus-news.bg/news/2019/11/18/2720621/kmetat-na-sofiya-yordanka-fandakova-edna-ot-vazhnite-zadachi-na-stolichna-obshtina-e-da-ne-ostavya-uchilishte-bez-fizkulturen-salon.html">„Фокус“</a>.</p>
      <p>„Цялостното строителство на нова училищна сграда в кв. „Симеоново“ е на своя финал. Очаква се на 5 декември да приключи, както е по договор и след това сградата да бъде въведена в експлоатация", каза тя.<br/><br/>"С нетърпение се очаква от директора на училището, както и от учителите и децата. Досега те са карали часовете по физкултура в класните стаи. Сградата е модерна и с всички мерки за енергийна ефективност“, обясни Фандъкова.</p>
      <p>Тя допълни, че в училището има 311 деца, които ще могат да минат в една смяна – нещо, което са заложили в програмата, за да не се налага децата да стават в 5.00 часа за училище. По думите ѝ за нея образованието е най-важният приоритет.</p>
      <p>„Около 20 млн. лв. средно на година инвестираме в строителството на нови сгради за детски градини и училища.<br/><br/>Искам да поздравя правителството за вече заложената програма от 70 млн. лв. в проекта за бюджет за следващата година, от който ще се възползваме веднага. В момента се строят 10 нови детски градини и са заложени още 8 за година“, каза още Фандъкова. </p>
    </article>
  </body>
</html>