<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/rinok-zemli-timoshenko-blokuye-zakon-novini-ukrajini-50054184.html"/>
    <meta property="og:site_name" content="НВ"/>
    <meta property="article:published_time" content="2019-11-18T13:06:00+00:00"/>
    <meta property="og:title" content="Тимошенко через КСУ хоче заблокувати запуск ринку землі"/>
    <meta property="og:description" content="Лідер фракції Батьківщина Юлія Тимошенко заявила, що разом з іншими депутатами подасть подання до Конституційного суду, щоб перевірити закон про запуск ринку землі на відповідність Конституції."/>
  </head>
  <body>
    <article>
      <h1>Тимошенко через КСУ хоче заблокувати запуск ринку землі</h1>
      <h2>Лідер фракції Батьківщина Юлія Тимошенко заявила, що разом з іншими депутатами подасть подання до Конституційного суду, щоб перевірити закон про запуск ринку землі на відповідність Конституції.</h2>
      <address>
        <time datetime="2019-11-18T13:06:00+00:00">18 Nov 2019, 13:06</time>
      </address>
      <p>Про це повідомляє <a href="https://interfax.com.ua/">Інтерфакс-Україна</a> .</p>
      <p>"Один з пунктів нашого плану - звернутися до Конституційного суду за трактуванням: чи може Верховна Рада, президент приймати і підписувати закони про розпродаж сільськогосподарських земель без всеукраїнського референдуму, на якому люди зможуть сказати, чи хочуть вони продавати свою землю, чи ні", - зазначила Тимошенко.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/356/original/b67edefe7f1eb08a6eb22b08488b9644.png?stamp=1&amp;q=85&amp;w=115"/>
      </figure>
      <p>Сергій Фурса<br/>Помилка компромісу</p>
      <p>Вона сказала, що її команда вивчила Конституцію і, посилаючись на її положення про те, що земля та її надра належать народу України, подала до КС подання.</p>
      <p>Також Тимошенко звернулася до КС з листом, в якому вимагає розглянути її заяву в терміновому порядку. Таким чином, у Конституційного суду буде місяць, щоб відповісти на позов представників Батьківщини, а значить розгляд у парламенті будь-яких законопроектів щодо обігу земель сільськогосподарського призначення буде неможливим.</p>
      <p>13 листопада Верховна <a href="https://nv.ua/ukr/biz/economics/rinok-zemli-z-1-zhovtnya-rada-priynyala-zakonoproekt-pro-zemelnu-reformu-v-pershomu-chitanni-novini-ukrajini-50053274.html">Рада підтримала в першому читанні законопроект № 2178-10 про введення ринку землі.</a></p>
      <p>«За» проголосувало 240 нардепів, з них 227 - з фракції Слуги народу, ще 13 - позафракційні.</p>
      <p>Після цього <a href="https://nv.ua/ukr/ukraine/politics/batkivshchina-pereyshla-v-opoziciyu-do-vladi-cherez-rinok-zemli-novini-ukrajini-50053324.html">Юлія Тимошенко заявила, що її політсила переходить в опозицію.</a></p>
      <p>Проектом закону пропонується відкрити ринок землі 1 жовтня 2020 року.</p>
      <p>Також вводиться перехідний період до 1 січня 2024 року, коли юридичні особи, кінцевими бенефіціарами яких є іноземці, особи без громадянства або іноземна держава, не зможуть набувати у власність сільгоспземлі державної, комунальної власності, а також пайові землі.</p>
    </article>
  </body>
</html>