<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/gavleborg/man-brannskadad-i-arbetsplatsolycka-i-hudiksvall-fick-het-vatska-over-sig"/>
    <meta property="og:site_name" content="SVT Nyheter"/>
    <meta property="article:published_time" content="2019-11-18T13:02:53+00:00"/>
    <meta property="og:title" content="Person brännskadad i arbetsplatsolycka i Hudiksvall – ”Fick het vätska över sig”"/>
    <meta property="og:description" content="En person i Hudiksvall har fått föras till sjukhus med ambulans efter att varm glykol spridits i förarhytten på en traktor. Polisen utreder arbetsmiljöbrott och personen har ännu inte kunnat höras."/>
  </head>
  <body>
    <article>
      <h1>Person brännskadad i arbetsplatsolycka i Hudiksvall – ”Fick het vätska över sig”</h1>
      <address><time datetime="2019-11-18T13:02:53+00:00">18 Nov 2019, 13:02</time> by <a rel="author">David Rydell</a></address>
      <p>
        <b>En person i Hudiksvall har fått föras till sjukhus med ambulans efter att varm glykol spridits i förarhytten på en traktor. Polisen utreder arbetsmiljöbrott och personen har ännu inte kunnat höras.</b>
      </p>
      <p>Det var under måndagsförmiddagen som olyckan inträffade på Håstaholmen i Hudiksvall. Enligt polisen ska en person i en traktor fått en het vätska över sig och förts med ambulans till sjukhus. Personen har ännu inte kunnat höras av polis.</p>
      <p>– Enligt uppgifter från patrullen ska något form av vred lossnat i traktorns förarhytt och personen ska ha fått varm glykol över sig, säger Henrik Forsblad vid polisen.</p>
      <p>Polisen är på plats och dokumenterar händelsen som i nuläget rubriceras som arbetsmiljöbrott – vållande till kroppskada.</p>
      <p>– Det utreds alltid som den typen av brott initialt. Sedan får den fortsatta utredningen visa vad som skett, säger Henrik Forsblad.</p>
    </article>
  </body>
</html>