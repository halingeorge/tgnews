<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426001/diagwnismos-gia-th-diamorfwsh-ths-odoy-pros-agio-fanoyrio-sthn-kaso"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-18T13:10:01+00:00"/>
    <meta property="og:title" content="Διαγωνισμός για τη διαμόρφωση της οδού προς Άγιο Φανούριο στην Κάσο"/>
    <meta property="og:description" content="Στο πλαίσιο της υποστηρικτικής λειτουργίας της Περιφέρειας προς τους μικρούς νησιωτικούς δήμους, ανταποκρινόμενος στην ανάγκη αναβάθμισης του οδικού δικτύου της Κάσου, ο Περιφερειάρχης Νοτίου Αιγαίου, Γιώργος Χατζημάρκος υπέγραψε την απόφαση διενέργειας, από τη Διεύθυνση Τεχνικών Έργων Δωδεκανήσου, ανοιχτού διαγωνισμού για την ανάδειξη αναδόχου του έργου «Διαμόρφωση οδού προς Άγιο Φανούριο», συνολικού προϋπολογισμού 41.000,00 €."/>
  </head>
  <body>
    <article>
      <h1>Διαγωνισμός για τη διαμόρφωση της οδού προς Άγιο Φανούριο στην Κάσο</h1>
      <address>
        <time datetime="2019-11-18T13:10:01+00:00">18 Nov 2019, 13:10</time>
      </address>
      <p>
        <b>Στο πλαίσιο της υποστηρικτικής λειτουργίας της Περιφέρειας προς τους μικρούς νησιωτικούς δήμους, ανταποκρινόμενος στην ανάγκη αναβάθμισης του οδικού δικτύου της Κάσου, ο Περιφερειάρχης Νοτίου Αιγαίου, Γιώργος Χατζημάρκος υπέγραψε την απόφαση διενέργειας, από τη Διεύθυνση Τεχνικών Έργων Δωδεκανήσου, ανοιχτού διαγωνισμού για την ανάδειξη αναδόχου του έργου «Διαμόρφωση οδού προς Άγιο Φανούριο», συνολικού προϋπολογισμού 41.000,00 €.</b>
      </p>
      <p>Οι ενδιαφερόμενοι που επιθυμούν να συμμετάσχουν στον διαγωνισμό, μπορούν να παραλάβουν τα συμβατικά τεύχη, λοιπά έντυπα και πληροφορίες από την έδρα της Διεύθυνσης Τεχνικών Έργων Δωδεκανήσου, επί της οδού Iερού Λόχου 4, στη Ρόδο, μέχρι και τις 22/11/2019, ημέρα Παρασκευή.</p>
      <p>Η προθεσμία ηλεκτρονικής υποβολής των προσφορών λήγει στις 28/11/2019 ημέρα Πέμπτη και ώρα 10:00 π.μ. Την ίδια μέρα και μετά το πέρας της παραπάνω προθεσμίας θα γίνει και η αποσφράγιση των οικονομικών προσφορών. Το έργο χρηματοδοτείται από τον Δήμο Κάσου.</p>
    </article>
  </body>
</html>