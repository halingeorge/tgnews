<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/samenleving/1261086/fc-den-bosch-geeft-racisme-in-stadion-toe.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-18T13:42:36+00:00"/>
    <meta property="og:title" content="FC Den Bosch geeft racisme in stadion toe"/>
    <meta property="og:description" content="DEN BOSCH (ANP) - FC Den Bosch heeft een dag na de veelbesproken wedstrijd tegen Excelsior Rotterdam toegegeven dat er wel degelijk racistische uitlatingen zijn gedaan vanaf de tribune. In een eerste verklaring, kort na het duel, ontkende de Brabantse voetbalclub nog dat er in De Vliert sprake was van racisme tegen Ahmad Mendes Moreira."/>
  </head>
  <body>
    <article>
      <h1>FC Den Bosch geeft racisme in stadion toe</h1>
      <address><time datetime="2019-11-18T13:42:36+00:00">18 Nov 2019, 13:42</time> by <a rel="author" href="https://www.welingelichtekringen.nl/author/anp" target="_blank">anp</a></address>
      <p>FC Den Bosch heeft een dag na de veelbesproken wedstrijd tegen Excelsior Rotterdam toegegeven dat er wel degelijk racistische uitlatingen zijn gedaan vanaf de tribune. In een eerste verklaring, kort na het duel, ontkende de Brabantse voetbalclub nog dat er in De Vliert sprake was van racisme tegen Ahmad Mendes Moreira.</p>
      <p>"We zijn diep geschrokken naar aanleiding van de gesprekken, die maandagochtend zijn gevoerd met de spelersgroep en andere betrokkenen. Er blijken zondag wel degelijk racistische uitlatingen te zijn gedaan vanaf de tribune", staat in een verklaring die Den Bosch maandag publiceerde. De Brabanders hebben spijt van de eerste reactie die ze gaven na het duel. "FC Den Bosch heeft gisteren de plank volledig misgeslagen met haar te snelle statement. Die reactie was een blunder, waarvoor de club haar excuses aanbiedt aan iedereen en in het bijzonder aan Excelsior-speler Ahmad Mendes Moreira."</p>
    </article>
  </body>
</html>