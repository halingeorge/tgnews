<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/portnov-prihodiv-v-ofis-prezidenta-novini-ukrajini-50054189.html"/>
    <meta property="og:site_name" content="НВ"/>
    <meta property="article:published_time" content="2019-11-18T13:29:00+00:00"/>
    <meta property="og:title" content="Скаржився на журналістів. Портнов приходив в офіс президента"/>
    <meta property="og:description" content="Ексзаступник глави Адміністрації президента часів Віктора Януковича Андрій Портнов приходив в Офіс президента."/>
  </head>
  <body>
    <article>
      <h1>Скаржився на журналістів. Портнов приходив в офіс президента</h1>
      <h2>Ексзаступник глави Адміністрації президента часів Віктора Януковича Андрій Портнов приходив в Офіс президента.</h2>
      <address>
        <time datetime="2019-11-18T13:29:00+00:00">18 Nov 2019, 13:29</time>
      </address>
      <p>Як <a href="https://www.president.gov.ua/news/ofis-prezidenta-vzyav-do-vidoma-argumenti-andriya-portnova-u-58385">повідомили</a> в ОПУ, Портнов приходив з реакцією на розгляд скарги журналістів Радіо Свобода про публікацію персональних даних водія знімальної групи програми Схеми.</p>
      <p>В ОПУ заявили, що «взяли до відома аргументи Портнова» і запевнили, що Рада з питань свободи слова та захисту журналістів розгляне цю ситуацію з урахуванням усіх обставин, викладених обома сторонами конфлікту.</p>
      <p>«Портнов зазначив, що стурбований загрозою свободі слова і перешкоджанню його адвокатській та журналістській діяльності, оскільки є штатним телеведучим каналу 112 Україна і має офіційне редакційне завдання», — відзначили в ОПУ.</p>
      <p>В Офісі президента також привели слова Портнова про незаконність аргументів журналістів Схем про те, що він нібито є публічною особою, адже, відповідно до закону про запобігання корупції, такою особою є громадянин — держслужбовець або громадянин, після перебування якого на державній службі не минуло трьох</p>
      <p>Портнов додав, що постійне стеження за ним перешкоджає також його адвокатській діяльності, адже якщо всі його зустрічі фіксуються, то мало хто захоче стати клієнтом такого адвоката.</p>
      <p>Раніше повідомлялося, що <a href="https://nv.ua/ukr/tags/andrej-portnov.html">Портнов</a> <a href="https://nv.ua/ukr/ukraine/politics/portnov-opublikuvav-u-telegram-dani-vodiya-shem-novini-ukrajini-50051210.html">оприлюднив персональні дані члена знімальної групи програми Схеми: корупція в деталях</a>, яка займається розслідуванням його діяльності.</p>
      <p>Були опубліковані його повні паспортні дані та домашню адресу, номери авто, а також інформація, яка свідчить про стеження за його місцем проживання.</p>
      <p>Крім того, <a href="https://nv.ua/ukr/ukraine/events/portnov-oprilyudniv-dani-avto-shem-novini-ukrajini-50051278.html">Портнов оприлюднив дані ще трьох автомобілів програми Схеми: корупція в деталях</a>.</p>
      <p>Медіарух розцінив це як тиск колишнього соратника Януковича на журналістів і <a href="https://nv.ua/ukr/ukraine/politics/portnov-pogrozhuye-shemam-mediaruh-vidreaguvav-novini-ukrajini-50051550.html">звернувся в правоохоронні органи.</a></p>
      <p>Читайте також:<br/><a href="https://nv.ua/ukr/ukraine/politics/proti-portnova-porushili-kriminalnu-spravu-novini-ukrajini-50052100.html">&amp;nbspПоліція відкрила кримінальну справу проти Портнова через погрози журналістам</a></p>
    </article>
  </body>
</html>