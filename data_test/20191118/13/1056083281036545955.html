<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717797/%D8%A8%D9%87%D8%AA%D8%B1%DB%8C%D9%86-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%A7%DB%8C%D9%86-%D9%81%D8%B5%D9%84-%D9%81%D9%88%D8%AA%D8%A8%D8%A7%D9%84-%D8%A7%D8%B1%D9%88%D9%BE%D8%A7-%DA%86%D9%87-%DA%A9%D8%B3%D8%A7%D9%86%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-18T13:40:37+00:00"/>
    <meta property="og:title" content="بهترین بازیکنان این فصل فوتبال اروپا چه کسانی هستند؟"/>
    <meta property="og:description" content="روبرت لواندوفسکی در صدر بهترین بازیکنان این فصل فوتبال اروپا بوده است که توانسته گل‌های زیادی برای تیمش به ثمر برساند."/>
  </head>
  <body>
    <article>
      <h1>بهترین بازیکنان این فصل فوتبال اروپا چه کسانی هستند؟</h1>
      <address><time datetime="2019-11-18T13:40:37+00:00">18 Nov 2019, 13:40</time> by <a rel="author">محمد علی ایزدی</a></address>
      <p>روبرت لواندوفسکی در صدر بهترین بازیکنان این فصل فوتبال اروپا بوده است که توانسته گل‌های زیادی برای تیمش به ثمر برساند.</p>
      <p>به گزارش ایسنا و به نقل از دیلی میل، روبرت لواندوفسکی در این فصل توانسته است ۲۳ گل در این فصل برای بایرن مونیخ به ثمر برساند. او در این فصل ۱۵ بار برای بایرن مونیخ در لیگ قهرمانان اروپا و لالیگا به میدان رفته است و در تمام این دیدارها نیز توانسته است گلزنی کند.</p>
      <p>بایرن مونیخ البته در این فصل پرفراز و نشیب بوده است و شکست ۵ بر یک برابر اینتراخت فرانکفورت باعث شد نیکو کواچ از هدایت این تیم برکنار شود. لواندوفسکی در این فصل بی نقص ظاهر شده است و گل‌های زیادی که تاکنون به ثمر رسانده باعث شده او از همین حالا شانس اول کسب کفش طلای فوتبال اروپا باشد.</p>
      <figure>
        <img src="https://cdn.isna.ir/d/2019/11/10/3/61482163.jpg"/>
      </figure>
      <p>چیرو ایموبیله دیگر بازیکنی است که به سبب درخشش در لاتزیو نام خود را بار دیگر بر سر زبان‌ها انداخته است. او در ۱۲ بازی توانسته است ۱۴ گل به ثمر برساند و میزان دقایق او در زمین برای گلزنی هر ۶۷ دقیقه بوده سات و این نشان از تبحر بالای او برای گلزنی در لیگ ایتالیاست.</p>
      <figure>
        <img src="https://cdn.isna.ir/d/2019/11/18/3/61489520.jpg"/>
      </figure>
      <p>ارلینگ هالند مهاجم جوان تیم سالزبورگ پدیده این فصل فوتبال اروپا بوده است. او توانست بعد از زدن ۹ گل در جام جهانی جوانان برابر هندوراس مطرح شود و این فصل در لیگ قهرمانان و لیگ اتریش عملکرد خوبی از خود ارائه داد و از همین حالا تیم‌های زیادی خواهان به خدمت گرفتن او هستند.</p>
      <figure>
        <img src="https://cdn.isna.ir/d/2019/11/18/3/61489523.jpg"/>
      </figure>
      <p>فدریکو والورده از تیم پنارول اروگوئه خریداری شد و کمتر کسی تصور می‌کرد که او در این فصل حضور در رئال مادرید را تجربه و عملکرد خوبی ارائه کند. او در بازی برابر ایبار توانست اولین گل لالیگایی خود را نیز برای تیم زیدان به ثمر برساند.</p>
      <figure>
        <img src="https://cdn.isna.ir/d/2019/11/18/3/61489521.jpg"/>
      </figure>
      <p>کیلور ناواس در رئال مادرید به خاطر حضور تیبو کورتوا کنار گذاشته شد و با حضور در تیم پاری سن ژرمن نشان داد همان دروازه‌بان خوب رئال است. ناواس در پاری سن ژرمن توانسته است ۹ کلین شیت داشته باشد و نشان دهد در ۳۲ سالگی دروازه‌بان مطمئنی برای این تیم است.</p>
      <figure>
        <img src="https://cdn.isna.ir/d/2019/11/18/3/61489522.jpg"/>
      </figure>
      <p>لیونل مسی مهاجم بارسلونا در این فصل توانسته است ۹ گل در تمام رقابت‌ها برای تیمش به ثمر برساند و هت‌تریک او در بازی برابر سلتاویگو نشان داد او بعد از مصدومیت در ابتدای فصل که باعث از دست دادن چند بازی شد، توانسته به فرم خوب خود بازگردد.</p>
      <figure>
        <img src="https://cdn.isna.ir/d/2019/10/30/3/61473167.jpg"/>
      </figure>
      <p>نیکو الودی مدافع سوئیسی گلادباخ نیز در این فصل یکی از ارکان اصلی صدرنشینی تیمش در بوندسلیگا بوده است و در تمامی دقایق برای تیمش در این رقابت‌ها به میدان رفته است. به همین خاطر است که گلادباخ با دریافت تنها ۱۱ گل، بهترین عملکرد دفاعی را در بوندسلیگا داشته است.</p>
      <figure>
        <img src="https://cdn.isna.ir/d/2019/11/18/3/61489524.jpg"/>
      </figure>
      <p>نیکولا زانیولو مهاجم تیم رم ایتالیا نیز در این فصل عملکرد خوبی داشته است. او در ۱۶ بازی در این فصل ۵ گل برای تیمش به ثمر رسانده است و در فهرست پسر طلایی فوتبال اروپا قرار گرفته است.</p>
      <figure>
        <img src="https://cdn.isna.ir/d/2019/11/18/3/61489525.jpg"/>
      </figure>
      <p>کوئینسی پرومس مهاجم تیم آژاکس نیز در این فصل عملکرد شگفت انگیزی داشته است. او که فصل قبل در سویا عملکرد چندان خوبی نداشت، در این فصل در ۴ بازی تیمش در لیگ قهرمانان توانسته در ۳ بازی گلزنی کند و در لیگ هلند نیز نمایش خوبی داشته است.</p>
      <figure>
        <img src="https://cdn.isna.ir/d/2019/11/18/3/61489527.jpg"/>
      </figure>
      <p>سرژ گنابری با حضور در کنار روبرت لواندفسکی خود را از زیر سایه او خارج کرده است و عملکرد خوبی در گلزنی برای تیمش داشته است. به ثمر رساندن چهار گل در بازی برابر تاتنهام در لیگ قهرمانان اروپا بهترین عملکرد او در این فصل بوده است.</p>
      <figure>
        <img src="https://cdn.isna.ir/d/2019/10/30/3/61472831.jpg"/>
      </figure>
      <p>انتهای پیام</p>
    </article>
  </body>
</html>