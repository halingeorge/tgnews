<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/greece/epixeirisi-katharismou-kai-eksoraismou-ton-plateion-sto-dimo-peiraia/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T13:32:19+00:00"/>
    <meta property="og:title" content="Επιχείρηση καθαρισμού και εξωραϊσμού των πλατειών στο δήμο Πειραιά"/>
    <meta property="og:description" content="Στο πλαίσιο της επιχείρησης καθαρισμού και εξωραϊσμού των πλατειών της πόλης, μεικτό συνεργείο της Διεύθυνσης Καθαριότητας του Δήμου, προχώρησε σε μια σειρά εργασιών."/>
  </head>
  <body>
    <article>
      <h6 class="kicker">Που έγινε</h6>
      <h1>Επιχείρηση καθαρισμού και εξωραϊσμού των πλατειών στο δήμο Πειραιά</h1>
      <h2>Στο πλαίσιο της επιχείρησης καθαρισμού και εξωραϊσμού των πλατειών της πόλης, μεικτό συνεργείο της Διεύθυνσης Καθαριότητας του Δήμου, προχώρησε σε μια σειρά εργασιών.</h2>
      <address><time datetime="2019-11-18T13:32:19+00:00">18 Nov 2019, 13:32</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Στο πλαίσιο της επιχείρησης καθαρισμού και εξωραϊσμού των πλατειών της πόλης, μεικτό συνεργείο της Διεύθυνσης Καθαριότητας του Δήμου, προχώρησε σήμερα σε μια σειρά εργασιών, στο πάρκο επί της Γρηγορίου Λαμπράκη και Σωτήρος Διός στο Πασαλιμάνι, παρουσία του αντιδημάρχου Καθαριότητας και Ανακύκλωσης κ. Παναγιώτη  Ρέππα.</p>
      <p>Πιο συγκεκριμένα, τα συνεργεία καθάρισαν και έπλυναν την πλατεία, κλάδεψαν τα δέντρα, περιποιήθηκαν το πράσινο, έβαψαν τους στύλους φωτισμού, καθάρισαν από γκράφιτι και έπλυναν το άγαλμα του Παλαιών Πατρών Γερμανού, αφαίρεσαν κολλημένες αφίσες από τα πίλαρς και τοποθέτησαν νέα παγκάκια.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <figure>
        <img src="https://www.in.gr/wp-content/uploads/2019/11/75588226_416886518983083_2476784056214224896_n-600x400.jpg"/>
      </figure>
      <p>Ο αντιδήμαρχος Καθαριότητας και Ανακύκλωσης κ. Παναγιώτης Ρέππας, σε δήλωσή του, τόνισε ότι ο Δήμος Πειραιά έχει ξεκινήσει τους καθαρισμούς σε διάφορα σημεία της πόλης.</p>
      <figure>
        <img src="https://www.in.gr/wp-content/uploads/2019/11/75653246_2570418569672684_8946070801988190208_n-600x400.jpg"/>
      </figure>
      <p>Ο κ. Ρέππας  πρόσθεσε ότι ο Δήμος δοκιμάζει κάποια καινούργια συστήματα καθαρισμού, με αμμοβολή για να καθαρίζει τα γκράφιτι και υδροβολής με ατμό για να αφαιρεί τις αφίσες, αλλά και για να καθαρίζει μάρμαρα και πλακάκια. Δήλωσε, τέλος, ότι παρόμοιες παρεμβάσεις θα συνεχιστούν σε όλες τις πλατείες της πόλης.</p>
      <figure>
        <img src="https://www.in.gr/wp-content/uploads/2019/11/76776609_2269106609860819_7629704089298796544_n-400x600.jpg"/>
      </figure>
      <figure>
        <img src="https://www.in.gr/wp-content/uploads/2019/11/77402024_574058706694000_2931867469364592640_n-400x600.jpg"/>
      </figure>
      <p>
        <a href="https://www.tanea.gr/2019/11/17/greece/epeteios-polytexneiou-oi-sygklonistikes-martyries-ton-protagoniston-sto-one-channel/">Eπέτειος Πολυτεχνείου – Οι συγκλονιστικές μαρτυρίες των πρωταγωνιστών στο One Channel</a>
      </p>
    </article>
  </body>
</html>