<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/a26-camion-perde-carico-3118490/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T13:57:35+00:00"/>
    <meta property="og:title" content="A26, camion perde il carico: tondini di ferro in strada, auto bloccate con le gomme a terra"/>
    <meta property="og:description" content="NOVARA – L’autostrada A26 è stata chiusa al traffico per qualche ora. Questa mattina, lunedì 18 novembre, intorno alle 10 nel tratto che corre nel territorio del comune di Gattico-Veruno in provincia di Novara, un camion ha perso all’imbocco di una galleria il suo carico di tondini di ferro. Una cinquantina di auto sono state costrette a fermarsi per le gomme bucate. La prima auto che seguiva il mezzo pesante è infatti rimasta coinvolta nell’incidente, e la donna alla guida ha riportato ferite da codice giallo. Soccorsa dal 118, è stata portata in ospedale. “Nell’incidente – spiegano da Autostrade – è rimasto coinvolto un camion che ha perso il carico, consistente in pezzi di ferro che sono stati investiti da più autovetture. All’interno del tratto chiuso, il traffico è bloccato con code. Chi viaggia in direzione di Genova deve obbligatoriamente uscire ad Arona, e può rientrare in autostrada a Borgomanero dopo aver percorso la viabilità ordinaria. Sul luogo dell’evento sono presenti il personale di Autostrade…"/>
  </head>
  <body>
    <article>
      <h1>A26, camion perde il carico: tondini di ferro in strada, auto bloccate con le gomme a terra</h1>
      <address><time datetime="2019-11-18T13:57:35+00:00">18 Nov 2019, 13:57</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/a26-incidente-1.jpg"/>
        <figcaption>Un tratto dell’A26 (foto da google Maps)</figcaption>
      </figure>
      <p>NOVARA – L’<b>autostrada A26</b> è stata chiusa al traffico per qualche ora. Questa mattina, lunedì 18 novembre, intorno alle 10 nel tratto che corre nel territorio del comune di <b>Gattico-Veruno</b> in provincia di Novara, un camion ha perso all’imbocco di una galleria il suo carico di tondini di ferro. Una cinquantina di auto sono state costrette a fermarsi per le gomme bucate. La prima auto che seguiva il mezzo pesante è infatti rimasta coinvolta nell’incidente, e la donna alla guida ha riportato ferite da codice giallo. Soccorsa dal 118, è stata portata in ospedale.</p>
      <p>“Nell’incidente – spiegano da Autostrade – è rimasto coinvolto un camion che ha perso il carico, consistente in pezzi di ferro che sono stati investiti da più autovetture. All’interno del tratto chiuso, il traffico è bloccato con code. Chi viaggia in direzione di Genova deve obbligatoriamente uscire ad Arona, e può rientrare in autostrada a Borgomanero dopo aver percorso la viabilità ordinaria. Sul luogo dell’evento sono presenti il personale di Autostrade per l’Italia, la polizia stradale e tutti i mezzi di soccorso”.</p>
      <figure>
        <a href="https://www.blitzquotidiano.it/cronaca-italia/capracotta-burno-pallotta-morto-burrone-mucca-3118789/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/capracotta-burno-pallotta-morto-burrone-mucca-3118789/">
          <img src="https://static.blitzquotidiano.it/wp/wp-content/uploads/2019/11/bruno-pallotta-fb-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/capracotta-burno-pallotta-morto-burrone-mucca-3118789/">Capracotta, Bruno Pallotta precipita in un burrone per salvare una mucca: muore dopo i soccorsi</a>
      </h3>
      <figure>
        <a href="https://www.blitzquotidiano.it/cronaca-italia/scuola-scioperi-chiude-1-per-cento-3118779/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/scuola-scioperi-chiude-1-per-cento-3118779/">
          <img src="https://static.blitzquotidiano.it/wp/wp-content/uploads/2019/11/scuola-sciopero_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/scuola-scioperi-chiude-1-per-cento-3118779/">Scuola chiusa per sciopero: ma in media solo un prof su cento aderisce</a>
      </h3>
      <p>Fonte: AGI.</p>
    </article>
  </body>
</html>