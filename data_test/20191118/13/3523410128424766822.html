<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640530/%D9%86%DA%AF%D8%A7%D9%87-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%AC%D8%B2%D8%A7%DB%8C%D8%B1-%D9%85%D8%A7%D8%B1%D8%B4%D8%A7%D9%84"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T13:23:00+00:00"/>
    <meta property="og:title" content="نگاه آمریکا به انتخابات جزایر مارشال"/>
    <meta property="og:description" content="مردم جزایر مارشال امروز برای حضور در انتخابات پارلمانی این کشور درحالی پای صندوق‌های رای رفته‌اندکه این روند از نزدیک از سوی دولت آمریکا نظارت می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/640530/%D9%86%DA%AF%D8%A7%D9%87-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%AC%D8%B2%D8%A7%DB%8C%D8%B1-%D9%85%D8%A7%D8%B1%D8%B4%D8%A7%D9%84">نگاه آمریکا به انتخابات جزایر مارشال</a>
      </h1>
      <h2>مردم جزایر مارشال امروز برای حضور در انتخابات پارلمانی این کشور درحالی پای صندوق‌های رای رفته‌اندکه این روند از نزدیک از سوی دولت آمریکا نظارت می‌شود.</h2>
      <address><time datetime="2019-11-18T13:23:00+00:00">18 Nov 2019, 13:23</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، این انتخابات تعیین می‌کند که چه کسی <b>مذاکرات امنیتی</b> جزیره مارشال با ایالات متحده را رهبری خواهد کرد.</p>
      <p>این انتخابات در بحبوحه افزایش نگرانی‌ها در آمریکا و سایر متحدان درباره اقدامات چین برای گسترش تاثیرش در منطقه پاسیفیک در حال برگزاری است.</p>
      <p>جزایر مارشال که نزدیک هاوایی و استرالیا واقع شده، در سال ۱۹۸۶ و چهار دهه تحت اداره ایالات متحده، استقلال یافت.</p>
      <p>هیلدا هیانه، رئیس جمهوری جزایر مارشال به دنبال حفظ کرسی خود در سنای ۳۳ کرسی این کشور است که بعدا برای تعیین ریاست جمهوری آتی رای گیری می‌کند.</p>
      <p>وی پیش از آغاز رای گیری امروز از رای دهندگان خواست تا در این روند شرکت کنند و دولتش را بار دیگر بر سر قدرت بیاورند.</p>
      <p>چگونگی عملکرد وی می‌تواند بر توافقی امنیتی میان آمریکا و جزایر مارشال که در ۲۰۲۴ منقضی می‌شود، تاثیر بگذارد؛ بر اساس این توافق، به ارتش آمریکا اجازه دسترسی نامحدود به حریم هوایی و آب‌های منطقه‌ای جزایر مارشال، ایالات فدرال میکرونزی و پالائو داده می‌شود.</p>
      <p>جوناتان پرایک، مدیر برنامه جزایر اقیانوسیه در اندیشکده استرالیایی "Lowy" گفت: رئیس جمهوری جزایر مارشال برای ماندن در قدرت راه سخت و دشواری پیش رو دارد که ممکن است روند تجدید بسته اتحادیه (امنیتی) آزاد با ایالات متحده را آهسته کند.</p>
      <p>این سه منطقه در ازای اعطای چنین امتیازی به ارتش آمریکا تمایل دارند تا کمک‌های مالی دریافت کنند.</p>
      <p>مذاکرات برای تجدید این بسته در اوت و زمانی آغاز شد که مایک پامپئو، وزیر خارجه آمریکا به میکرونزی سفر کرد.</p>
    </article>
  </body>
</html>