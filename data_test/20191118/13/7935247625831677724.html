<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/ozlem-kaymaz-herkesten-dua-istedi-birlikte-basaracagiz-215451h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T13:00:05+00:00"/>
    <meta property="og:title" content="Özlem Kaymaz herkesten dua istedi: Birlikte başaracağız"/>
    <meta property="og:description" content="Hollanda’da doğan Nager Sendromu hastası oğlunun 10 yıl aradan sonra büyük ameliyatlara başlayacağını açıklayan 1992 Türkiye Güzeli Özlem Kaymaz, duygusal bir mektup yazdı."/>
  </head>
  <body>
    <article>
      <h1>Özlem Kaymaz herkesten dua istedi: Birlikte başaracağız</h1>
      <h2>Hollanda’da doğan Nager Sendromu hastası oğlunun 10 yıl aradan sonra büyük ameliyatlara başlayacağını açıklayan 1992 Türkiye Güzeli Özlem Kaymaz, duygusal bir mektup yazdı.</h2>
      <address>
        <time datetime="2019-11-18T13:00:05+00:00">18 Nov 2019, 13:00</time>
      </address>
      <p>Yıllardır doğuştan Nager Sendromu hastası olan oğlu Daniel'ın iyileşmesi için mücadele veren Özlem Kaymaz, yeniden zorlu sürece girdi. 45 yaşındaki Kaymaz, 16 yaşındaki oğlunun 10 yıl aradan sonra büyük ameliyatlara başlayacağını açıkladı.<br/><br/><b>'Şifa bazen bir satırla bize ulaşır'</b><br/><br/>Herkesten dua isteyen Özlem Kaymaz, şunları söyledi: "Canım oğlum, tam 10 yıl aradan sonra yeniden büyük ameliyatlara başlıyor. O zamanlar sosyal mecra yoktu. Gurbette bir başıma mücadeleden vazgeçmeden yol almıştım. Şimdi kendi vatanımda yaşarken onun ve bizim hikayemizi bilen birçok sevenimizle birlikte yeniden bu zor günlere adım atıyoruz. Manevi desteğin değerini bilen bilir. Şifa, bazen bir satırla ve sözle ulaşır bize."</p>
      <figure>
        <img src="https://www.olay.com.tr/d/other/5dd243a666a97c772b680488.jpg"/>
      </figure>
      <p><b>Şifa reçetesini verdi</b><br/><br/>Özlem Kaymaz, ekledi: "Düşüncelerimi tertemiz ve umut dolu tutmayı ben oğlumun serüveninde öğrendim. Mücadeleden vazgeçmemek, umutları yitirmemek, kişisel algılamamak, sevgi ve şefkati besleyip büyütmek, kalbi açmak ve sevdiğine dokunmak...</p>
      <figure>
        <img src="https://www.olay.com.tr/d/other/5dd243f1ae298be150264788.jpg"/>
      </figure>
      <p>İşte bu benim şifa reçetem. Nefes alıp dans ederek geçebilirsin acıların içinden. Paylaştığım hayat hikayeme anlam kattığınız için şükürler olsun."</p>
      <figure>
        <img src="https://www.olay.com.tr/d/other/5dd243b866a97c782e328d39.jpg"/>
      </figure>
      <p>Özlem Kaymaz, Daniel'in ameliyatlarıyla ilgili merak edilenleri "Bir anne, bir hemşire, yarı doktor ve yaşam koçu olarak detaylı paylaşacağım" dedi.</p>
    </article>
  </body>
</html>