<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151026/"/>
    <meta property="og:site_name" content="AgroNews"/>
    <meta property="article:published_time" content="2019-11-18T13:51:00+00:00"/>
    <meta property="og:title" content="Україна переходить на нові правила імпорту"/>
    <meta property="og:description" content="З 24 листопада 2019 року закінчується 6-місячний перехідний період та набуває чинності наказ Мінагрополітики від 16.11.2018 № 553 «Про затвердження Вимог щодо ввезення (пересилання) на митну територію України живих тварин та їхнього репродуктивного матеріалу, харчових продуктів тваринного..."/>
  </head>
  <body>
    <article>
      <h1>Україна переходить на нові правила імпорту</h1>
      <address><time datetime="2019-11-18T13:51:00+00:00">18 Nov 2019, 13:51</time> by <a rel="author">agronews.uaode/author</a></address>
      <p>
        <b>З 24 листопада 2019 року закінчується 6-місячний перехідний період та набуває чинності наказ Мінагрополітики від 16.11.2018 № 553 «Про затвердження Вимог щодо ввезення (пересилання) на митну територію України живих тварин та їхнього репродуктивного матеріалу, харчових продуктів тваринного походження, кормів, сіна, соломи, а також побічних продуктів тваринного походження та продуктів їх оброблення, переробки». Про це повідомляє прес-служба Держпродспоживслужби.</b>
      </p>
      <p>​Проект Наказу № 553 опрацьовувався з 2016 року за участю представників бізнесу, профільних асоціацій та експертів проекту технічної допомоги ЄС, та враховує міжнародні вимоги, а також положення Європейського законодавства в частині наближення до вимог ЄС. Крім того, на етапі розробки проекту даного Наказу 553 Україна дотримувалась своїх зобов’язань транспарентності відповідно до членства у Світовій організації торгівлі, та нотифікувала відповідний проект документа вперше ще у 2016 році (G/SPS/N/UKR/111; G/SPS/N/UKR/111/Rev.1)</p>
      <p>З виданням Наказу № 553 визнається таким, що втратив чинність, наказ Державного департаменту ветеринарної медицини Міністерства аграрної політики України від 14 червня 2004 року № 71 «Про затвердження Ветеринарних вимог щодо імпорту в Україні об’єктів державного ветеринарно-санітарного контролю та нагляду», зареєстрований в Міністерстві юстиції України 23 червня 2004 року за № 768/9367 (зі змінами).</p>
      <p>Наказом № 553 Україною застосовуються принципи зонування та компартменталізації. Зазначене відповідає міжнародній практиці «гнучкості» торгівлі, коли дозволяється імпортувати тварин або продукцію із зон або компартментів, якщо не вся територія країни-експортера є вільною від тієї чи іншої хвороби тварин.</p>
      <p>Крім того передбачено зменшення кількості діагностичних досліджень щодо живих тварин, що повинні проводитися на території країни-експортера. У результаті буде зменшено фінансове навантаження на операторів ринку, що планують ввозити в Україну живих тварин;</p>
      <p>Наказом 553 встановлено вимоги до таких нових категорій продуктів як композитні продукти, желатин, колаген, молозиво, жаб’ячі лапки та равлики, 33 категорії побічних продуктів та продуктів їх оброблення, переробки.</p>
    </article>
  </body>
</html>