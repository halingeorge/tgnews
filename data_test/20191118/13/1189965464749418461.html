<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259676/tragodia-stin-katerini-to-porisma-iatrodikasti-gia-ton-thanato-miteras-kai-koris"/>
    <meta property="og:site_name" content="LiFO"/>
    <meta property="article:published_time" content="2019-11-18T13:30:00+00:00"/>
    <meta property="og:title" content="Τραγωδία στην Κατερίνη: Το πόρισμα του ιατροδικαστή για τον θάνατο μητέρας και κόρης"/>
    <meta property="og:description" content="Ολοκληρώθηκε η ιατροδικαστική εξέταση για την τραγωδία στην Κατερίνη, όπου μητέρα και κόρη βρέθηκαν νεκρές σε χαράδρα 120 μέτρων"/>
  </head>
  <body>
    <article>
      <h1>Τραγωδία στην Κατερίνη: Το πόρισμα του ιατροδικαστή για τον θάνατο μητέρας και κόρης</h1>
      <h2>Ολοκληρώθηκε η ιατροδικαστική εξέταση για την τραγωδία στην Κατερίνη, όπου μητέρα και κόρη βρέθηκαν νεκρές σε χαράδρα 120 μέτρων</h2>
      <address><time datetime="2019-11-18T13:30:00+00:00">18 Nov 2019, 13:30</time> by <a rel="author">NEWSROOM</a></address>
      <p>
        <b>Ολοκληρώθηκε η ιατροδικαστική εξέταση για την <a href="https://www.lifo.gr/now/greece/259658/tragodia-stin-katerini-o-kaygas-prin-eksafanistoyn-mitera-kai-kori-to-minyma-toy-patera">τραγωδία στην Κατερίνη, όπου μητέρα και κόρη βρέθηκαν νεκρές</a> σε χαράδρα 120 μέτρων, έξω από το αυτοκίνητο που επέβαιναν πριν την πτώση.</b>
      </p>
      <p>Σύμφωνα με τον ιατροδικαστή, ο θάνατος των δύο γυναικών ήταν ακαριαίος, με τις σορούς τους να φέρουν πολλαπλές, βαριές κακώσεις στο κεφάλι και τον θώρακα, από την πτώση και την πρόσκρουση του αυτοκινήτου. Το ΙΧ αυτοκίνητο εντοπίστηκε από την αστυνομία με τη βοήθεια drone σε γκρεμό, δίπλα στην Εθνική Οδό Κατερίνης – Ελασσόνας, εννέα μέρες μετά την εξαφάνιση των δύο γυναικών.</p>
      <p>Ο χρόνος θανάτου προσδιορίζεται την ημέρα της εξαφάνισής τους, στις 8 Νοεμβρίου, διαψεύδοντας κατηγορηματικά τις αβάσιμες φήμες πως στις 14 του μήνα, η μητέρα είχε δήθεν θεαθεί να οδηγεί το αμάξι στην Κατερίνη. Σε ανάρτησή του στο Facebook ο πατέρας της 17χρονης έγραψε: «Η ακριβή μου Σβέτα και η μοναδική μου Μαρία δεν υπάρχουν πια».</p>
      <p>
        <b>Ο καυγάς πριν την εξαφάνιση</b>
      </p>
      <p>Μιλώντας στην εκπομπή της Αγγελικής Νικολούλη ο πατέρας αναφέρθηκε σε ένα περιστατικό που συνέβη πριν εξαφανιστούν. Σύμφωνα με τον ίδιο, ένα γείτονάς τους καβγάδισε έντονα με τη σύζυγο του και εκείνη μπήκε φανερά εκνευρισμένη στο αυτοκίνητο του, μαζί τη Μαρία – Ιωάννα.</p>
      <p>«Φοβόμαστε μήπως συνέβη κάποιο ατύχημα γιατί από εκείνη την ώρα και μετά το κινητό της συζύγου μου έκλεισε, ενώ η Μαρία – Ιωάννα το δικό της το είχε αφήσει στο σπίτι. Δεν πήραν μαζί τους ρούχα, ούτε χρήματα. Ψάξαμε σε φίλους και γνωστούς μήπως ζήτησαν βοήθεια, χωρίς όμως αποτέλεσμα».</p>
      <p>Η γιαγιά της 17χρονης μίλησε από την πλευρά της στο Star, υποστηρίζοντας ότι η άτυχη γυναίκα είχε πει πριν την αναχώρησή της: «Εγώ φεύγω και δεν ξαναγυρίζω. Θα πάω να αυτοκτονήσω, δεν αντέχω». Οι έρευνες συνεχίζονται.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/greece/259569/nekres-i-17xroni-kai-i-mitera-tis-poy-eixan-eksafanistei-apo-tin-katerini"/>
      </related>
    </article>
  </body>
</html>