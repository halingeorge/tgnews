<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/760649647589fb0d/pl-despre-intentiile-lui-ceban-de-a-muta-sediul-primariei-vrea-sa-stea-ca-intr-un-palat-regal-fara-niciun-functionar-in-jur.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-18T13:01:55+00:00"/>
    <meta property="og:title" content="PL despre intențiile lui Ceban de a muta sediul primăriei: Vrea să stea ca într-un palat regal fără niciun funcționar în jur"/>
    <meta property="og:description" content="„Intențiile lui Ion Ceban privind mutarea sediului primăriei nu au la bază niciun motiv plauzibil, iar așa-zisa transparență pe care vrea să o aducă în primărie este doar un pretext, motivul real fiind cu totul altul. Ion Ceban își dorește condiții pentru propriul confort, să stea în primărie ca într-un palat regal fără niciun funcționar în jurul lui. Or, asemenea decizie se poate lua doar după ce se face o analiză amplă a cheltuielilor care vor fi făcute pentru achitarea chiriei și întreținerii unui alt sediu, după cum se vede unul privat, iar de aici putem deduce că este vorba doar de un interes personal în toată această ”afacere””, sunt declarațiile Partidului Liberal exprimate printr-un comunicat de presă."/>
  </head>
  <body>
    <article>
      <h1>PL despre intențiile lui Ceban de a muta sediul primăriei: Vrea să stea ca într-un palat regal fără niciun funcționar în jur</h1>
      <address><time datetime="2019-11-18T13:01:55+00:00">18 Nov 2019, 13:01</time> by <a rel="author">Jurnal.md</a></address>
      <p>
        <b>
          <i>„Intențiile lui <a href="http://jurnal.md/ro/news/31ef85106c5b9a9d/ion-ceban-vrea-sa-mute-sediul-primariei-institutia-ar-putea-fi-transformata-intr-un-muzeu.html">Ion Ceban privind mutarea sediului primăriei</a> nu au la bază niciun motiv plauzibil, iar așa-zisa transparență pe care vrea să o aducă în primărie este doar un pretext, motivul real fiind cu totul altul. Ion Ceban își dorește condiții pentru propriul confort, să stea în primărie ca într-un palat regal fără niciun funcționar în jurul lui.</i>
        </b>
      </p>
      <p>
        <b><i>Or, asemenea decizie se poate lua doar după ce se face o analiză amplă a cheltuielilor care vor fi făcute pentru achitarea chiriei și întreținerii unui alt sediu, după cum se vede unul privat, iar de aici putem deduce că este vorba doar de un interes personal în toată această ”afacere””, </i>sunt declarațiile Partidului Liberal exprimate printr-un comunicat de presă.</b>
      </p>
      <p>Partidul Liberal spune că primăria este în prag de faliment, din cauza găurii financiare lasată de Silvia Radu, Ruslan Codreanu împreună cu socialiștii, iar în acest sens trebuie să fie luate măsuri urgente pentru că în curând se va ajunge la imposibilitate de plată a salariilor.</p>
      <p><i>„Îi reamintim lui Ivan Ceban că prioritățile sunt altele cu totul, și anume reluarea dezvoltării orașului, și în paralel restaurarea primăriei, (există schița și un studiu de prefezabilitate pe restaurare în acest sens, inițiativa fiind a ex-primarului general Dorin Chirtoacă.) IM Chișinău Proiect a elaborat propuneri privind construcția unui nou corp de clădire în locul „anexei” la clădirea Primăriei, unde astăzi se află Direcția Arhitectură, astfel încât să fie posibilă desfășurarea activității serviciilor municipale (direcții, regii) împreună”, </i>consideră liberalii.</p>
      <p>Reprezentanții PL mai spun că: „Primăria trebuie să fie restaurată, iar funcționarii trebuie să-și continuie și mai departe activitatea anume în acest edificiu, care este un unul istoric și public”.</p>
      <p>
        <a href="http://jurnal.md/ro/news/31ef85106c5b9a9d/ion-ceban-vrea-sa-mute-sediul-primariei-institutia-ar-putea-fi-transformata-intr-un-muzeu.html">Amintim că astăzi la ședința operativă de la Primăria Chișinău Ion Ceban a declarat că: <i>„În scurt timp vom pleca din această clădire. Ideea noastră este să plecăm în open space”.</i> Proaspătul primar al Chișinăului mai precizează că Primăria ar putea fi transormată într-un muzeu de științe pentru copii, ca exemplu.</a>
      </p>
    </article>
  </body>
</html>