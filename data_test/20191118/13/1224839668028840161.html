<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/dimosia-prosklisi-oaed-anergoys-dytikis-a-113521.html"/>
    <meta property="og:site_name" content="Epoli.gr"/>
    <meta property="article:published_time" content="2019-11-18T13:19:00+00:00"/>
    <meta property="og:title" content="Δημόσια Πρόσκληση του ΟΑΕΔ για ανέργους της Δυτικής Μακεδονίας"/>
    <meta property="og:description" content="Εγκρίθηκε από το ΑΣΕΠ και αναρτήθηκε στους διαδικτυακούς τόπους του ΟΑΕΔ (www.oaed.gr) και του ΑΣΕΠ, η Δημόσια Πρόσκληση του ΟΑΕΔ Νο 12/2019, στο πλαίσιο υλοποίησης του «Ειδικού προγράμματος απασχόλησης για 250 ανέργους νέους ηλικίας 22-39 στην Περιφέρεια Δυτικής Μακεδονίας και στα νομικά πρόσωπα δημοσίου και Ιδιωτικού δικαίου αυτής  σε εποπτευόμενους δημόσιους φορείς της, όπως αυτοί ορίζονται στο άρθρο 51 του ν.1892/1990, και τα οποία δεν ασκούν οικονομική δραστηριότητα» για χρονικό διάστημα δώδεκα (12) μηνών."/>
  </head>
  <body>
    <article>
      <h1>Δημόσια Πρόσκληση του ΟΑΕΔ για ανέργους της Δυτικής Μακεδονίας</h1>
      <address>
        <time datetime="2019-11-18T13:19:00+00:00">18 Nov 2019, 13:19</time>
      </address>
      <p>Εγκρίθηκε από το ΑΣΕΠ και αναρτήθηκε στους διαδικτυακούς τόπους του ΟΑΕΔ (<a href="http://www.oaed.gr/">www.oaed.gr</a>) και του ΑΣΕΠ, η Δημόσια Πρόσκληση του ΟΑΕΔ Νο 12/2019, στο πλαίσιο υλοποίησης του «Ειδικού προγράμματος απασχόλησης για 250 ανέργους νέους ηλικίας 22-39 στην Περιφέρεια Δυτικής Μακεδονίας και στα νομικά πρόσωπα δημοσίου και Ιδιωτικού δικαίου αυτής  σε εποπτευόμενους δημόσιους φορείς της, όπως αυτοί ορίζονται στο άρθρο 51 του ν.1892/1990, και τα οποία δεν ασκούν οικονομική δραστηριότητα» για χρονικό διάστημα δώδεκα (12) μηνών.</p>
      <p>Δικαίωμα αιτήσεων συμμετοχής στο πρόγραμμα έχουν μόνο οι εγγεγραμμένοι άνεργοι στο μητρώο του ΟΑΕΔ, οι οποίοι είναι κάτοχοι πτυχίου τριτοβάθμιας πανεπιστημιακής ή τεχνολογικής εκπαίδευσης,  οι οποίοι δεν συμμετέχουν σε πρόγραμμα εκπαίδευσης ή κατάρτισης ούτε απασχολούνται με οποιονδήποτε τρόπο.</p>
      <p>Οι άνεργοι που επιθυμούν να συμμετάσχουν στην ανωτέρω διαδικασία πρέπει να συμπληρώσουν και να υποβάλουν αίτηση αποκλειστικά με ηλεκτρονικό τρόπο, μέσω της ιστοσελίδας του ΟΑΕΔ (<a href="http://www.oaed.gr/">www.oaed.gr</a>), από 19/11/2019 και ώρα 12η μεσημβρινή έως και 1/12/2019 και ώρα  12η μεσημβρινή, στον διαδικτυακό τόπο του ΟΑΕΔ (<a href="http://www.oaed.gr/">www.oaed.gr</a>) χρησιμοποιώντας το σχετικό πεδίο καταχώρισης ηλεκτρονικών αιτήσεων ως πιστοποιημένοι χρήστες των ηλεκτρονικών υπηρεσιών της διαδικτυακής πύλης του Ο.Α.Ε.Δ., με τη χρήση των κωδικών πρόσβασης (Ονομασία Χρήστη και Συνθηματικό).  Οι ενδιαφερόμενοι μπορούν να επιλέξουν μία  μόνο ειδικότητα τοποθέτησης από τις αναφερόμενες στη σχετική λίστα του Παραρτήματος Ι της ανωτέρω Δημόσιας Πρόσκλησης και από μία (1) μέχρι τρεις (3) Υπηρεσίες Τοποθέτησης, συνολικά, που ανήκουν στον ίδιο ή και σε διαφορετικούς Φορείς Υποδοχής.</p>
      <p>Επισημαίνεται ότι τα απαιτούμενα τυπικά προσόντα ανά ειδικότητα τοποθέτησης καθώς και τα δικαιολογητικά απόδειξης αυτών αναφέρονται στα ΠΑΡΑΡΤΗΜΑΤΑ ΙΙ και ΙΙΙ αντίστοιχα της ΔΗΜΟΣΙΑΣ ΠΡΟΣΚΛΗΣΗΣ στην ιστοσελίδα του Οργανισμού (<a href="http://www.oaed.gr/">www.oaed.gr</a>). </p>
      <p>Περισσότερες πληροφορίες παρέχονται στο πλήρες κείμενο της <a href="http://www.oaed.gr/nea-arthro/-/asset_publisher/ebcGfvDrjPsQ/content/-programma-proergasias-kai-eidiko-programma-apascholeses-sten-periphereia-dytikes-makedonias-?redirect=http%3A%2F%2Fwww.oaed.gr%2Fnea-arthro%3Fp_p_id%3D101_INSTANCE_ebcGfvDrjPsQ%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-3%26p_p_col_count%3D1">Δημόσιας Πρόσκλησης</a>.</p>
    </article>
  </body>
</html>