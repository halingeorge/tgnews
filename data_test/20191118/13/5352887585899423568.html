<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/kultura/renginiai/aurum-1006-km-festivalis---ant-treciojo-desimtmecio-slenkscio-1750676/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-18T13:14:00+00:00"/>
    <meta property="og:title" content="Aurum 1006 km festivalis - ant trečiojo dešimtmečio slenksčio"/>
    <meta property="og:description" content="Reklama"/>
  </head>
  <body>
    <article>
      <h1>Aurum 1006 km festivalis - ant trečiojo dešimtmečio slenksčio</h1>
      <address><time datetime="2019-11-18T13:14:00+00:00">18 Nov 2019, 13:14</time> by <a rel="author">„Visus Bonus“</a></address>
      <p>Reklama</p>
      <p>
        <b>Jau paaiškėjo didžiausiu automobilių sporto renginiu Baltijos šalyse vadinamo Aurum 1006 km festivalio data.</b>
      </p>
      <p>
        <b>Kitais metais jis tradiciškai rengiamas šalies vasaros sostinėje Palangoje liepos 15-18 dienomis.</b>
      </p>
      <p>„Palangoje varžybos debiutavo 2000-aisiais ir nuo to laiko nė karto nesikeitė jų vieta, o pernai pažymėtas ir pirmas reikšmingesnis renginio jubiliejus – jo dvidešimtmetis“, - sako renginio organizatorius, „Promo events“ direktorius Darius Jonušis.</p>
      <p>Ateinančių metų vidurvasarį Aurum 1006 km pradės savo trečiąjį dešimtmetį, su kuriuo ir lenktynių rengėjai, ir jų dalyviai bei žiūrovai sieja dar didesnes viltis. </p>
      <figure>
        <iframe src="https://www.youtube.com/embed/C6AxDlpFBwU" width="560" height="315" data-service="Youtube" scrolling="no"/>
      </figure>
      <p>Pasak D. Jonušio, paskutiniais metais organizatoriai bemaž kardinaliai pakeitė lenktynių festivalio struktūrą bei išplanavimą, atverdami naujas erdves.</p>
      <p>Reklama</p>
      <p>Daug padirbėta ne tik plečiant žiūrovams skirtų pramogų spektrą, bet ir siūlant jiems skirtingų virtuvių paslaugas, kulinarines tradicijas bei skonius. Pirmą kartą per visą renginio istoriją super fanams duris atvėrė „Pitlane“ zona.</p>
      <p>Todėl neatsitiktinai vis daugiau žiūrovų renginiui skiria visą savaitgalį. Daugelis jų pamėgo šalia laikinojo lenktynių miestelio įsikūrusį kempingą, svetingai priglaudžiantį adrenalino fanus ir leidžiantį nekvaršinti jiems galvos dėl ne visada lengvai įkandamų apgyvendinimo kurorte kainų. </p>
      <p>„Rengdamiesi trečiąjį dešimtmetį pradėsiančiam Aurum 1006 km lenktynių festivaliui šiemet labai anksti pradėjome prekybą išankstiniais bilietais, nes puikiai suprantame, jog vasaros   savaitgalius daugelis planuojasi iš anksto, - tikina D. Jonušis. – Juk vasara mūsų šalyje tokia trumpa!“</p>
      <p>Pasak renginio pagrindinio organizatoriaus, Palangoje mielai laukiami visi – ir užkietėję automobilių sporto fanai, ir net ne itin besidomintys juo. Mat visi ras sau mielą užsiėmimą išbandydami gausybę festivalį lydinčių atrakcijų.</p>
      <p>Organizatoriai šįsyk siūlo net kelių rūšių bilietus, teikiančius jų turėtojams skirtingas galimybes.</p>
      <p>Nevienodos ir bilietų kainos, o mažiausiai jie visi kainuos pačią pirmąją bilietų platinimo savaitę. Vėliau kainos didės.</p>
      <p>Reklama</p>
      <p>Ankstesnė praktika parodė, jog populiariausi ir pirmiausia išgraibstomi - VIP bilietai, nes juos įsigiję negaišta laiko eilėse, kartu įgydami galimybę naudotis nemokama automobilių stovėjimo aikštele, kurioje, palikęs savo transporto priemonę VIP shuttle automobiliu jis nuvežamas iki pat lenktynių VIP zonos, o renginio metu ar jam pasibaigus pačiu transportu gali grįžti atgal.</p>
      <p>Ir tai ne vienintelė privilegija. VIP bilieto turėtojas gali patekti į atskirą VIP zoną bei VIP paviljoną, kuriame vyksta tiesioginė lenktynių TV transliacija, bei teisę apsilankyti šeštadienio Grid Walk, iš kur gali stebėti lenktynių dalyvius prie pat starto linijos.</p>
      <p>VIP bilietą turintis asmuo visas varžybų dienas taip pat įgyja teisę lankytis bendroje renginio teritorijoje, todėl nebereikia rūpintis papildomais bilietais į kitas šio renginio programoje esančias varžybas, įvairius koncertus.</p>
      <p>Ne mažiau populiarūs ir praėjusių metų hitu tapę lenktynių super fano bilietai, teikiantys bemaž analogiškas privilegijas, kaip ir VIP, tarp jų – ir galimybę patekti į super fanų „Pitlane“ zoną. </p>
      <p>Beje, visus, iki gruodžio 20 d. įsigijusius VIP ir super fano bilietus, lenktynių organizatoriai apdovanos ir šventiniu paketu, kuris aistringam sirgaliui taps tikrai puikia kalėdine dovana.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/1006-km-lenktynes-laimejo-klaidu-nedariusi-komanda-1725490/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/baltijos-jura-apvaziavo-per-2-paras/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/palangoje-prasidejo-20-osios-aurum-1006-km-lenktynes-1725407/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/naujove-1006-km-lenktynese-teisejai-pirma-karta-gali-remtis-vaizdo-kameru-irasais-1725366/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>