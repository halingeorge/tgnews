<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/501421-dnepr-1-i-zarya-razoshlis-mirom-v-sparringe"/>
    <meta property="og:site_name" content="Dynamomania.com"/>
    <meta property="article:published_time" content="2019-11-18T13:03:00+00:00"/>
    <meta property="og:title" content="&quot;Днепр-1&quot; и &quot;Заря&quot; разошлись миром в спарринге"/>
    <meta property="og:description" content="Тільки два тижні тому команди зустрічались в офіційному матчі чемпіонату УПЛ, і ось нове побачення спортклубівців і луганчан на «Дніпро-Арені», цього разу у контрольному поєдинку. Не дивлячись на відсутність збірників, в складах обох команд були чимало виконавців, які брали участь у грі, що закінчилася з рахунком 4:1 на користь «Зорі» — у господарів Гуйе, Шаповал, Лопирьонок, Когут, Сніжко і автор голу Коркішко, а у луганчан таких гравців було одразу вісім, до яких додалися Арвеладзе, Будківський і Громов. Також зазначимо, що у складі дніпрян участь у грі не брали Сафронов, Куліш, Кравченко і Польовий, проте в запасі опинився Чичиков, який пропустив через травму кілька тижнів."/>
  </head>
  <body>
    <article>
      <h1>"Днепр-1" и "Заря" разошлись миром в спарринге</h1>
      <address>
        <time datetime="2019-11-18T13:03:00+00:00">18 Nov 2019, 13:03</time>
      </address>
      <p>Тільки два тижні тому команди зустрічались в офіційному матчі чемпіонату УПЛ, і ось нове побачення спортклубівців і луганчан на «Дніпро-Арені», цього разу у контрольному поєдинку. Не дивлячись на відсутність збірників, в складах обох команд були чимало виконавців, які брали участь у грі, що закінчилася з рахунком 4:1 на користь «Зорі» — у господарів Гуйе, Шаповал, Лопирьонок, Когут, Сніжко і автор голу Коркішко, а у луганчан таких гравців було одразу вісім, до яких додалися Арвеладзе, Будківський і Громов. Також зазначимо, що у складі дніпрян участь у грі не брали Сафронов, Куліш, Кравченко і Польовий, проте в запасі опинився Чичиков, який пропустив через травму кілька тижнів.</p>
      <p>Початок гри був за гостями, які більше тримали м’яч і володіли територіальною перевагою. Щоправда, по справжньому у луганчан до середини тайму був лише один гольовий момент, коли Громов бив головою з лінії воротарського майданчику, замикаючи навіс з лівого флангу Михайличенка, але м’яч пройшов над поперечиною. Був ще удар Хомченовського з кута штрафного майданчику, але дуже неточний. У дніпрян фактично перша спроба завдати удар закінчилася призначеним Віталієм Романовим пенальті – захисник гостей перервав рукою постріл Когута. Сам Когут підійшов виконувати 11-метровий удар, але переграти з першої спроби Ігорю голкіпера «Зорі» не вдалося, і тільки після добивання м’яч опинився у сітці.</p>
      <p>Проте господарі вели у рахунку недовго. За 5 хвилин дніпряни подавали кутовий, який закінчився тим, що м’яч відскочив до Громова, а той пройшовши до середини поля побачив, що Кліщук вийшов далеко з воріт і вирішив завдати удар прямо з центрального кола, забивши гол-красень – 1:1. За хвилину здалося, що гості знову зіграли рукою у власному штрафному майданчику, але цього разу арбітр пенальті не призначив. Взагалі заключні 15 хвилин тайму пройшли більш-менш за рівною гри. У «Зорі» той же Громов знову бив здалеку, але тепер Кліщук зіграв надійно, а у дніпрян запам’яталася контратака, під час якої Кузін ледве не випередив Шевченка після гострого прострілу Шаповала. Ще був сольний прохід Когута, який переграв одразу кількох суперників і його зупинили тільки з фолом неподалік штрафного майданчику, але удар Коркішка зі стандарту був значно вище поперечини.</p>
      <p>У перерві команди провели численні заміни. Господарі змінили голкіпера, Логінова, який отримав пошкодження, двох центральних півзахисників, а крім того напад, куди змістився Коркішко, а його позицію зайняв Чичиков. Саме Коркішко і вивів дніпрян знову вперед, відзначивсь у воротах «Зорі», як і два тижні тому. До голу призвів стандарту виконанні Загальського, і атака другим темпом, в результаті якої Вакулко вивів Коркішка на порожні ворота. Але, як і у першому таймі, господарі не довго вели рахунку – партнери вивели на побачення із Юрчуком Хомченовського, який спокійно пробив у дальній кут - 2:2.</p>
      <p>Луганчани продовжили більше володіти м’ячем, у той час, як спортклубівці намагалися використати контратаки. Одна з них на 65-й хвилині була особливо гострою, але Чичиков і Коркішко її до удару не довели, а коли м’яч вже опинився у Романюка, то його постріл був неточний. Гості відповіли небезпечним ударом поруч із стійкою від Юрченка, а ще за хвилину вивели на удар Майбороду, який поцілив метрів з десяти прямо у руки Юрчуку. Значно складніше довелося голкіперу дніпрян на 81-й хвилині, коли він відбив на кутовий потужний удар суперника з лінії штрафного майданчику. Останні хвилини матчу пройшли у супроводі атак луганчан, але спортклубівці більше помилок у захисті не припускалися, і зуміли відстояти нічию у контрольному матчі з одним з лідерів чемпіонату.</p>
      <p>
        <b>СК «Дніпро-1» — «Зоря» (Луганськ) 2:2 (1:1)</b>
      </p>
      <p>
        <b>17 листопада. 14.00. «Дніпро-Арена».</b>
      </p>
      <p><b>«Дніпро-1»:</b> 31 Кліщук (33.Юрчук,46), 30.Гуйе, 15.Логінов (кап) (97.Романюк,46), 11.Шаповал, 71.Лопирьонок, 69.Вакулко (3. Кірєєв,81) 25. Когут (99.Бєляєв,46), 18. Сніжко (21.Загальський,46), 7.Коркішко (14. Ярмолюк, 81), 19.Кобахідзе (91. Сабатіні,69), 23.Кузін (77.Чичиков,46).</p>
      <p><b>«Зоря»:</b> 30.Шевченко (23.Васіль,46), 15.Вернидуб, 16. Абу Ханна, 18.Тимчик (4.Чайковський,66), 14.Михайличенко (9,Лазіо,46), 99.Арвеладзе (76.Шалфеєв,74) 8. Юрченко (96.Мільченко,74), 10. Хомченовський, 3.Будківський (22.Кабаєв,46), 7.Кочергін (19. Луньов,46), 28.Громов (90.Майборода,66).</p>
      <p><b>Голи:</b> Когут (22), Громов (26), Коркішко (55), Хомченовський (57).</p>
      <p>На 22-й хвилині Когут не реалізував пенальті (воротар).</p>
      <p><b>Попередження:</b> Вернидуб (30).</p>
      <footer>Источник: <a href="https://scdnipro1.com.ua/">Официальный сайт СК "Днепр-1"</a></footer>
    </article>
  </body>
</html>