<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/politics/epikoinonia-gennimata-simiti-me-fonto-to-synedrio-tou-pasok/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T13:42:22+00:00"/>
    <meta property="og:title" content="Επικοινωνία Γεννηματά – Σημίτη με φόντο το συνέδριο του ΠαΣοΚ"/>
    <meta property="og:description" content="Σύμφωνα με πληροφορίες η Φώφη Γεννηματά είχε τηλεφωνική συνομιλία με τον Κώστα Σημίτη ενώ σύμφωνα με τις ίδιες πηγές, οι δύο θα έχουν συνάντηση την Τετάρτη το πρωί."/>
  </head>
  <body>
    <article>
      <h1>Επικοινωνία Γεννηματά – Σημίτη με φόντο το συνέδριο του ΠαΣοΚ</h1>
      <h2>Σύμφωνα με πληροφορίες η Φώφη Γεννηματά είχε τηλεφωνική συνομιλία με τον Κώστα Σημίτη ενώ σύμφωνα με τις ίδιες πηγές, οι δύο θα έχουν συνάντηση την Τετάρτη το πρωί.</h2>
      <address><time datetime="2019-11-18T13:42:22+00:00">18 Nov 2019, 13:42</time> by <a rel="author">Χόνδρος Δημήτρης</a></address>
      <p>Έντονος προβληματισμός επικρατεί στη Χαριλάου Τρικούπη, εν όψει του συνεδρίου του ΠαΣοΚ που, όπως όλα δείχνουν, ενδεχομένως να κρύβει παγίδες και δυσάρεστες εκπλήξεις καθώς ο Παύλος Γερουλάνος συνεχίζει την υψηλών τόνων κριτική του, ενώ την ίδια στιγμή από το περιβάλλον του Νίκου Ανδρουλάκη εκπέμπονται ασαφή μηνύματα σχετικά με τη συμμετοχή του ή μη στη διαδικασία του Σαββατοκύριακου.</p>
      <p>Την Δευτέρα, η Φώφη Γεννηματά, που συνεχίζει τις περιοδείες της στην περιφέρεια είχε σύμφωνα με πληροφορίες τηλεφωνική συνομιλία με τον Κώστα Σημίτη με τον οποίο, σύμφωνα με τις ίδιες πηγές, θα έχει συνάντηση την Τετάρτη το πρωί.</p>
      <p>
        <a href="https://www.in.gr/2019/11/18/economy/oikonomikes-eidiseis/eurobank-poulise-180-epaggelmatika-akinita/">Η Eurobank πούλησε 180 επαγγελματικά ακίνητα</a>
      </p>
      <p>Οι επιτελείς της κυρίας Γεννηματά θεωρούν πολύ σημαντική την παρουσία του πρώην πρωθυπουργού στο συνέδριο του ΠαΣοΚ καθώς η εκτίμηση που υπάρχει είναι ότι ο Ευάγγελος Βενιζέλος πολύ δύσκολα θα αποδεχθεί την πρόσκληση που του εστάλη μετά την εκδίωξη του από το Κίνημα Αλλαγής.</p>
      <p>Την ίδια ώρα, η Χαριλάου Τρικούπη δεν κρύβει την έντονη ενόχλησή της για τις συνεχείς παρεμβάσεις του Παύλου Γερουλάνου  που την Κυριακή το βράδυ μιλώντας στο ΟΝΕ, επί της ουσίας δήλωσε ότι δεν αναγνωρίζει το συνέδριο και την αρμοδιότητα του να αποφασίσει για την παράταση της θητείας της κυρίας Γεννηματά</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>