<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/cronaca/2019/11/18/genova-enne-muore-per-meningite_dT2rFflxAg8x5hBjT9jf1M.html"/>
    <meta property="og:site_name" content="Adnkronos"/>
    <meta property="article:published_time" content="2019-11-18T13:25:00+00:00"/>
    <meta property="og:title" content="Genova, 27enne muore per meningite"/>
    <meta property="og:description" content="Era giunta in gravi condizioni all'ospedale San Martino"/>
  </head>
  <body>
    <article>
      <h1>Genova, 27enne muore per meningite</h1>
      <address>
        <time datetime="2019-11-18T13:25:00+00:00">18 Nov 2019, 13:25</time>
      </address>
      <p><a href="https://www.adnkronos.com/Search/Link/keyword/meningite">Una ragazza di 27 anni è morta a Genova</a>, dopo essere stata ricoverata per una <b>sepsi meningococcica all'ospedale San Martino</b>. La giovane era arrivata in ospedale all'alba, in gravi condizioni, e dopo gli accertamenti era stata <b>trasferita in rianimazione</b>.Come previsto è stata attivata da parte della Asl la profilassi su tutte le persone che hanno avuto contatti con la 27enne. Alle 13.15 presso il Pronto Soccorso dell'ospedale San Martino è previsto un punto stampa su quanto accaduto, al quale prenderà parte l'infettivologo Matteo Bassetti.</p>
      <p>"Di fronte all'ineluttabilità di alcuni fatti solo la vicinanza può dare un senso al grande dolore, cui sono profondamente partecipe" ha dichiarato la vicepresidente di Regione Liguria e assessore alla Sanità Sonia Viale."Alla luce - ha aggiunto Viale - di indicazioni puntuali da parte della commissione vaccini regionale coordinata da Alisa e in linea con il piano nazionale e regionale di prevenzione vaccinale, abbiamo provveduto come Giunta Regionale a mettere a disposizione, martedì scorso, le risorse necessarie per un programma straordinario per implementare tra gli adolescenti la copertura vaccinale contro il meningococco. Il programma potrà essere attivato a breve per aumentare la protezione della popolazione ligure". Le risorse, precisano dalla Regione, sono state stanziate nell'ambito del piano di investimenti varato dalla Giunta il 12 novembre scorso.</p>
    </article>
  </body>
</html>