<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/richiesta-perizia-psichiatrica-per-lassassino-di-stefano-leo"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-18T13:42:33+00:00"/>
    <meta property="og:title" content="Richiesta perizia psichiatrica per l’assassino di Stefano Leo"/>
    <meta property="og:description" content="Iniziato il processo"/>
  </head>
  <body>
    <article>
      <h1>Richiesta perizia psichiatrica per l’assassino di Stefano Leo</h1>
      <h2>Iniziato il processo</h2>
      <address>
        <time datetime="2019-11-18T13:42:33+00:00">18 Nov 2019, 13:42</time>
      </address>
      <p>Il giudice Irene Gallesio ha disposto una perizia psichiatrica su Said Mechaquat, il 27enne processato a Torino per l’omicidio di <a href="https://laprovinciadibiella.it/cronaca/34enne-biellese-muore-accoltellato-in-strada-a-torino">Stefano Leo</a>. La decisione è stata presa alla prima udienza del processo per il delitto dei Murazzi avvenuto il 23 febbraio di quest’anno.</p>
      <p>l 27enne, che ha confessato, è accusato di omicidio premeditato. Il giovane ha sostenuto di avere sfogato una situazione di disagio personale: si è appostato sul vialetto alberato, accanto al Po, e ha atteso che passasse la persona che gli sembrava più adatta.<br/>La richiesta della difesa, sostenuta dall’avvocato Basilio Foti, di annullare il decreto che dispone il giudizio immediato, è stata respinta. Il legale lamentava la differenza tra l’avviso di chiusura indagini, dove si contestava l’omicidio volontario, e il decreto di giudizio immediato, nel quale è stata aggiunta la premeditazione.</p>
      <p>“Stare in galera gli fa bene, sembra uno scout. Facciamogli fare altri 30 anni così diventa un angelo. Come mio figlio”, commenta il padre della vittima. Fonte Ansa</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/erika-preti-prende-via-processo-suo-assassinio"/>
        <a href="https://laprovinciadibiella.it/cronaca/trascinata-centinaia-metri-unauto"/>
        <a href="https://laprovinciadibiella.it/cronaca/autostrada-a32-torino-bardonecchia-camionista-muore-per-un-malore"/>
      </related>
    </article>
  </body>
</html>