<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/kubrat-pulev-imam-po-dobra-tehnika-i-ot-dzhoshua-i-ot-ruis-1407331.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-18T13:45:00+00:00"/>
    <meta property="og:title" content="Кубрат Пулев: Имам по-добра техника и от Джошуа, и от Руис"/>
    <meta property="og:description" content="Кубрат Пулев отново заяви, че очаква да се боксира за световната титла на IBF в края на април, като не вярва да овакантят титлата  Кобрата е задължителен претендент на федерацията в тежка категория, като трябва да се изправи срещу носителя на пояса - Анди Руис или Антъни Джошуа"/>
  </head>
  <body>
    <article>
      <h1>Кубрат Пулев: Имам по-добра техника и от Джошуа, и от Руис</h1>
      <address><time datetime="2019-11-18T13:45:00+00:00">18 Nov 2019, 13:45</time> by <a rel="author">Sportlive.bg</a></address>
      <p><a href="https://www.sportlive.bg/tags/1593"><b>Кубрат Пулев</b></a> отново заяви, че очаква да се боксира за световната титла на IBF в края на април, като не вярва да овакантят титлата.  Кобрата е задължителен претендент на федерацията в тежка категория, като трябва да се изправи срещу носителя на пояса - Анди Руис или Антъни Джошуа.</p>
      <p>"Предполагам, че в края на април трябва да се проведе срещата. Има достатъчно време. Готов съм. Не ми се вярва да овакантят титлата. Готов съм да се бия здраво, виждам го и знам как ще се случи. Ще бъде изключително трудно, но ще успея", заяви Кубрат пред БНТ.</p>
      <p>"Познаваме отлично всички аспекти от играта на двамата. Ако трябва да съм откровен, смятам че Джошуа би бил доста удобен за моя стил на ринга. Той е по-висок, силен и такива опоненти ми пасват. Трябва да подчертая, че имам изключително подходяща техника за играта и на двамата. Техниката ми е на по-добро ниво от тази на Джошуа. На Руис също.</p>
      <p>Джошуа подцени Руис в първия мач, ако Руис обаче е отдаден в тренировките и не се е главозамаял от славата, която го връхлетя, може отново да победи. Той го направи безпомощен и се видяха много минуси в играта на Антъни. Надявам се пак да го победи, защото не ми харесва английската надменност", сподели Пулев.</p>
      <p>Кобрата допълни, че си е направил изводите от срещата с Владимир Кличко преди 5 години, когато отново атакува титлата на IBF, но бе отказан в петия рунд. "Направил съм си изводите от мача с Кличко и няма да допусна същите грешки. Победих много добри противници оттогава, взел съм си поуките. До няколко месеца ще стане ясно дали това е така. Дай Боже да не направя грешките, които допуснах тогава". </p>
      <p>
        <b>
          <i>
            <a href="https://www.sportlive.bg/sport/boxing/Boqt-Pulev-Bukyr-e-bil-zaplashen-ot-prekratqvane-zaradi-neaktivnost-1404805.html">А защо последният мач на Кобрата е бил заплашен от прекратяване вижте в този материал. </a>
          </i>
        </b>
      </p>
      <p> </p>
      <p> </p>
      <p> </p>
      <p> </p>
      <p> </p>
      <p> </p>
      <p> </p>
      <p> </p>
      <related>
        <h4>Още по темата</h4>
        <a href="https://www.sportlive.bg/sport/boxing/Kubrat-Ruis-shte-pobedi-Dzhoshua-pak-no-samo-pri-edno-uslovie-1407076.html"/>
        <a href="https://www.sportlive.bg/sport/boxing/VIDEO-5-godini-ot-istoricheskiq-mach-na-Kobrata-s-Klichko-i-priblizhavaneto-do-golqmata-mechta-1406601.html"/>
        <a href="https://www.sportlive.bg/sport/boxing/Nacionalniqt-stadion-e-opciq-za-macha-na-Kubrat-Pulev-1406527.html"/>
        <a href="https://www.sportlive.bg/timeout/timeoutother/Kobrata-za-Dzheni-Sushi-Osyznah-greshkata-si-i-nqma-da-q-povtorq-1405097.html"/>
      </related>
    </article>
  </body>
</html>