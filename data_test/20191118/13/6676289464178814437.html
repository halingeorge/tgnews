<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/lucian-cerere-casatorie-cluj-video-326051.html"/>
    <meta property="og:site_name" content="Observator"/>
    <meta property="article:published_time" content="2019-11-18T13:26:00+00:00"/>
    <meta property="og:title" content="Lucian şi-a cerut iubita în căsătorie, pe un drum din Cluj. Când a văzut mesajul, fata a început să plângă (Video)"/>
    <meta property="og:description" content="Moment emoţionant pe drumul de la Gherla spre Dej, când un tânăr şi-a luat inima în dinţi şi i-a dat inelul de logodnă alesei inimii sale. Îngenunchiat, Lucian şi-a cerut iubita în căsătorie, iar ea a spus &quot;Da&quot;."/>
  </head>
  <body>
    <article>
      <h1>Lucian şi-a cerut iubita în căsătorie, pe un drum din Cluj. Când a văzut mesajul, fata a început să plângă (Video)</h1>
      <address><time datetime="2019-11-18T13:26:00+00:00">18 Nov 2019, 13:26</time> by <a rel="author">Veronica Micu</a></address>
      <p>
        <b>
          <b>Moment emoţionant pe drumul de la Gherla spre Dej, când un tânăr şi-a luat inima în dinţi şi i-a dat inelul de logodnă alesei inimii sale. Îngenunchiat, Lucian şi-a cerut iubita în căsătorie, iar ea a spus "Da".</b>
        </b>
      </p>
      <p>Anamaria, o tânără din Gherla, a avut parte de o cerere în căsătorie mai puțin obișnuită și total neașteptată. </p>
      <p>Dumincă pe la amiază, prietenul ei i-a spus că trebuie să meargă până la Dej, să-l ajute pe nașul ei cu o problemă. </p>
      <p>Pe drum, însă, Anamaria a fost depășită de o coloană de mașini, iar mesajul de pe acestea a facut-o să-i dea lacrimile. Fiecare maşină care îi depăşea purta pe spate un mesaj, care la final alcătuiau întrebarea "Vrei să fii soţia mea?".</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fmuresan.anamaria.58%2Fvideos%2F3216806191670155%2F&amp;show_text=0&amp;width=560" width="560" height="308" data-service="Facebook" scrolling="no"/>
      </figure>
      <p>Când mașinile s-au oprit, Lucian a îngenuncheat și i-a oferit tinerei un buchet de flori şi inelul de logodnă. Cei doi au fost aplaudaţi şi încurajaţi de prieteni, s-au sărutat şi şi-au promis iubire veşnică.</p>
    </article>
  </body>
</html>