<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/kyocera-vstopa-v-areno-inkjet-produkcijskega-tiska.html?RSS15ad017ad76f24550aee348d5be2f528"/>
    <meta property="og:site_name" content="Računalniške novice"/>
    <meta property="article:published_time" content="2019-11-18T13:24:00+00:00"/>
    <meta property="og:title" content="Kyocera vstopa v areno Inkjet produkcijskega tiska"/>
    <meta property="og:description" content="Kyocera je s predstavitvijo prvega produkcijskega inkjet tiskalnika TASKalfa Pro 15000c, napovedalo vstop na trg produkcijskega tiska."/>
  </head>
  <body>
    <article>
      <h1>Kyocera vstopa v areno Inkjet produkcijskega tiska</h1>
      <address>
        <time datetime="2019-11-18T13:24:00+00:00">18 Nov 2019, 13:24</time>
      </address>
      <p>
        <b>TASKalfa Pro 15000c je Kyocerin prvi, inovativen in vzdržljiv produkcijski inkjet tiskalnik.</b>
      </p>
      <p>Kyocera Document Solutions, eno od vodilnih podjetij na področju rešitev za upravljanje z dokumenti, je s predstavitvijo prvega produkcijskega inkjet tiskalnika TASKalfa Pro 15000c, napovedalo vstop na trg produkcijskega tiska. Ta razvoj je naslednji korak v diverzifikaciji podjetja Kyocera, ki temelji na bogatih izkušnjah pri razvoju tehnologije Inkjet tiskalniških glav.</p>
      <p>S svojim najnovejšim izdelkom Kyocera izkorišča dolgoletno tradicijo in strokovno znanje v tiskarski industriji, kjer je njihova ponudba tiskalnikov in večnamenskih naprav med najbolj cenjenimi na trgu, za selitev na področje produkcijskega tiska. Naprava ponuja zanesljivost z malo vzdrževanja, visoko učinkovitost in nizko porabo energije ter rešitve tiskanja velikih količin na ekonomičen način.</p>
      <p>»To je za Kyocero pomemben mejnik, s katerim prenašamo desetletja dolgih izkušenj na novo področje produkcijskega tiska. TASKalfa Pro 15000c je inovacija, ustvarjena z združenimi močmi naših zaupanja vrednih strokovnjakov po vsem svetu. Po zaslugi hitrosti tiskanja 150 strani na minuto in zanesljivostjo, ki Kyocero uvršča med vodilne ponudnike na trgu, ponuja nova TASKalfa Pro neprimerljiv povratek na vložena sredstva v podjetjih vseh velikosti,« je izjavil Marcel Ebbenhorst, vodja oddelka za produkcijski tisk v Marketinškem inovativnem centru korporacije Kyocera Document Solutions Europe.</p>
      <p>Četudi zadnji predstavljeni proizvod prestavlja Kyocero na novo področje, ohranja številne ključne lastnosti, ki so blagovno znamko naredile tako uspešno. Ena od teh je preprosto vzdrževanje naprave, saj jih, po zaslugi dejstva, da je v napravi majhno število gibljivih delov, kar zmanjšuje možnosti za okvare, uporabniki lahko v mnogih primerih enostavno sami zamenjajo, brez pomoči pooblaščenega serviserja. To zagotavlja zanesljivost vsem tistim podjetjem, ki od tiskarskih storitev zahtevajo dosledno kakovost tudi v primeru velikih količin izpisov.</p>
      <p>Poleg tega lahko TASKalfa Pro 15000c poveča produktivnost kateregakoli tiskarskega opravila s časom ogrevanja manj kot 120 sekund in časom do prvega izpisa 5,5 sekunde ali manj. Podjetja, ki si ne morejo privoščiti čakanja na tisk, tako pridobijo večjo časovno prilagodljivost. V kombinaciji s preprosto integracijo v obstoječe delovne tokove lahko naprava zagotovi, da uporabniki vedno najdejo način, kako ujeti tudi najzahtevnejše roke, ne da bi pri tem ogrožali kakovost, nadzor ali stroške.</p>
      <p>Vse to je naprava zmožna doseči ob skrbi za okoljsko trajnost, ki je v samem jedru Kyocerine filozofije. Naprava deluje s 6,3 KwH na teden (tipična poraba el. energije – TEC) in predstavlja eno od najbolj energetsko učinkovitih izdelkov te vrste na trgu. Usmerjena k čim večji optimizaciji porabe energije, TASKalfa Pro 15000c, poleg skrbi za minimalne stroške, ohranja osredotočenost Kyocere na zmanjšanje vplivov na okolje.</p>
      <p>»Za Kyocerin položaj v samem vrhu inovativnosti v tiskarski industriji, so zaslužne predvsem naše vrednote. Za TASKalfa Pro 15000c je bilo ključnega pomena, da je zgrajena na enakih osnovnih temeljih - kot izdelek, ki ponuja več kot samo kakovost. Odlikuje ga tudi zanesljivost in trajnost, zato predstavlja celovit paket vrednosti za naše stranke, » je dodal Ebbenhorst.</p>
      <p>»Podjetja se vedno bolj zavedajo potrebe po izboljšanju varnosti z izvajanjem tiskarskih storitev v hiši, zlasti v sektorjih, kot so bančništvo, zdravstvo, gospodarske javne službe in javne storitve. Prepoznali so tudi priložnost za povečanje vrednosti sporočil s personalizacijo, ki je edinstvena za to vrsto izdelkov. Tega dejstva  se v Kyoceri zelo dobro zavedamo. Zdaj je čas, da svojo izkušnjo prenesemo na novo področje, z izdelkom, ki je pripravljen prevzeti vodilno vlogo na trgu, "je zaključil Ebbenhorst.</p>
      <p>Kyocera si s svojo ponudbo izdelkov prizadeva zagotoviti optimizirane rešitve tiskanja za podjetja vseh velikosti. Uvedba TASKalfa Pro 15000c še dodatno širi portfelj. Tiskarjem in podjetjem z velikimi potrebami po tisku, daje priložnost, da optimizirajo svoje procese na učinkovit in zanesljiv način.</p>
      <p>Tehnični poudarki:</p>
      <ul>
        <li>Zasnovan za različne potrebe tiskanja: do 1 milijon A4 izpisov na mesec.</li>
        <li>Skalabilnost: modularna zasnova omogoča prilagajanje različnim potrebam uporabnikov, s prostorom za hrambo 14.310 listov.</li>
        <li>Hitrost: 150 A4 izpisov na minuto.</li>
        <li>Vedno pripravljen za tiskanje: samo 5,5 sekunde za prvi izpis.</li>
        <li>Vsestranskost: prilagodite svoje dokumente in možnosti dodelave, z uporabo papirja do 360g/m2.</li>
        <li>Optimizirano vzdrževanje: uporabniki lahko enostavno sami zamenjajo dele in tako odstranijo potrebo po rednih obiskih serviserjev.</li>
        <li>Majhen vpliv na okolje: Nizka povprečna poraba energije le 1,5 KwH za standardno konfiguracijo z več okoljskimi certifikati, kot so Energy Star, EPEAT, RoHS in EcoMark.</li>
      </ul>
      <p>Za več informacij obiščite <a href="http://www.xenon-forte.si/Re%C5%A1itve/Produkcijski-tisk">http://www.xenon-forte.si/Re%C5%A1itve/Produkcijski-tisk</a>.</p>
      <footer>Povezave: <a href="http://www.xenon-forte.si/">Xenon forte d.o.o.</a></footer>
    </article>
  </body>
</html>