<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davar1.co.il/200647/"/>
    <meta property="og:site_name" content="דבר העובדים בארץ ישראל"/>
    <meta property="article:published_time" content="2019-11-18T13:01:00+00:00"/>
    <meta property="og:title" content="ההרוג ה-81"/>
    <meta property="og:description" content="אחמד סאמר אבו עוואד (39), תושב סמוע, נפל ממבנה בגובה של כ-7 מטרים בשטח חקלאי הסמוך לקיבוץ. צוות מד&quot;א קבע את מותו | מדובר בהרוג ה-81 בתאונות עבודה מתחילת 2019, ובהשוואה ל-72 בפרק הזמן המקביל אשתקד"/>
  </head>
  <body>
    <article>
      <h6 class="kicker">תאונת עבודה</h6>
      <h1>ההרוג ה-81</h1>
      <h2>עובד נפל מגובה ונהרג בעת בניית מבנה חקלאי סמוך לקיבוץ שדות ים. <br/>אחמד סאמר אבו עוואד (39), תושב סמוע, נפל ממבנה בגובה של כ-7 מטרים בשטח חקלאי הסמוך לקיבוץ. צוות מד"א קבע את מותו | מדובר בהרוג ה-81 בתאונות עבודה מתחילת 2019, ובהשוואה ל-72 בפרק הזמן המקביל אשתקד</h2>
      <address><time datetime="2019-11-18T13:01:00+00:00">18 Nov 2019, 13:01</time> by <a rel="author">ניצן צבי כהן</a></address>
      <p>אחמד סאמר אבו עוואד מסמוע, בן 39, נהרג בשטח חקלאי סמוך לקיבוץ שדות ים, לאחר שנפל מגובה כ-7 מטרים בעת בניית מבנה חקלאי, ככל הנראה חממה. פראמדיק מד"א בן כוכבי, סיפר: "הגבר שכב מחוסר הכרה ללא דופק וללא נשימה, כשהוא סובל מחבלות בגופו. מיד התחלנו בביצוע פעולות החייאה מתקדמות שבסופן נאלצנו לקבוע את מותו". ההרוג הוא פלסטיני תושב השטחים. האירוע התרחש בסביבות השעה 10:30 בבוקר, המשטרה פתחה בחקירה.</p>
      <p>"מניין העובדים שנהרגו בתאונות עבודה מתחילת השנה מגיע היום למספר המחריד וחסר התקדים של 81 הרוגים, וזאת בהשוואה ל-72 בפרק הזמן המקביל אשתקד, וזאת שוב הפעם כתוצאה מסיבת המוות מס' 1 – נפילה מגובה" מסרה הדס תגרי, מנהלת הקבוצה למאבק בתאונות בניין ותעשייה. "מתמונות מסגרת תקרת החממה החשופה ניתן לשער במידה רבה של ביטחון שהתאונה התרחשה כתוצאה מעבודה בגובה ללא נקיטת אמצעי ההגנה הנדרשים מפני נפילה מגובה. אנו מקווים ודורשים שכניסתו לתפקיד לפני שבועיים של ראש מנהל הבטיחות התעסוקתית החדש, חזי שורצמן, תניע ללא דיחוי תוכנית חירום לאומית לשיפור מצב בטיחותם של העובדים"​.</p>
    </article>
  </body>
</html>