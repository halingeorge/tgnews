<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/2-copii-si-o-femeie-au-murit-intr-un-bloc-din-timisoara-dupa-o-dezinsectie-locatarii-au-fost-evacuati-de-urgenta-20095298"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T13:30:45+00:00"/>
    <meta property="og:title" content="2 copii și o femeie au murit într-un bloc din Timișoara după o dezinsecție. Locatarii au fost evacuați de urgență"/>
    <meta property="og:description" content="Blocul din care doi copii, de 9 zile, respectiv de 3 ani, și o femeie de 29 de ani au murit, din Timișoara a fost evacuat în totalitate. 14 oameni au fost"/>
  </head>
  <body>
    <article>
      <h1>2 copii și o femeie au murit într-un bloc din Timișoara după o dezinsecție. Locatarii au fost evacuați de urgență</h1>
      <address><time datetime="2019-11-18T13:30:45+00:00">18 Nov 2019, 13:30</time> by <a rel="author">Alice Zotta</a></address>
      <p>
        <b>Blocul din care doi copii, de 9 zile, respectiv de 3 ani, și o femeie de 29 de ani au murit, din Timișoara a fost evacuat în totalitate. 14 oameni au fost duși la spital pentru analize.</b>
      </p>
      <p>Potrivit ISU Timiș, în blocul respectiv, începând de vineri au avut loc trei decese, respectiv doi copii de 9 zile și 3 ani și un adult de 29 ani.</p>
      <p><i><b>“Există suspiciune unei cauze toxice. UPU SMURD a anunțat DSP și Poliția. Din partea ISU Timiș s-a deplasat echipajul CBRN pentru cercetare. La ora 14.00 a fost convocat Comitetul Județean pentru Situații de Urgență și s-a stabilit evacuarea întregului bloc (parter plus 4 etaje)”</b></i>, anunță ISU Timiș.</p>
      <p>De asemenea, 14 persoane au fost transportate la Unitatea de Primiri Urgențe pentru a li se recolta analize medicale, ca măsură preventivă.</p>
      <p>La fața locului echipajul CBRN din cadrul ISU Timiș face măsurători în toate apartamentele.</p>
      <p><i><b>“În urma ședinței Comitetului pentru Situații de Urgență s-au dispus următoarele măsuri: evacuarea/relocarea întregului imobil parter plus 4 etaje – 200 de apartamente; evaluarea medicală a tuturor persoanelor din imobil la cele 2 spitale din Timișoara; cazarea persoanelor in spatiile identificate la nivelul municipiului Timișoara; asigurarea apei potabile de către Consiliul Județean Timiș; centralizarea datelor referitoare la adresa Miorita 8, Timișoara din partea STS și UpU pentru a identifica eventuale alte persoane afectate; executarea primei cercetări CBRN cu echipajele ISU Timiș și ISU Bihor; executarea primei cercetări chimice la alte două locații identificate de IPJ Timiș; activarea grupei operative a ISU Timiș și deplasarea punctului de comanda mobil și organizarea unei conferințe de presă la ora 16:00, la locul desfășurării evenimentului</b></i>”, arată ISU Timiș.</p>
      <p>Doi copii și mama unuia dintre ei au murit la Timișoara, după ce au prezentat simptomele unei intoxicații. Alți 3 copii sunt internați la spital.</p>
      <p>Purtătorul de cuvânt al Spitalul de copii “Louis Țurcanu”, Mihai Gafencu, declarat pentru MEDIAFAX că doi copii aduși la spital au murit, sâmbătă și duminică. Alți 3 copii cu simptomele unei intoxicații sunt internați la spital. „Sigur este vorba despre o intoxicație, încercăm și noi să ne dăm seama de la ce”, spunea Gafencu.</p>
      <p>La rândul său, purtătorul de cuvânt al Ambulanței Timiș, Florin Crișan, a declarat că Ambulanța a fost chemată de mai multe ori la aceeași adresă, începând de vineri, la persoane care prezentau semnele unei intoxicații. Atunci, persoanele afectate au refuzat să fie duse la spital, iar mai târziu au chemat din nou Ambulanța pentru că se simțeau rău.</p>
      <p>Primele date arată că în blocul în care locuiau atât cei doi copii și mama unuia dintre ei, cât și cei 3 copii internați s-a făcut recent o deratizare. Câte o anchetă a fost declanșată de Inspectoratul de Poliție Județean Timiș și de DSP</p>
      <h3>Blocul din Timişoara a fost evacuat</h3>
      <p>Raed Arafat a declarat luni la Antena 3 că s-a activat Departamentul pentru Situații de Urgență și toți locatarii sunt transferați către UPU, cu două microbuze, pentru investigații de urgență.</p>
      <p>„La ora 12:40, am fost informați de către UPU SMURD referitor la o situație apărută la o adresă din Timișoara, str. Miorița nr. 10. Într-o perioada scurtă, începând de vineri 15.11.2019 au avut loc 3 decese. 2 copii (9 zile, 3 ani) și un adult (29 ani). Și încă 2 copii internați la spitalul de copii Louis Țurcanu. Există suspiciune unei cauze toxice.</p>
    </article>
  </body>
</html>