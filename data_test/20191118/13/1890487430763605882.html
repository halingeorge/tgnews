<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520385-kroky-bank-of-england-odrazeji-nejistotu-brexitu-i-globalnich-trhu/"/>
    <meta property="og:site_name" content="KurzyCZ"/>
    <meta property="article:published_time" content="2019-11-18T13:27:41+00:00"/>
    <meta property="og:title" content="Kroky Bank of England odrážejí nejistotu brexitu i globálních trhů"/>
    <meta property="og:description" content="Bank of England (BoE) na svém příštím „klíčovém“ zasedání v lednu 2020 s velkou pravděpodobností sníží IR o 25 bodů. Tato prognóza nezávisí na výsledku voleb, ačkoli v případě, že volební výsledky neumožní parlamentu decizivní rozhodování, bylo by snížení pravděpodobnější. Trh oceňuje šanci na snížení v lednu na 33 procent."/>
  </head>
  <body>
    <article>
      <h1>Kroky Bank of England odrážejí nejistotu brexitu i globálních trhů</h1>
      <address><time datetime="2019-11-18T13:27:41+00:00">18 Nov 2019, 13:27</time> by <a rel="author">Michal Dvořák</a></address>
      <p>Bank of England (BoE) na svém příštím „klíčovém“ zasedání v lednu <a href="https://www.kurzy.cz/finance/2020/">2020</a> s velkou pravděpodobností sníží IR o 25 bodů. Tato prognóza nezávisí na výsledku <a href="https://volby.kurzy.cz/">voleb</a>, ačkoli v případě, že volební výsledky neumožní parlamentu decizivní rozhodování, bylo by snížení pravděpodobnější. Trh oceňuje šanci na snížení v lednu na 33 procent.</p>
      <p>Participanti na trhu jsou „těsní“ v ocenění, zda dojde k dalšímu snížení sazeb v druhé polovině <a href="https://www.kurzy.cz/finance/2020/">roku 2020</a>, ale to není aktuálně příliš důležité.</p>
      <p>To, zda dojde k škrtu, záleží na typu <a href="https://www.kurzy.cz/brexit/">Brexitu</a> a zda dojde k trvalé obchodní dohodě mezi USA a Čínou před americkými prezidentskými <a href="https://volby.kurzy.cz/">volbami</a> v listopadu <a href="https://www.kurzy.cz/finance/2020/">2020</a> (50% pravděpodobnost, že k tomu dojde). Imperativ prezidentských <a href="https://volby.kurzy.cz/">voleb</a> v USA je patrně nynějším faktorem na trhu, když vnímání tohoto arbitrárního faktoru může být oslabeno dílčími problémy, které se jeví jako aktuální, nicméně výslednice všech snad zcela jasně vede k boji o prezidentský post.</p>
      <p>Vzhledem k vysoké nejistotě ohledně aproximace výsledku nadcházejících <a href="https://volby.kurzy.cz/">voleb</a> ve Velké Británii je těžké předjímat i vývoj monetární politiky. Jako dostatečně vypovídající může být UK jádrový CPI, když aktuální data YoY jsou 1,7 % a symetrický cíl BoE je 2,0 %.</p>
      <p>Shrnutí zasedání Bank of England:</p>
      <p>Pokud se globální růst nestabilizuje, nebo pokud zůstanou nejasné otázky <a href="https://volby.kurzy.cz/strany">stran</a> <a href="https://www.kurzy.cz/brexit/">Brexit</a> a setrvá nejistota, je možné, že měnová politika bude muset posílit očekávané oživení růstu <a href="https://www.kurzy.cz/makroekonomika/hdp/">HDP</a> a <a href="https://www.kurzy.cz/makroekonomika/inflace/">inflaci</a>,</p>
      <p>Pozitivní je, že existují první známky toho, že se Čína stabilizuje a údaje z USA byly také lepší, než se očekávalo, ale <a href="https://www.kurzy.cz/tema/evropa/">Evropa</a> stále bojuje o odražení, zejména v Německu, od pomyslného dna, přičemž mírný růst drží Francie a <a href="https://www.zajezdy.cz/spanelsko/">Španělsko</a>, kde ovšem znovu ožívají nacionalistické tendence, které mohou růst zbrzdit.</p>
      <p>Na druhé <a href="https://volby.kurzy.cz/strany">straně</a> růst <a href="https://www.kurzy.cz/makroekonomika/hdp/">HDP</a> ve třetím čtvrtletí byl +0,3 procenta q / q, mírně nižší než 0,4 procenta očekávání Bank of England. Soukromá spotřeba stále roste slušným tempem a růst reálných <a href="https://www.kurzy.cz/mzdy/">mezd</a> je solidní. Vývoj na <a href="https://www.kurzy.cz/cnb/ekonomika/prace-a-mzdy/">trhu práce</a>, navzdory nejistotě <a href="https://volby.kurzy.cz/strany">stran</a> <a href="https://www.kurzy.cz/brexit/">Brexit</a> a investičním propadům, <a href="https://rejstrik-firem.kurzy.cz/">firmy</a> i nadále najímají nové zaměstnance. Poslední dvě zprávy o vývoji <a href="https://prace.kurzy.cz/urad-prace/volna-mista/">pracovních míst</a> ukázaly klesající <a href="https://www.kurzy.cz/makroekonomika/nezamestnanost/">zaměstnanost</a> a měkké ukazatele naznačují, že tento trend může pokračovat. Pokud se negativní trend vývoje <a href="https://www.kurzy.cz/cnb/ekonomika/prace-a-mzdy/">trhu práce</a> potvrdí, je více než pravděpodobné, že BoE bude reagovat razantněji a IR budou na technické nule a nelze také vyloučit aktivaci QE.</p>
      <p><a href="https://volby.kurzy.cz/">Parlamentní volby</a>, respektive vývoj v otázce <a href="https://www.kurzy.cz/brexit/">Brexit</a> a čísla o <a href="https://www.kurzy.cz/makroekonomika/inflace/">inflaci</a> budou aktuálními drivery pro BoE, pokud nedojde k dalšímu zhoršení pracovního trhu.</p>
      <p> </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/490342-od-brexitu-k-bank-of-england/"/>
        <a href="https://www.kurzy.cz/zpravy/482181-rozbresk-pro-bank-of-england-je-tvrdy-brexit-neresitelnou-ulohou/"/>
        <a href="https://www.kurzy.cz/zpravy/482174-ranni-glosa-pro-bank-of-england-je-tvrdy-brexit-neresitelnou-ulohou/"/>
        <a href="https://www.kurzy.cz/zpravy/403888-bude-dnes-bank-of-england-preventivne-hasit-brexit-snizenim-uroku/"/>
        <a href="https://www.kurzy.cz/zpravy/nazory/A-V-T-24059/"/>
        <a href="https://www.kurzy.cz/zpravy/402776-bank-of-england-ucini-vsechny-potrebne-kroky-kvuli-brexitu/"/>
        <a href="https://www.kurzy.cz/zpravy/380948-brexit-bank-of-england-vyhodnocuje-mozne-dopady-vystoupeni-z-eu/"/>
        <a href="https://zpravy.kurzy.cz/184421-akcie-bank-of-england-poslala-britske-bankove-akcie-do-prudkych-ziskov/"/>
        <a href="https://www.kurzy.cz/zpravy/403340-evropske-banky-nesou-bremeno-nejistoty-brexitu/"/>
        <a href="https://www.kurzy.cz/zpravy/399758-bank-od-england-varuje-pred-brexitem/"/>
        <a href="https://www.kurzy.cz/zpravy/434577-riskne-bank-of-england-rust-sazeb/"/>
        <a href="https://www.kurzy.cz/zpravy/268226-bank-of-england-zachovala-urokove-sazby-a-program-kvantitativniho-uvolnovani-beze-zmen-9-6-2011/"/>
      </related>
    </article>
  </body>
</html>