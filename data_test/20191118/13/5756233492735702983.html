<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622150/%D8%B4%D8%A7%DB%8C%D8%B9%D9%87-%D8%B1%D9%88%D8%B2-%D8%B1%D9%82%D8%A7%D8%A8%D8%AA-%D9%87%D8%A7%DB%8C-%D9%84%DB%8C%DA%AF-%D8%A8%D8%B1%D8%AA%D8%B1-%D8%A8%D9%87-%D8%AA%D8%B9%D9%88%DB%8C%D9%82-%D9%85%DB%8C%E2%80%8C%D8%A7%D9%81%D8%AA%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T13:13:00+00:00"/>
    <meta property="og:title" content="شایعه روز؛ رقابت های لیگ برتر به تعویق می‌افتد؟"/>
    <meta property="og:description" content="باتوجه به لغو هفته ششم لیگ برتر والیبال، لغو پنج دیدار از هفته هفدهم لیگ برتر فوتسال و همچنین منتفی شدن برگزاری مسابقات قهرمانی وزنه برداری جوانان کشور، این احتمال وجود دارد که مسابقات هفته هفدهم لیگ برتر فوتبال هم برگزار نشود."/>
  </head>
  <body>
    <article>
      <h1>شایعه روز؛ رقابت های لیگ برتر به تعویق می‌افتد؟</h1>
      <address>
        <time datetime="2019-11-18T13:13:00+00:00">18 Nov 2019, 13:13</time>
      </address>
      <p>
        <i>باتوجه به لغو هفته ششم لیگ برتر والیبال، لغو پنج دیدار از هفته هفدهم لیگ برتر فوتسال و همچنین منتفی شدن برگزاری مسابقات قهرمانی وزنه برداری جوانان کشور، این احتمال وجود دارد که مسابقات هفته هفدهم لیگ برتر فوتبال هم برگزار نشود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>هفته یازدهم لیگ برتر فوتبال در حالی روز پنجشنبه آغاز می‌شود که در برگزاری مسابقات این هفته ابهاماتی ایجاد شده است. همچنین برخی رشته‌های ورزشی برگزاری رویداد‌های خود را متوقف کردند.</p>
      <p>تیم‌های فوتبال گل گهر سیرجان و ماشین سازی تبریز آغاز کننده هفته یازدهم لیگ برتر فوتبال هستند که طبق برنامه باید از ساعت ۱۵:۳۰ روز پنجشنبه این هفته در سیرجان به مصاف هم بروند.</p>
      <p>علاوه بر پنجشنبه، تقویم هفته یازدهم روی روز‌های جمعه، یکشنبه و دوشنبه هفته بعد هم تنظیم شده است، ولی برگزاری این مسابقات در ابهام قرار دارد.</p>
      <p>باتوجه به لغو هفته ششم لیگ برتر والیبال، لغو پنج دیدار از هفته هفدهم لیگ برتر فوتسال و همچنین منتفی شدن برگزاری مسابقات قهرمانی وزنه برداری جوانان کشور، این احتمال وجود دارد که مسابقات هفته هفدهم لیگ برتر فوتبال هم برگزار نشود.</p>
      <p>همچنین این احتمال وجود دارد که مرحله نیمه نهایی رقابت‌های لیگ برتر کشتی آزاد هم لغو شود.</p>
      <p>این در حالی است که درخواست برای عدم برگزاری مسابقه تیم‌های ذوب آهن با فولاد خوزستان در اصفهان ارائه شده است و شرایط میزبانی سیرجان برای بازی با ماشین سازی هم امروز مورد بررسی قرار می‌گیرد.</p>
    </article>
  </body>
</html>