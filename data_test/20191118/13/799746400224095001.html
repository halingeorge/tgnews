<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103171/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T13:34:13+00:00"/>
    <meta property="og:title" content="Німецька газета почала розслідування щодо свого власника через його зв’язки зі Штазі"/>
    <meta property="og:description" content="Німецька газета “Berliner Zeitung” була змушена почати розслідування щодо свого нового власника після того, як з’ясувалося, що він був інформатором східнонімецької таємної поліції Штазі."/>
  </head>
  <body>
    <article>
      <h1>Німецька газета почала розслідування щодо свого власника через його зв’язки зі Штазі</h1>
      <address>
        <time datetime="2019-11-18T13:34:13+00:00">18 Nov 2019, 13:34</time>
      </address>
      <p>Німецька газета "Berliner Zeitung" була змушена почати розслідування щодо свого нового власника після того, як з'ясувалося, що він був інформатором східнонімецької таємної поліції Штазі.</p>
      <p>Про це повідомляє "Європейська правда" з посиланням на <a href="https://www.theguardian.com/">The Guardian.</a></p>
      <p>Редакція лівоцентристської газети "Berliner Zeitung", заснованої в 1945 році, заявила, що Хольгер Фрідріх, який купив разом зі своєю дружиною  цього року купив видання, пообіцяв журналістам "повну підтримку і співпрацю".</p>
      <p>У Штазі працювали понад 90 000 постійних співробітників  і 174 000 інформаторів, або IM, чия роль полягала в тому, щоб шпигувати за друзями, родиною та колегами по роботі і повідомляти інформацію призначеним кураторам.</p>
      <p>Згідно з документами з архіву Штазі, опублікованими німецьким виданням Welt am Sonntag, Фрідріх був інформатором під кодовим ім'ям "Пітер Бернштейн".</p>
      <p>Він надавав інформацію про своїх товаришів-солдатів, з якими він працював під час військової служби в збройних силах. Документи свідчать про те, що він представив низку вкрай компрометуючих повідомлень про своїх колег.</p>
    </article>
  </body>
</html>