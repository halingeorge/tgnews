<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204587-amerikanske-posolstvo-kontrolyuvalo-nabu-lucenko"/>
    <meta property="og:site_name" content="Mind UA"/>
    <meta property="article:published_time" content="2019-11-18T13:10:00+00:00"/>
    <meta property="og:title" content="Американське посольство контролювало НАБУ – Луценко"/>
    <meta property="og:description" content="Також Луценко зазначив, що ексамбасадорка США Марі Йованович намагалася контролювати правоохоронну систему України"/>
  </head>
  <body>
    <article>
      <h1>Американське посольство контролювало НАБУ – Луценко</h1>
      <h2>Також Луценко зазначив, що ексамбасадорка США Марі Йованович намагалася контролювати правоохоронну систему України</h2>
      <address>
        <time datetime="2019-11-18T13:10:00+00:00">18 Nov 2019, 13:10</time>
      </address>
      <p>Ексгенпрокурор Юрій Луцеко заявив, що американське посольство хотіло контролювати Генеральну прокуратуру (ГПУ) так само, як воно контролювало діяльність НАБУ. Про це він розповів у <a href="https://www.pravda.com.ua/articles/2019/11/18/7232239/">інтерв'ю</a> Українській правді.</p>
      <p>За словами Луценко, американське посольство отримало від працівника НАБУ наперед інформацію про те, кому будуть висувати підозру.</p>
      <p>«Я не хочу більше говорити. Я ніколи цього голосно не говорив, бо вважав, що це на радість Кремлю – повідомляти, що американське посольство старається встановити тотальний контроль над правоохоронною системою України», – зазначив ексгенпрокурор.</p>
      <p>Також він зазначив, що ексамбасадорка США в Україні Марі Йованович намагалася контролювати правоохоронну систему України.</p>
      <p>«У рамках офіційної справи Служби безпеки (СБУ), згідно наданого українським судом рішення, ми встановили, що працівники Національного антикорупційного бюро (НАБУ) офіційно зливають процесуальну документацію в американське посольство. Вони передають їм підозри, інформацію про слідчі дії, довідки про кримінальні провадження, включаючи Burisma», – повідомив Луценко.</p>
      <p>Нещодавно колишній генеральний прокурор України Юрій Луценко <a href="https://mind.ua/news/20203077-lucenko-rozpoviv-navishcho-zustrichavsya-iz-dzhuliani">розкрив  деталі своїх зустрічей</a> з особистим адвокатом президента США Дональда Трампа Рудольфом Джуліані. </p>
      <p>Нагадаємо: колишня амбасадорка США в Україні Марі Йованович дала свідчення перед Комітетом з розвідки палати представників Конгресу США і розповіла, що<a href="https://mind.ua/news/20204097-eks-posol-ssha-mari-jovanovich-dzhuliani-vtruchavsya-u-spravi-ukrayini"> Джуліані був зацікавлений</a> в розслідуванні проти Хантера Байдена і Burisma, щоб знайти інформацію, яка може вплинути на президентську гонку в 2020 році. </p>
      <related>
        <h4>Також читайте</h4>
        <a href="https://mind.ua/news/20204581-v-huawei-ne-nadto-visoko-ocinili-namiri-ssha-dozvoliti-svoyim-firmam-spivpracyuvati-z-kompanieyu"/>
        <a href="https://mind.ua/news/20204580-pekin-movchki-diversifikue-svoyi-rezervi-shchob-zmenshiti-zalezhnist-vid-dolara-analitiki"/>
        <a href="https://mind.ua/news/20204579-dbr-napravilo-do-genprokuraturi-proekt-povidomlennya-pro-pidozru-poroshenku"/>
      </related>
    </article>
  </body>
</html>