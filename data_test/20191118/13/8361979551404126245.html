<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/u-vinnickiy-oblasti-p-yaniy-traktorist-najihav-na-zhinku-novini-ukrajini-50054193.html"/>
    <meta property="og:site_name" content="НВ"/>
    <meta property="article:published_time" content="2019-11-18T13:40:00+00:00"/>
    <meta property="og:title" content="У Вінницькій області зі стріляниною затримали п’яного тракториста, який наїхав на жінку"/>
    <meta property="og:description" content="Поліцейські застосували зброю для затримання нетверезого водія трактора, який збив жінку на велосипеді у селі Сьомаки Вінницької області."/>
  </head>
  <body>
    <article>
      <h1>У Вінницькій області зі стріляниною затримали п’яного тракториста, який наїхав на жінку</h1>
      <h2>Поліцейські застосували зброю для затримання нетверезого водія трактора, який збив жінку на велосипеді у селі Сьомаки Вінницької області.</h2>
      <address>
        <time datetime="2019-11-18T13:40:00+00:00">18 Nov 2019, 13:40</time>
      </address>
      <p>Про це <a href="https://vn.npu.gov.ua/news/dtp/policzejski-zastosuvali-zbroyu-shhob-zupiniti-netverezogo-vodiya-traktora-yakij-najixav-na-zhinku/">повідомили </a>в обласному управлінні поліції.</p>
      <p>«60-річний тракторист завів трактор та почав тікати в поле. Один з працівників поліції заліз на плуг та намагався дістатися кабіни, але водій зіштовхнув поліцейського з транспортного засобу», — йдеться в заяві.</p>
      <p>За наявною інформацією, поліцейський кілька разів вистрілив по колесах трактора, проте це не зупинило водія.</p>
      <p>Читайте також:<br/><a href="https://nv.ua/ukr/kyiv/na-trasi-kijiv-odesa-avtomobil-zbiv-vodiya-avtobusa-novini-ukrajini-50050584.html">&amp;nbspУ Київській області машина збила водія автобуса, який перебігав трасу через відірване колесо</a></p>
      <p>Урешті-решт тракториста затримали через кілька годин біля магазину у селі Чернятинці. З’ясувалось, що трактор застряг у багнюці у лісосмузі. У результаті чоловік прийшов додому, сів за кермо свого мікроавтобуса та поїхав у магазин.</p>
      <p>За даними поліції, місцева жителька у результаті наїзду отримала незначні ушкодження.</p>
      <p>Трактористу загрожує до двох років позбавлення волі за опір працівникові правоохоронного органу та порушення правил безпеки дорожнього руху.</p>
    </article>
  </body>
</html>