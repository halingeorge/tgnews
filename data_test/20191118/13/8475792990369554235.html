<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/norrbotten/telias-mobila-nat-ligger-nere-i-kirunaomradet"/>
    <meta property="og:site_name" content="SVT Nyheter"/>
    <meta property="article:published_time" content="2019-11-18T13:18:44+00:00"/>
    <meta property="og:title" content="Telias mobila nät ligger nere i Kirunaområdet"/>
    <meta property="og:description" content="Mobila nätet ligger nere i trakterna kring Vittangi i Kiruna kommun och även det fasta nätet ska ha problem enligt Trafikredaktionen P4 Norrbotten."/>
  </head>
  <body>
    <article>
      <h1>Telias mobila nät ligger nere i Kirunaområdet</h1>
      <address><time datetime="2019-11-18T13:18:44+00:00">18 Nov 2019, 13:18</time> by <a rel="author">Elisabeth Lång</a></address>
      <p>
        <b>Mobila nätet ligger nere i trakterna kring Vittangi i Kiruna kommun och även det fasta nätet ska ha problem enligt Trafikredaktionen P4 Norrbotten.</b>
      </p>
      <p>Anders Fors i Lannavaara är med i brandvärnet och de som bor i byn uppmanas söka upp honom vid behov av hjälp.</p>
      <p>– Eftersom jag är med i brandvärnet har jag brandbilen hemma och därför kan jag alltid nå SOS.</p>
      <p>Han berättar att detsamma gäller i Övre Soppero där hans kollega Bertil Blind bor. Vidare att det finns folk att nå på brandstationerna i Kuttainen och i Karesuando. Detsamma gäller i Svappavaara och Vittangi.</p>
      <h3>Bakgrunden till problemet</h3>
      <p>– Det är en kabel som gått av i samband med ett grävarbete. Samma kabel har varit av tidigare i veckan och det är beklagligt att det drabbar kunderna, säger Inger Guntherberg vid Telias pressavdelning.</p>
      <p>Hon säger att arbetet med att återställa kabel beräknas vara klart 16.00.</p>
      <p>– Om det uppstår ett krisläge kan behövande ta ut sitt simkort ur mobilen och ringa räddningstjänsten då samtalet styrs över till ett annat nät. Det är också kommunens ansvar att ställa ut räddningsfordon som medborgarna kan nå.</p>
    </article>
  </body>
</html>