<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/jandarmanin-yakaladigi-3-hirsizlik-zanlisindan-2si-tutuklandi-h697358.html"/>
    <meta property="og:site_name" content="61 SAAT"/>
    <meta property="article:published_time" content="2019-11-18T13:45:48+00:00"/>
    <meta property="og:title" content="Jandarmanın yakaladığı 3 hırsızlık zanlısından 2'si tutuklandı"/>
    <meta property="og:description" content="KASTAMONU (AA) - Kastamonu, Trabzon ve Sinop'ta hırsızlık yaptıkları iddiasıyla gözaltına alınan 3 şüpheliden 2'si tutuklandı. Alınan bilgiye göre, Kastamonu merkez, Küre ve Taşköprü ilçelerinde taş ocakları ve inşaat şantiyelerinden..."/>
  </head>
  <body>
    <article>
      <h1>Jandarmanın yakaladığı 3 hırsızlık zanlısından 2'si tutuklandı</h1>
      <h2>KASTAMONU (AA) - Kastamonu, Trabzon ve Sinop'ta hırsızlık yaptıkları iddiasıyla gözaltına alınan 3 şüpheliden 2'si tutuklandı. Alınan bilgiye göre, Kastamonu merkez, Küre ve Taşköprü ilçelerinde taş ocakları ve inşaat şantiyelerinden...</h2>
      <address>
        <time datetime="2019-11-18T13:45:48+00:00">18 Nov 2019, 13:45</time>
      </address>
      <p><b>KASTAMONU</b> (AA) - Kastamonu, Trabzon ve Sinop'ta hırsızlık yaptıkları iddiasıyla gözaltına alınan 3 şüpheliden 2'si tutuklandı.</p>
      <p>Alınan bilgiye göre, Kastamonu merkez, Küre ve Taşköprü ilçelerinde taş ocakları ve inşaat şantiyelerinden hırsızlık olaylarıyla ilgili Kastamonu İl <b>Jandarma</b> Komutanlığı tarafından çalışma başlatıldı.</p>
      <p>Jandarma ekipleri, daha önce hırsızlık yapılan yerlerde çalıştığı belirlenen üç kişinin Trabzon'dan kiraladıkları bir araçla Trabzon, Sinop ve Kastamonu'da enerji ve nakil kablosu hırsızlıkları yaptıkları bilgisine ulaştı.</p>
      <p>Kastamonu İl Jandarma Komutanlığı ekipleri takip sonucu A.K, M.C. ve M.K.A'yı Sinop'un Ayancık ilçesinde gözaltına aldı.</p>
      <p>Jandarmadaki işlemlerin ardından adliyeye sevk edilen A.K. ve M.K.A. çıkarıldıkları mahkemece tutuklandı, M.C. adli kontrol şartıyla serbest bırakıldı.</p>
      <p>Öte yandan şüphelilerin 3 şantiyeden çaldığı iddia edilen bin 55 kilogram bakırı 28 bin 485 liraya hurdacılara sattığı öne sürüldü.</p>
    </article>
  </body>
</html>