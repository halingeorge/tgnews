<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/18/mi-koze-a-hibrid-felhonek-a-hosszukardvivashoz-x"/>
    <meta property="og:site_name" content="infostart"/>
    <meta property="article:published_time" content="2019-11-18T13:29:02+00:00"/>
    <meta property="og:title" content="Mi köze a hibrid felhőnek a hosszúkardvíváshoz? (x)"/>
    <meta property="og:description" content="Az ITSH a kollégákkal együtt dolgozik az összképen."/>
  </head>
  <body>
    <article>
      <h1>Mi köze a hibrid felhőnek a hosszúkardvíváshoz? (x)</h1>
      <address><time datetime="2019-11-18T13:29:02+00:00">18 Nov 2019, 13:29</time> by <a rel="author">Támogatott tartalom</a></address>
      <h3>Az ITSH a kollégákkal együtt dolgozik az összképen.</h3>
      <p>A hibrid felhőben és a hosszúkardvívásban közös egy igazán sokszínű egyéniség, akinél a két terület nem csak remekül kiegészíti, hanem erősíti is egymást. Benedek Bence az IT Services Hungary kampányában óriásplakáton és rövidfilmben meséli el, hogyan lehetséges ez.</p>
      <p>
        <b>Miért jelentkeztél a kampányra?</b>
      </p>
      <p>Az egyik fő hajtóerő a kíváncsiság volt: roppantul érdekelt, hogyan zajlik egy ilyen kampány, korábban soha nem vettem részt ilyesmiben. Alapvetően befelé forduló személyiség vagyok, így igazi kihívásként éltem meg, hogy a komfortzónámból kilépve a saját arcommal képviseljem a céget.</p>
      <p>
        <b>Hogyan zajlott a közös rajzolás és a filmforgatás?</b>
      </p>
      <p>A kampány címével összhangban valóban együtt dolgoztunk az összképen. Érdekes volt látni, ahogy a rajzon megelevenedik a munkahelyi és a magánéletem. A grafikus remekül megrajzolta például a hibrid felhőt, amivel dolgozom. A videóforgatás ezután könnyen ment: a rajzolás során már kialakult a fejemben egy vezérfonal. Kíváncsian várom az óriásplakátot, hiszen nem minden nap készíthetek közös szelfit saját magammal.</p>
      <figure>
        <iframe src="https://www.youtube.com/embed/w55GI58auxs" width="560" height="315" data-service="Youtube" scrolling="no"/>
      </figure>
      <p>
        <b>Mit árul el a rajz az ITSH-ról és a munkádról?</b>
      </p>
      <p>Ahogy a rajz is mutatja, azért szeretek itt dolgozni, mert a fejlett vállalati kultúra egyszerre támogatja a szakmai és személyes fejlődésemet is. Nemzetközi hátterének és szerepének köszönhetően az ITSH stabil munkahely, ahol több mint 4000-en dolgozunk. Lényeges, hogy céges szinten nem részfeladatokat végzünk, hanem komplex projekteket és izgalmas feladatokat valósítunk meg.</p>
      <p>Nálunk mindenki az ambíciói szerint kereshet új kihívásokat vagy területeket a cégen belül, amihez jelentős segítséget kapunk. Számomra például nagyon fontos, hogy számos tréninglehetőség közül választhatok, és minden kérdést meg tudok beszélni a vezetőimmel.</p>
      <p>
        <b>És végül, hogy fér össze a vívás és a felhő?</b>
      </p>
      <p>Számomra nagyon fontos, hogy a szenvedélyemben, a történelmi kardvívásban is kiteljesedhessek. Tavaly válogatott vívó lettem, és ez elég sok edzést követel. Az ITSH abban segített, hogy szinte teljes munkaidőben otthonról dolgozhatok. A munkában szerzett tapasztalatomat pedig kamatoztatni tudom a versenyzésben, amit ezután visszaforgatok a szakmámba.</p>
      <p>
        <b>Kíváncsi vagy a többi szereplőre is? Nézd meg a videókat <a href="http://gdehu.hit.gemius.pl/hitredir/id=olVAt.sFK90yWAeUXjT4mMPafXU_IG7ALJ2QihP7Kp7.y7/fastid=eymnkuhnklkfuumesnjuqruqumns/stparam=omclgmmpzu/nc=0/gdpr=0/gdpr_consent=/url=https://www.it-services.hu/osszkep/?utm_source=Infostart_CoverpageArticlepage&amp;utm_medium=prcikk&amp;utm_content=pr_cikk&amp;utm_campaign=ITSH_Osz_1911">itt!</a></b>
      </p>
      <p>
        <b>(x)</b>
      </p>
      <figure>
        <img src="https://gdehu.hit.gemius.pl/_[TIMESTAMP]/redot.gif?id=olVAt.sFK90yWAeUXjT4mMPafXU_IG7ALJ2QihP7Kp7.y7/fastid=dyhwaqlbfvupjymzsntuskaxwmog/stparam=kjgrixenfk/nc=0/gdpr=0/gdpr_consent="/>
      </figure>
    </article>
  </body>
</html>