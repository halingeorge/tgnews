<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/sluchatka-airpods-pro-se-dockala-nove-aktualizace-2b588/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-18T13:00:26+00:00"/>
    <meta property="og:title" content="Sluchátka AirPods Pro se dočkala nové aktualizace 2B588"/>
    <meta property="og:description" content="Společnost Apple právě nyní vydala novou aktualizaci pro nedávno představená bezdrátová sluchátka AirPods Pro. Nový instalační balíček nese označení 2B588 a je doporučena všem majitelům bezdrátových sluchátek.  AirPods Pro se aktualizují automaticky O tom, co je součástí nového instalačního balíčku, v současné chvíli moc nevíme. Podle prvních reakcí se ale zdá, že společnost Apple zapracovala […]"/>
  </head>
  <body>
    <article>
      <h1>Sluchátka AirPods Pro se dočkala nové aktualizace 2B588</h1>
      <address><time datetime="2019-11-18T13:00:26+00:00">18 Nov 2019, 13:00</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Společnost Apple právě nyní vydala novou aktualizaci pro nedávno představená bezdrátová sluchátka AirPods Pro. Nový instalační balíček nese označení 2B588 a je doporučena všem majitelům bezdrátových sluchátek. </p>
      <h3>AirPods Pro se aktualizují automaticky</h3>
      <p>O tom, co je součástí nového instalačního balíčku, v současné chvíli moc nevíme. Podle prvních reakcí se ale zdá, že společnost Apple zapracovala na připojení sluchátek k telefonu. Nyní je tak připojení rychlejší a spolehlivější. Dále prý Apple vyřešil další malé problémy spjaté se zvukem sluchátek. </p>
      <figure>
        <img src="https://dotekomanie.cz/wp-content/uploads/2019/10/airpods_pro_case0-1820x1213x.jpg"/>
      </figure>
      <p>Instalační balíček se nainstaluje automaticky po připojení AirPods Pro k vašemu iPhonu nebo iPadu. Nutno podotknout, že aktualizace nemusí být ještě všem přístupná. Chcete-li zjistit, zda je aktualizace k dispozici, postupujte takto:</p>
      <ul>
        <li>Spusťte aplikaci Nastavení ve vašem iOS nebo iPadOS zařízení.</li>
        <li>Klepněte na kategorii Obecné.</li>
        <li>Klepněte na O zařízení.</li>
        <li>Přejděte dolů na AirPods Pro a klepněte na text. </li>
        <li>Číslo firmwaru je uvedeno v části „Verze firmwaru“. Pokud vidíte 2B588, máte nainstalovanou nejnovější verzi. </li>
      </ul>
      <p>Neexistuje žádný jiný způsob, jak manuálně nainstalovat novou aktualizaci pro AirPods Pro. Pokud tedy patříte mezi majitele těchto sluchátek, budete muset být trpěliví. </p>
      <footer>Zdroj: <a href="https://www.macrumors.com/2019/11/14/airpods-pro-firmware-update/#735b9/">macrumors.com</a></footer>
    </article>
  </body>
</html>