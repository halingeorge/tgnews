<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/fatalnata-marianna-izmami-kup-varnenski-predpriemachi-s-dolna-skhema-za-khilyadi_news710000.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T13:36:00+00:00"/>
    <meta property="og:title" content="Фаталната Марианна измами куп варненски предприемачи с долна схема за хиляди"/>
    <meta property="og:description" content="Жената, действала в комбина с бизнеспартньора й Свилен Р., но шашмата им бе разкрита"/>
  </head>
  <body>
    <article>
      <h1>Фаталната Марианна измами куп варненски предприемачи с долна схема за хиляди</h1>
      <h2>Жената, действала в комбина с бизнеспартньора й Свилен Р., но шашмата им бе разкрита</h2>
      <address>
        <time datetime="2019-11-18T13:36:00+00:00">18 Nov 2019, 13:36</time>
      </address>
      <p>https://blitz.bg/obshtestvo/fatalnata-marianna-izmami-kup-varnenski-predpriemachi-s-dolna-skhema-za-khilyadi_news710000.html Blitz.bg</p>
      <figure>
        <img src="https://static.blitz.bg/documents/thumbnails/730/201708/1502368021-business-woman-opening-door-1997286-960-720.jpg"/>
        <figcaption>Снимката е илюстративна</figcaption>
      </figure>
      <p><b>Бизнеспартньорите Марианна К. и Свилен Р. са предадени на съд с обвинителен акт на Районната прокуратура във Варна за измама в големи размери на строителни предприемачи от Варна, извършена в съучастие. Причинената имотна вреда на тримата измамени е в размер на 75 400 лева. Това съобщиха от Апелативна прокуратура – Варна</b><br/><br/>Подсъдимите се запознали чрез варненска адвокатка. 53-годишната Марианна търсела контакти с варненски бизнесмени, на които да помогне да се доберат до усвояване на еврофондове чрез свои познанства в София. <br/><br/><a href="https://blitz.bg/kriminalni/prestplenie/takava-afera-dosega-v-petrich-ne-e-imalo-fatalna-dama-uzhili-pone-8-mestni-bogatashi_news704165.html"><b>Такава афера досега в Петрич не е имало! Фатална дама ужили поне 8 местни богаташи</b></a><br/><br/>Подсъдимата афиширала свои „връзки“ с фонд „Земеделие“, с ИАРА, с църквата. Регистриран бил консорциум, като за негов управител бил избран 63-годишния Свилен Р. <br/><br/>За функционирането на сдружението трябвало да бъдат внесени средства и така тримата варненски бизнесмени внесли различни суми по сметката на консорциума. Общата сума била 75 400 лева, като част от парите били дадени на ръка. <br/><br/><a href="https://blitz.bg/obshtestvo/regioni/skandalni-razkritiya-za-fatalnata-desi-pobrkala-petrich-i-uzhilila-kup-bogatashi_news704582.html"><b>Скандални разкрития за фаталната Деси, ужилила куп богаташи в Петрич</b></a><br/><br/>В периода на измамата – от 28 февруари до 15 юни 2016 г., включително и пред свидетелка по делото, Свилен Р. теглел пари от сметката на консорциума, които предавал директно или чрез хора на подсъдимата Марианна. <br/><br/>Средствата, вложени от предприемачите, били усвоени изцяло от двамата подсъдими по неустановен по делото начин. <br/><br/>Измамата е извършена като продължавано деяние и в съучастие. <br/><br/>Подсъдимата Марианна К. има предходна съдимост за измами, идентични с тази, за която сега е предадена на съд. Свилен Р. е осъждан, но реабилитиран. <br/><br/>Причина за извършване на деянието по член 210 от НК е стремеж към облагодетелстване по престъпен начин, като за Марианна К. това е станало утвърдено престъпно поведение. Причинените от измамата щети не са възстановени. <br/><br/>Предстои делото срещу двамата да бъде насрочено за разглеждане във Варненския районен съд. <br/><br/><b>ОЧАКВАЙТЕ ПОДРОБНОСТИ В БЛИЦ!</b><br/> </p>
    </article>
  </body>
</html>