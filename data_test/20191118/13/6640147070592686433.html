<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/psa-meno-emissioni-dagli-impianti-produttivi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T13:50:00+00:00"/>
    <meta property="og:title" content="PSA, meno emissioni dagli impianti produttivi | MotorLabs"/>
    <meta property="og:description" content="Il gruppo francese vuole ridurre le emissioni inquinanti migliorando l'efficienza dei propri impianti produttivi"/>
  </head>
  <body>
    <article>
      <h1>PSA, meno emissioni dagli impianti produttivi | MotorLabs</h1>
      <address>
        <time datetime="2019-11-18T13:50:00+00:00">18 Nov 2019, 13:50</time>
      </address>
      <p>La lotta all’<b>inquinamento atmosferico</b> è uno dei maggiori temi della mobilità moderna. Le grandi case costruttrici investono ogni anno sempre maggiori risorse affinché le loro automobili rispettino gli stringenti limiti voluti da istituzioni nazionali e sovranazionali.</p>
      <p>In questa direzione, l’<b>Unione Europea</b> ha stabilito che entro il <b>2021</b> ogni gruppo automobilistico dovrà rispettare il limite di <b>95 g/km di CO2</b> per veicolo: un’imposizione che ha costretto la maggior parte dei marchi a correre ai ripari, sviluppando nuove soluzioni per una mobilità più sostenibile.</p>
      <figure>
        <img src="https://www.tomshw.it/images/images/2019/11/peugeot-psa-63597.768x432.jpg"/>
        <figcaption>HyperFocal: 0</figcaption>
      </figure>
      <p><b>PSA</b>, tra i maggiori produttori europei di automobili, e di recente autore di una fusione alla pari con l’italiana FCA, ha deciso di combattere le emissioni inquinanti non solo attraverso vetture più pulite, ma migliorando anche la qualità dei propri stabilimenti produttivi, rendendoli più efficienti.</p>
      <h3>Meno 20% di emissioni entro il 2034</h3>
      <p>L’impegno del gruppo francese è a lungo termine: entro il <b>2034</b> è stato annunciato un taglio del <b>20%</b> sulle emissioni di sostanze inquinanti collegate al processo produttivo. La riduzione dei gas serra riguarderà non solo le attività legate alle automobili, ma anche verso i <b>mezzi commerciali</b>, nel valore del <b>37%</b> a chilometro per veicolo entro il <b>2024</b>. Questo valore riguarda l’intera vita della vettura: dalla produzione, all’utilizzo fino allo smaltimento.</p>
      <figure>
        <img src="https://www.tomshw.it/images/images/2019/11/peugeot-psa-63596.768x432.jpg"/>
      </figure>
      <p>Come conseguenza del suo ambizioso progetto di riduzione dell’inquinamento atmosferico, il gruppo PSA ha ottenuto la certificazione <b>SBTi</b> del comitato direttivo <b>Science Based Target initiative</b>: progetto sostenuto da associazioni ambientaliste che premiano la buona volontà delle aziende private nella lotta al riscaldamento globale.</p>
    </article>
  </body>
</html>