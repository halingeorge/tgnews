<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/focuri-de-arma-in-arges-politistii-au-fost-atacati-de-un-barbat-cu-probleme-psihice-si-au-ripostat-20095277"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T13:06:12+00:00"/>
    <meta property="og:title" content="Focuri de armă în Argeș. Polițiștii au fost atacați de un bărbat cu probleme psihice și au ripostat"/>
    <meta property="og:description" content="S-au tras focuri de armă, luni, într-o comună din Argeș. Polițiștii aflați în misiune au fost atacați de un bărbat cu probleme psihice. Oamenii legii au"/>
  </head>
  <body>
    <article>
      <h1>Focuri de armă în Argeș. Polițiștii au fost atacați de un bărbat cu probleme psihice și au ripostat</h1>
      <address><time datetime="2019-11-18T13:06:12+00:00">18 Nov 2019, 13:06</time> by <a rel="author">Maya Radu</a></address>
      <p>
        <b>S-au tras focuri de armă, luni, într-o comună din Argeș. Polițiștii aflați în misiune au fost atacați de un bărbat cu probleme psihice. Oamenii legii au făcut uz de armamentul din dotare. (VEZI ȘI: <a href="https://www.cancan.ro/urmarire-cu-focuri-de-arma-in-prahova-un-sofer-a-refuzat-sa-opreasca-la-semnalul-politistilor-20088888">URMĂRIRE CU FOCURI DE ARMĂ ÎN PRAHOVA)</a></b>
      </p>
      <p>Polițiștii Secției de Poliție Rurală Leordeni au intervenit în localitatea Teiu, pentru identificarea și imobilizarea unui bărbat de 37 de ani, cunoscut cu probleme de natură psihică, care s-ar fi manifestat violent față de alte persoane.</p>
      <h3>Preluat de SMURD</h3>
      <p>Bărbatul în cauză nu s-a supus somațiilor, a încercat să fugă și să se opună imobilizării, manifestându-se agresiv față de polițiști, pentru prinderea și imobilizarea acestuia fiind efectuat uz de armă.</p>
      <p>Cu ocazia imobilizării, a fost efectuat uz de armă asupra bărbatului, ca urmare a faptului că acesta a încercat să folosească împotriva polițiștilor obiecte tăietor-înțepătoare pe care le avea asupra sa, au precizat reprezentanții Poliției. <b>(CITEȘTE AICI: <a href="https://www.cancan.ro/doi-politisti-din-iasi-agresati-in-timpul-unei-interventii-unul-a-fost-lovit-cu-o-piatra-in-cap-20093901">DOI POLIȚIȘTI DIN IAȘI, AGRESAȚI ÎN TIMPUL UNEI INTERVENȚII. UNUL A FOST LOVIT CU O PIATRĂ ÎN CAP)</a></b></p>
      <p>Un echipaj SMURD a fost solicitat la fața locului. Bărbatul a primit îngrijiri și primul ajutor și va fi transportat la spital. Acesta era stabil și conștient.</p>
    </article>
  </body>
</html>