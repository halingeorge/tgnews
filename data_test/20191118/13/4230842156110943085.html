<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191118-gazprom-ofitsijno-zaproponuvav-naftogazu-prodovzhyty-dogovir-na-tranzyt-gazu-umova/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T13:30:35+00:00"/>
    <meta property="og:title" content="Газпром офіційно запропонував Нафтогазу продовжити договір на транзит газу – умова"/>
    <meta property="og:description" content="Газпром надіслав Нафтогазу офіційну пропозицію укласти контракт на транзит російського газу до Європи через газотранспортну систему України на один рік або продовжити чинні договори."/>
  </head>
  <body>
    <article>
      <h1>Газпром офіційно запропонував Нафтогазу продовжити договір на транзит газу – умова</h1>
      <address>
        <time datetime="2019-11-18T13:30:35+00:00">18 Nov 2019, 13:30</time>
      </address>
      <p>Газпром надіслав Нафтогазу офіційну пропозицію укласти контракт на транзит російського газу до Європи через газотранспортну систему України на один рік або продовжити чинні договори.</p>
      <p>У Газпромі заявили, що продовження з Нафтогазом чинного контракту на транзит або укладання нового договору можливо, якщо українська сторона відмовиться від усіх претензій у міжнародних арбітражах.</p>
      <p>Відповідна офіційна пропозиція Газпрому була надіслана Нафтогазу.</p>
      <blockquote>– Копії офіційної пропозиції направлено міністру енергетики та захисту довкілля України Олексію Оржелю та заступнику голови Єврокомісії (та представнику ЄС на тристоронніх переговорах про транзит газу — <b>Ред.</b>) Марошу Шефчовичу, — йдеться у повідомленні Газпрому.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191115-zelenskyj-pidpysav-zakon-pro-anbandling-naftogazu/">Зеленський підписав закон про анбандлінг Нафтогазу</a>
      </p>
      <p>У Газпромі додали, що очікують на відповідь України щодо закупівлі російського газу у Газпрому напряму з 2020 року.</p>
      <p>Проте виконавчий директор Нафтогазу Юрій Вітренко заявив, що компанія поки не отримала офіційну пропозицію від російського Газпрому.</p>
      <p>Нагадаємо, що Україна на переговорах про транзит газу намагається укласти з РФ довгостроковий контракт на <a href="https://fakty.com.ua/ua/ukraine/20190726-naftogaz-chekaye-vid-gazpromu-vidpovid-pro-prodovzhennya-tranzytnogo-kontraktu/">транзит газу терміном на 10 років</a> з фіксованими обсягами транзиту, а також відповідальністю сторін за порушення угоди.</p>
    </article>
  </body>
</html>