<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%81%ce%bf%ce%ba%cf%81%ce%b9%ce%bc%ce%b1%cf%84%ce%b9%ce%ba%ce%ac-euro-2020-%cf%84%ce%b1-%cf%80%ce%ac%ce%bd%cf%84%ce%b1-%ce%b1%ce%bd%ce%bf%ce%b9%cf%87%cf%84%ce%ac-%cf%83%cf%84%ce%bf%ce%bd-4.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T13:47:58+00:00"/>
    <meta property="og:title" content="Προκριματικά Euro 2020: Τα πάντα ανοιχτά στον 4ο όμιλο"/>
    <meta property="og:description" content="Επιτέλους και ένα γκρουπ των προκριματικών του Euro 2020, στο οποίο το ενδιαφέρον συντηρείται μέχρι και την τελευταία αγωνιστική."/>
  </head>
  <body>
    <article>
      <h1>Προκριματικά Euro 2020: Τα πάντα ανοιχτά στον 4ο όμιλο</h1>
      <address>
        <time datetime="2019-11-18T13:47:58+00:00">18 Nov 2019, 13:47</time>
      </address>
      <p>
        <b>Επιτέλους και ένα γκρουπ των προκριματικών του Euro 2020, στο οποίο το ενδιαφέρον συντηρείται μέχρι και την τελευταία αγωνιστική.</b>
      </p>
      <p>Στον 4ο όμιλο, λοιπόν, καμία ομάδα δεν έχει εξασφαλίσει το πολυπόθητο εισιτήριο για την τελική φάση του Ευρωπαϊκού Πρωταθλήματος του καλοκαιριού. Η Δανία, ούσα στην κορυφή με 15 βαθμούς, όπως είναι φυσικό έχει τον πρώτο λόγο. Αγωνίζεται, όμως, στην έδρα της 3ης και αξιόμαχης, Ιρλανδίας (12 β.). Από την άλλη, η 2η Ελβετία (14 β.) έχει -θεωρητικά- εύκολο έργο, καθώς φιλοξενείται από τον… κομπάρσο του γκρουπ, Γιβραλτάρ (0 β.).</p>
      <p>Υπάρχει ενδεχόμενο ακόμα και για τριπλή ισοβαθμία, εκεί όπου τα πάντα θα κριθούν στη διαφορά των γκολ στα μεταξύ τους ματς (με την Ιρλανδία να βρίσκεται αυτή τη στιγμή σε δυσχερή θέση).</p>
      <p>Σε περίπτωση ισοβαθμίας Δανίας και Ιρλανδίας (που συγκεντρώνει και τις περισσότερες πιθανότητες από όλες, εφόσον βέβαια επικρατήσουν οι Ιρλανδοί) -δεδομένου ότι η αναμέτρηση τους στον πρώτο γύρο είχε μείνει στο 1-1- το πλεονέκτημα το έχουν οι αποψινοί γηπεδούχοι.</p>
      <p>Την ίδια στιγμή, τα πράγματα είναι τελείως ξεκάθαρα τόσο για την υπόθεση της πρόκρισης, όσο και για την πρωτιά στους άλλους δύο ομίλους που μπαίνουν για τελευταία φορά στη «μάχη» των εν εξελίξει προκριματικών. Με τις Ισπανία, Σουηδία, Ιταλία και Φινλανδία να ετοιμάζουν ήδη… βαλίτσες για τα γήπεδα της Ευρώπης.</p>
      <p>Όμιλος Δ’</p>
      <p>Ιρλανδία-Δανία (21:45)<br/>Γιβραλτάρ-Ελβετία (21:45)</p>
      <p>Βαθμολογία: Δανία (15), Ελβετία (14), Ιρλανδία (12), Γεωργία (8), Γιβραλτάρ (0)</p>
      <p>Όμιλος ΣΤ’</p>
      <p>Σουηδία-Νήσοι Φερόε (21:45)<br/>Ισπανία-Ρουμανία (21:45)<br/>Μάλτα-Νορβηγία (21:45)</p>
      <p>Βαθμολογία: Ισπανία (23), Σουηδία (18), Ρουμανία (14), Νορβηγία (14), Νήσοι Φερόες (3), Μάλτα (3)</p>
      <p>Όμιλος Ι’</p>
      <p>Λιχτενστάιν – Βοσνία-Ερζεγοβίνη (21:45)<br/>Ιταλία-Αρμενία (21:45)<br/>Ελλάδα-Φινλανδία (21:45)</p>
      <p>Βαθμολογία: Ιταλία (27), Φινλανδία (18), Ελλάδα (11), Αρμενία (10), Βοσνία-Ερζεγοβίνη (10), Λιχτενστάιν (2)</p>
    </article>
  </body>
</html>