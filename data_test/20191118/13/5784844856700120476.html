<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/se-vec-zanimivih-informacij-o-supertelefonu-samsung-galaxy-s11.html?RSS4d886a5790dda3f646be906444761574"/>
    <meta property="og:site_name" content="Računalniške novice"/>
    <meta property="article:published_time" content="2019-11-18T13:27:00+00:00"/>
    <meta property="og:title" content="Še več zanimivih informacij o supertelefonu Samsung Galaxy S11"/>
    <meta property="og:description" content="Glede na najnovejše spletne govorice inženirji podjetja Samsung z veliko vnemo delajo na novi generaciji pametnih mobilnih telefonov družine Galaxy S."/>
  </head>
  <body>
    <article>
      <h1>Še več zanimivih informacij o supertelefonu Samsung Galaxy S11</h1>
      <address>
        <time datetime="2019-11-18T13:27:00+00:00">18 Nov 2019, 13:27</time>
      </address>
      <p>Glede na najnovejše spletne govorice inženirji podjetja Samsung z veliko vnemo delajo na novi generaciji pametnih mobilnih telefonov družine Galaxy S, ki naj bi bil nared za javnost že februarja naslednjega leta. Tu bo šlo za pametne mobilne telefone družine Galaxy S11, ki naj bi v primerjavi z obstoječimi modeli opremljeni s precej večjimi zasloni. Poleg tega bodo še primernejši za zajem fotografij in videoposnetkov, saj bodo opremljeni s slikovnimi tipali večje ločljivosti, ki bodo brez težav kos tudi najzahtevnejšim nalogam ob zmanjšani svetilnosti.</p>
      <p>Medtem ko trenutni model pametnega mobilnega telefona Galaxy S10e opremljen s 5,8-palčnim 14,7-centimetrskim zaslonom, bo novi Galaxy S11e opremljen s 15,7-cenzimetrskim (6,2-palčnim) ali celo 16,2-centimetrskim (6,4-palčnim) zaslonom visoke ločljivosti in tankih robov. Klasični model Galaxy S11 naj bi razpolagal z zaslonom s 17-centimetrsko oziroma 6,7-palčno diagonalo, nezmogljivejši model Galaxy S11+ pa s kar 17,5-centimetrsko oziroma 6,9-palčno diagonalo. Razmerje stranic na novih in precej večjih zaslonih pa naj bi znašalo 20 proti 9.</p>
      <p>Pametni mobilni telefoni Samsung družine S11 naj bi bili opremljeni s slikovnim tipalom ločljivosti 108 milijonov slikovnih točk. Tu bo šlo za slikovno tipalo Samsung ISOCELL Bright HMX, ki je najzmogljivejše slikovno tipalo v zgodovini pametnih mobilnih telefonov, njegova velikost pa znaša 1/1,33 palca. Poleg tega naj bi bili tu na voljo novi načini za zajem fotografij, kot so na primer »režiserjev pogled«, »nočni hiperlaps«, »posnetek fotografije«, »navpična panorama« in še mnogo več. Poleg tega bo z novim fotoaparatom mogoče zajemati kakovostne videoposnetke do ločljivosti 8K in sicer s povprečno frekvenco do kar 30 sličic na sekundo.</p>
      <figure>
        <iframe src="https://www.youtube.com/embed/DUm_aqSmisI" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.samsung.com/ie/">Samsung</a></footer>
    </article>
  </body>
</html>