<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/zovnishnya-torgivlya-deficit-zovnishnoji-torgivli-ukrajini-perevishchiv-4-mlrd-novini-ukrajini-50054186.html"/>
    <meta property="og:site_name" content="НВ"/>
    <meta property="article:published_time" content="2019-11-18T13:15:00+00:00"/>
    <meta property="og:title" content="Мінус $4 млрд. Дефіцит зовнішньої торгівлі України зріс на 6,4%"/>
    <meta property="og:description" content="І імпорт, і експорт товарів і послуг в Україні з початку 2019 року зросли на 7,1%."/>
  </head>
  <body>
    <article>
      <h1>Мінус $4 млрд. Дефіцит зовнішньої торгівлі України зріс на 6,4%</h1>
      <h2>І імпорт, і експорт товарів і послуг в Україні з початку 2019 року зросли на 7,1%.</h2>
      <address>
        <time datetime="2019-11-18T13:15:00+00:00">18 Nov 2019, 13:15</time>
      </address>
      <p>Дефіцит <a href="https://nv.ua/tags/vneshnjaja-torhovlja.html">зовнішньоторговельного балансу</a> України за три квартали 2019 року становить $4,07 млрд, що на 6,42% більше, ніж за аналогічний період 2018 року. Про це повідомляє <a href="https://nv.ua/tags/hosstat.html">Державна служба статистики</a>.</p>
      <p>За січень-вересень 2019 року експорт товарів та послуг становив $44,84 млрд, імпорт — $48,91 млрд. І імпорт, і експорт зросли на 7,1% порівняно з минулим роком.</p>
      <p>При цьому від'ємне сальдо з торгівлі товарами склало $7,1 млрд, позитивне сальдо торгівлі послугами склало $4,22 млрд.</p>
      <p>Для уникнення подвійного обліку загальні обсяги товарів та послуг розраховані за формулою: усього (товари і послуги) = товари + послуги — вартість послуг для переробки товарів з метою реалізації за кордоном, які за 9 місяців 2019 року становили в експорті $1,2 млрд, в імпорті - $1,8 млн.</p>
      <p>Загалом Україна з початку 2019 року торгувала товарами з 221 країною світу, послугами — з 230 країнами.</p>
      <p>Раніше Держстат повідомив, що <a href="https://nv.ua/ukr/biz/economics/vvp-ukrajini-v-tretomu-kvartali-viris-na-4-2-novini-ukrajini-50053576.html">ВВП України у третьому кварталі 2019 року зріс на 4,2%</a> у порівнянні з аналогічним періодом 2018 року.</p>
    </article>
  </body>
</html>