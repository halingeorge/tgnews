<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%aa%d7%a8%d7%91%d7%95%d7%aa-%d7%95%d7%91%d7%99%d7%93%d7%95%d7%a8/%d7%90%d7%95%d7%a8-%d7%99%d7%a9%d7%a8%d7%90%d7%9c%d7%99-%d7%a4%d7%a1%d7%98%d7%99%d7%91%d7%9c-%d7%a2%d7%a0%d7%a7-%d7%9c%d7%99%d7%9c%d7%93%d7%99%d7%9d-%d7%91%d7%97%d7%a0%d7%95%d7%9b%d7%94-%d7%91%d7%90%d7%a9%d7%93%d7%95%d7%93-418540/3"/>
    <meta property="og:site_name" content="אשדוד נט"/>
    <meta property="article:published_time" content="2019-11-18T13:10:00+00:00"/>
    <meta property="og:title" content="&quot;אור ישראלי&quot;: פסטיבל ענק לילדים בחנוכה באשדוד"/>
    <meta property="og:description" content="למשך כחודש שלם (דצמבר) יפקדו את במת המשכן לאמנויות הבמה אשדוד הצגות ילדים על פי אגדות וסיפורים מפורסמים בהפקות המדוברות בישראל עם כוכבי הילדים האהובים ובהם: יובל המבולבל, אגם בוחבוט, טל מוסרי, מיכל ינאי, רן דנקר, רוני דלומי, שלומי קוריאט, חנה לסלאו ועוד ועוד - פסטיבל &quot;אור ישראלי&quot; 2019 - מה מחכה לכם השנה?"/>
  </head>
  <body>
    <article>
      <h1>"אור ישראלי": פסטיבל ענק לילדים בחנוכה באשדוד</h1>
      <address><time datetime="2019-11-18T13:10:00+00:00">18 Nov 2019, 13:10</time> by <a rel="author">שמואל סרדינס</a></address>
      <h3>למשך כחודש שלם (דצמבר) יפקדו את במת המשכן לאמנויות הבמה אשדוד הצגות ילדים על פי אגדות וסיפורים מפורסמים בהפקות המדוברות בישראל עם כוכבי הילדים האהובים ובהם: יובל המבולבל, אגם בוחבוט, טל מוסרי, מיכל ינאי, רן דנקר, רוני דלומי, שלומי קוריאט, חנה לסלאו ועוד ועוד - פסטיבל "אור ישראלי" 2019 - מה מחכה לכם השנה?</h3>
      <p>פסטיבל 'אור ישראלי' הוא פסטיבל הצגות לילדים כולל הצגת בכורה אחת האורך כחודש ימים על במת ה<a href="https://www.ashdodnet.com/%d7%90%d7%99%d7%a8%d7%95%d7%a2%d7%99%d7%9d/%d7%90%d7%99%d7%a8%d7%95%d7%a2%d7%99%20%d7%94%d7%aa%d7%a8%d7%91%d7%95%d7%aa">משכן</a> באשדוד, במהלכו יעלו הצגות חדשות ומקוריות, מופעי קרקס מהפנטים עם כל כוכבי הילדים האהובים בישראל: יובל המבולבל, אגם בוחבוט, טל מוסרי, מיכל ינאי, רן דנקר, רוני דלומי, שלומי קוריאט, חנה לסלאו, אוולין הגואל, פלונטר, רוי בוי, שי ורועי, קוגמלו, עופר ומאור, סמולקין וליזה, קרקס 'בראבו', קרקס מיומנה וקרקס 'גלקסיה' שמגיע לישראל.<b><br/></b><br/><b><u>מה בתפריט?</u></b></p>
      <figure>
        <img src="https://www.ashdodnet.com/dyncontent/2019/11/18/6a061036-84d5-4741-a7a9-514b3739f542.jpg"/>
        <figcaption>שמוליק קיפוד וחברים. יח"צ</figcaption>
      </figure>
      <p><b>שמוליקיפוד בביצוע תיאטרון הילדים הישראלי</b><br/>לאחר ההצלחה האדירה של תירס חם של יוצרי מיומנה (איילון נופר), הספר האהוב שמוליקיפוד מקבל חיים חדשים על הבמה בהפקה קיצבית במיוחד. על חברות יוצאת דופן בין גדי הילד לקיפוד, שהרגישו בודדים עד שמצאו אחד את השני, אליהם מצטרפים עוד דמויות מעולמו הפנימי של גדי.</p>
      <p>בואו להצגה הכי טובה בעיר שמוליקיפוד מיוצרי מיומנה בהשתתפות: שחקנים, רקדנים, מוסיקאים, אקרובטים ומוסיקה אחת שמקפיצה בקצב אחר את ההורים והילדים יחדיו.<br/><br/>איילון נופר מייסדת להקת מיומנה מנצחת על היצירה המקורית - כתיבה, בימוי, מוזיקה וכוריאוגרפיה, ביחד עם תיאטרון הילדים הישראלי שיצרו פסיפס תרבותי, איכותי וחסר פשרות. <b>משך: שעה ו-20 דקות, כולל הפסקה, יום שני | 02.12.19 | בשעה 17:30</b></p>
      <figure>
        <img src="https://www.ashdodnet.com/dyncontent/2019/11/18/bdcbd879-d447-41f6-8325-a40b6cb9f1f2.jpg"/>
        <figcaption>צילום: רונן אקרמן</figcaption>
      </figure>
      <p><b>"רובין הוד ולוחמי הצדק</b><b>"</b><br/>קחו את ילדיכם להרפתקה הגדולה ביותר יחד עם רובין הוד ולוחמי הצדק במחזמר מרהיב לכל המשפחה, על סיפור שבין האושר והעוני, חלש אל מול חזק בגרסה חדשה, קצבית, מצחיקה וסוחפת בכיכובם של: רן דנקר, רוני דלומי, אדם בוחבוט, שלומי קוריאט וחנה לסלאו.<b> יום ראשון | 22.12.19 | בשעות 15:45 ו 18:45</b></p>
      <figure>
        <img src="https://www.ashdodnet.com/dyncontent/2019/11/18/24279577-c790-4b7a-accb-519c778e8190.jpg"/>
        <figcaption>קרקס גיבורים בראבו | יח"צ</figcaption>
      </figure>
      <p><b>קרקס גיבורים</b><br/>חשבתם אי פעם לעצמכם איך זה להציל את העולם? כמה גיבורים צריך בשביל להתגבר על כוחות הרשע? בואו לראות את גיבורי העל שלנו מתאחדים למען הצלת העולם במופע קרקס מרהיב, מהפנט ועוצר נשימה שילמד אותנו להבחין בין טוב ורע ואיך ביחד אפשר לנצח כל רוע ב חוויה לכל המשפחה.<br/><br/>מופע קרקס עם נבחרת אמנים בינלאומיים של קרקס בראבו - אקרובטים מעופפים באוויר, נערות גומי, ג'אגלרים, אומני שיווי משקל ועוד הפתעות רבות במופע חדש לכבוד חג החנוכה הקרוב. <b>משך המופע כ-70 דקות ללא הפסקה.</b> <b>יום שני | 23.12.19 | בשעות: 10:00, 12:00 ו- 17:30</b></p>
      <figure>
        <img src="https://www.ashdodnet.com/dyncontent/2019/11/18/0a6ed72a-ac63-4602-becf-17ed40db0260.jpg"/>
        <figcaption>קרדיט תמונה: ניר סטולו</figcaption>
      </figure>
      <p><b>רפונזל</b><br/>הקלאסיקה האהובה מאת האחים גרים בהפקה בימתית חדשה, צבעונית ומרהיבה לכל המשפחה במחזמר צבעוני וסוחף לכל המשפחה המספר את סיפורה של הנסיכה האבודה רפונזל (נעמה סופר על) עם שיערה הארוך והקסום אשר משתוקקת לעזוב את מגדלה המבודד. בניגוד לרצון אמה (אוולין הגואל) היא מגייסת את עזרתו של חברה (טל מוסרי) שייקח אותה החוצה אל העולם שאותו היא מעולם לא ראתה.</p>
      <p>בכיכובם של: נעמה סופר על, אוולין הגואל, טל מוסרי, מרטין אומנסקי ובהשתתפות שחקנים, זמרים ורקדנים. הפקה מיוחדת לחנוכה 2019. <b>משך ההצגה: שעה וחצי כולל הפסקה</b><b>, גילאים: 2-9, יום רביעי | 25.12.19 | בשעות 16:00 ו- 18:30</b> </p>
      <figure>
        <img src="https://www.ashdodnet.com/dyncontent/2019/11/18/88ec01c1-1355-4645-a6d3-d187760bcaf7.jpg"/>
        <figcaption>קרדיט צילום: כפיר בולוטין</figcaption>
      </figure>
      <p><b>שבעת הגמדים ושלגיה</b><br/>חוויה תיאטרלית מוזיקלית, צבעונית, מצחיקה ומרגשת, שבה נתוודע לסיפור הקלאסי על שלגיה בדרך חדשה וסוחפת. להקת תיאטרון נודד מגיעה אל העיר בעקבות הקלאסיקה העולמית "שלגיה ושבעת הגמדים".</p>
      <p>הקהל מתאסף, המסך נפתח ומתחילה ההצגה, אלא שאז מתחילות הצרות: המראה מספרת בדיחות, הגמדים רבים אחד עם השני ללא הפסק, שלגיה המפונקת משתלטת על כולם, הנסיך אוכל את התפוח וראש העיר מאיים לסגור את התיאטרון... האם הם יצליחו להציג את ההצגה על שלגיה?<br/><br/>כל זה קורה בהצגה של תיאטרון אורנה פורת, בבימויה של שירילי דשא, שתעלה בבכורה ארצית בחנוכה הקרוב על במת ה<a href="https://www.ashdodnet.com/%d7%90%d7%99%d7%a8%d7%95%d7%a2%d7%99%d7%9d/%d7%90%d7%99%d7%a8%d7%95%d7%a2%d7%99%20%d7%94%d7%aa%d7%a8%d7%91%d7%95%d7%aa">משכן</a> באשדוד. <b>מומלץ</b><b> </b><b>לגיל </b><b>12</b><b>, </b><b>יום שלישי | 24.12.19 | בשעה 17:30</b></p>
      <figure>
        <img src="https://www.ashdodnet.com/dyncontent/2019/11/18/c49a8f3a-8405-4f3c-bb7d-08720e44ee48.jpg"/>
        <figcaption>קרדיט צילום: אילן בשור</figcaption>
      </figure>
      <p><b>חפש את המטמון</b><br/>מחזמר מוזיקלי ססגוני, כובש ומרגש שייקח אתכם למסע בלתי נשכח שמתחיל כשאל בית הספר מגיעה פיה מצחיקה ששולחת את כולם למשימה מסתורית בעקבות המטמון הגדול ביותר בעולם. באמצעות אומץ וחברות יגלו התלמידים שהמטמון האמיתי הוא היכולת לתת לאחר ויבינו שהדרך לא פחות חשובה מהתוצאה. <br/><br/>מחזמר רב משתתפים המשלב את השירים האהובים של כוכבי הילדים לצד תפאורה מרהיבה ביופיה בהשתתפות: יובל המבולבל, רוי בוי, שי ורועי, קוגמלו ומיכל ינאי. <b>יום חמישי | 26.12.19 | בשעות 12.00, 15:00 ו- 18:00. יום שני | 13.01.20 | בשעות 15:30 ו- 18:30</b></p>
      <figure>
        <img src="https://www.ashdodnet.com/dyncontent/2019/11/18/1fa7e02c-539a-4e0a-a7fd-9884529732f9.jpg"/>
        <figcaption>קרדיט תמונה: יח”צ</figcaption>
      </figure>
      <p><b>פיטר פן</b><br/>פיטר הילד הניצחי חוזר לבמות יחד עם החברים - וונדי, קפטן הוק, טינקרבל והילדים האבודים. בואו לעוף לארץ 'לעולם לא' ותגלו חוויה בלתי נשכחת, עם קצת אבקת פיות ומחשבות טובות...עיבוד מקורי לסיפור שהצית את דימיונם של ילדים ומבוגרים לאורך הדורות. <b>משך ההצגה- שעה ועשרים דקות</b><b>, יום ראשון | 29.12.19 | בשעה 17:30</b></p>
      <figure>
        <img src="https://www.ashdodnet.com/dyncontent/2019/11/18/2f4a69b1-d728-40b7-8492-6919f67ad22d.jpg"/>
        <figcaption>קרדיט צילום: אילן בשור</figcaption>
      </figure>
      <p><b>אינג'וי – </b><b>INJOY</b> <br/>מופע קומי, מוזיקלי וחד פעמי שהוא שילוב בין שני הצמדים הפופולאריים ביותר כיום: עופר ומאור, הסטנדאפיסטים של הילדים, כוכבי תכנית "הצחוקיה" המשודרת בערוץ ניקולודיאון, חוברים לסמולקין וליזה (סמוליזה)- כוכבי הילדים הגדולים ביותר כיום.<br/><br/>ההופעה מיועדת לגילאי בי"ס יסודי ומובטח להם מופע חד פעמי, מקורי, מצחיק, קצבי, מוזיקלי ומפתיע בחיבור שני הצמדים על הבמה. <b>יום ראשון | 29.12.19 | בשעה 11:00</b></p>
      <figure>
        <img src="https://www.ashdodnet.com/dyncontent/2019/11/18/2ce72cd8-6c7f-46f4-a371-ae221189d656.jpg"/>
        <figcaption>צילום: פיני סילוק</figcaption>
      </figure>
      <p><b>קרקס מיומנה</b><br/>קרקס מיומנה לילדים חוזר במופע מוזיקלי, קצבי וסוחף בו גם הקהל ייקח חלק וימגנט את הילדים שלכם כמטה של קסם עם אקרובטיקה, לוליינות וקרקס מודרני בקטעים עוצרי נשימה.</p>
      <p>בהשתתפות 15 אמנים שלכל אחד מהם יש את הכישרון שלו: רקדנים, זמרים, אקרובטים, לוליינים, קומיקאים ומוזיקאים ב<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%90%D7%95%D7%9C%D7%9E%D7%95%D7%AA-%D7%95%D7%92%D7%A0%D7%99-%D7%90%D7%99%D7%A8%D7%95%D7%A2%D7%99%D7%9D">אירוע</a> תרבותי שונה המעניק לצופה חוויה עשירה ובלתי נשכחת!</p>
      <p>בבימויו של היוצר עידו קגן, חבר הקאסט המייסד של מיומנה אשר שיתף פעולה בעבר עם מופעים קרקסיים של פרנקו דרגון בספרד. <b>משך זמן המופע 70 דק' ללא הפסקה. מתאים לילדים מגיל 3 ומעלה (גם קטנים יותר נהנים!). </b><b>יום שני | 30.12.19 | בשעות 12:30 ו- 15:30</b></p>
      <figure>
        <img src="https://www.ashdodnet.com/dyncontent/2019/11/18/79f48acd-0612-4c27-aad9-f2b033a281af.jpg"/>
        <figcaption>צילום: יח"צ</figcaption>
      </figure>
      <p><b>בלגאן בקרקס</b><br/>קרקס ״גלקסיה״ מגיע לישראל למופע בהשתתפות מגוון אמנים מהעולם: איש גומי מגאנה, להקות להטוטנים ואקרובטים מרוסיה, אמן צללים מאוזבקיסטן, אמני בועות סבון מבולגריה, אקרובטים מאתיופיה, קוסם מפורסם מרוסיה, תזמורת של 32 נגנים וכוכבי הרשת הכי חמים בישראל- רז ספני וחבורת "בלאגן" שיובילו את הקרקס וישלבו קטעי הנחיה מבדרים ומשוגעים במיוחד.</p>
      <p>במאי המופע הוא לא אחר מאנדריי שרנין, אמן ובמאי קרקס מהמפורסמים בעולם שהמציא את הפורמט המקורי של הפקות הקרקס התיאטראליות, עם עלילה אחת כשכל הפעלולים מתאחדים סביבה. זהו ז'אנר חדש וייחודי המכיל תיאטרון, קרקס וסיפור עלילה ביחד. <b>יום ראשון | 05.01.20 | בשעה 18:00</b></p>
      <p>
        <b>'אור ישראלי', לפרטים נוספים ולרכישה <a href="https://www.mishkan-ashdod.co.il/cat.asp?category=243&amp;sub=2170">לחצו כאן</a></b>
        <b>. לרכישת מנוי לסדרת תיאטרון איכותי לילדים ולכל המשפחה חייגו &gt; 08-9568111</b>
      </p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A4%D7%A8%D7%95%D7%99%D7%A7%D7%98%D7%99%D7%9D-%D7%97%D7%93%D7%A9%D7%99%D7%9D-%D7%9C%D7%91%D7%A0%D7%99%D7%99%D7%94?utm_content=LinksUnderArticles">דירות חדשות באשדוד- לחצו כאן</a>
      </p>
    </article>
  </body>
</html>