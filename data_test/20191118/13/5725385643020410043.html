<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.puna.nl/tay-k-aangeklaagd-voor-tweede-moord/"/>
    <meta property="og:site_name" content="Puna"/>
    <meta property="article:published_time" content="2019-11-18T13:13:03+00:00"/>
    <meta property="og:title" content="Tay-K aangeklaagd voor tweede moord"/>
    <meta property="og:description" content="Deze zomer werd Tay-K veroordeeld tot 55 jaar cel voor zijn betrokkenheid bij de moord op Ethan Walker. Het kan echter nog erger worden voor de 19-jarige rapper. In de tijd dat hij voortvluchtig was en zijn hit The Race opnam, zou hij namelijk de 23-jarige fotograaf Mark Anthony Saldivar hebben doodgeschoten. Het slachtoffer zou […]"/>
  </head>
  <body>
    <article>
      <h1>Tay-K aangeklaagd voor tweede moord</h1>
      <address>
        <time datetime="2019-11-18T13:13:03+00:00">18 Nov 2019, 13:13</time>
      </address>
      <figure>
        <img src="https://www.puna.nl/wp-content/uploads/2019/07/tayk55.jpg"/>
      </figure>
      <p>Deze zomer werd Tay-K veroordeeld tot 55 jaar cel voor zijn betrokkenheid bij de moord op Ethan Walker. Het kan echter nog erger worden voor de 19-jarige rapper. In de tijd dat hij voortvluchtig was en zijn hit The Race opnam, zou hij namelijk de 23-jarige fotograaf Mark Anthony Saldivar hebben doodgeschoten.</p>
      <p>Het slachtoffer zou door Tay-K en twee vrienden beroofd zijn van zijn spullen en toen hij op de motorkap van hun auto sprong om ze tegen te houden zou hij op het parkeerterrein van een Chick-fil-A zijn doodgeschoten door de rapper. De moeder van het slachtoffer heeft al eerder een civiele zaak gestart tegen Tay-K waarin ze een miljoen dollar schadevergoeding eist. Nu heeft Officier van Justitie van Bexar County bekend gemaakt dat hij ook door de staat wordt aangeklaagd voor zogenoemde “capital murder”. In principe staat er op “capital murder” de doodstraf, maar omdat hij ten tijde van de moord minderjarig was, verwacht zijn advocaat niet dat het zover komt.</p>
    </article>
  </body>
</html>