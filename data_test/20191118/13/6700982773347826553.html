<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/primo-piano/arpal-ancora-maltempo-in-liguria-dalle-18-di-oggi-allerta-per-piogge-diffuse-temporali-e-neve/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-18T13:22:14+00:00"/>
    <meta property="og:title" content="***ARPAL, ANCORA MALTEMPO IN LIGURIA: DALLE 18 DI OGGI ALLERTA PER PIOGGE DIFFUSE, TEMPORALI E NEVE***"/>
    <meta property="og:description" content="Tutti i dettagli del provvedimento Arpal: nel Centro Ponente della Liguria l'allerta sarà arancione, gialla in tutte le altre zone"/>
  </head>
  <body>
    <article>
      <h1>***ARPAL, ANCORA MALTEMPO IN LIGURIA: DALLE 18 DI OGGI ALLERTA PER PIOGGE DIFFUSE, TEMPORALI E NEVE***</h1>
      <h2>Tutti i dettagli del provvedimento: nel Centro Ponente sarà arancione, gialla in tutte le altre zone</h2>
      <address><time datetime="2019-11-18T13:22:14+00:00">18 Nov 2019, 13:22</time> by <a rel="author" href="https://www.pianetagenoa1893.net/" target="_blank">Redazione Pianetagenoa</a></address>
      <p>Dopo i temporali tra la sera e la notte, accompagnati da grandine, e una breve tregua nelle precipitazioni, la Liguria sta per essere interessata da una nuova fase di maltempo. Sono attese piogge diffuse e persistenti, temporali e ancora neve nelle zone interne di centro Ponente. Avremo anche venti forti o di burrasca e mareggiate a Levante.</p>
      <p><b><u>ARPAL</u></b> ha quindi <b><u>EMANATO L’ALLERTA METEO PER PIOGGE DIFFUSE e TEMPORALI </u></b>che avrà queste modalità:</p>
      <p>
        <b>
          <u>CENTRO PONENTE (zone B, D): GIALLA </u>
        </b>
        <b>DALLE 18 DI OGGI, LUNEDI’ 18 NOVEMBRE ALLE 21 SEMPRE DI OGGI poi <u>ARANCIONE </u>DALLE 21 DI OGGI ALLE 15 DI DOMANI MARTEDI’ 19 NOVEMBRE</b>
      </p>
      <p>
        <b>
          <u>PONENTE (zona A): GIALLA </u>
        </b>
        <b>DALLE 18 DI OGGI, LUNEDI’ 18 NOVEMBRE ALLE 7 DI DOMANI, MARTEDI’ 19 NOVEMBRE</b>
      </p>
      <p>
        <b>
          <u>LEVANTE ED ENTROTERRA DI LEVANTE (zone C, E): GIALLA </u>
        </b>
        <b>DALLE 18 DI OGGI, LUNEDI’ 18 NOVEMBRE, ALLE 15 DI DOMANI MARTEDI’ 19 NOVEMBRE</b>
      </p>
      <p>
        <b>
          <u>INOLTRE PER NEVE :</u>
        </b>
      </p>
      <p>
        <b>
          <u>ALLERTA GIALLA SULLA ZONA D (</u>
        </b>
        <b>
          <i>Valle Stura ed entroterra savonese fino alla Val Bormida</i>
        </b>
        <b>
          <u>) </u>
        </b>
        <b>dalle 18 alle 21 DI OGGI LUNEDI’ 18 NOVEMBRE, poi <u>ARANCIONE</u> DALLE 21 DI OGGI ALLE 6 DI DOMANI, MARTEDI’ 19 NOVEMBRE quindi di nuovo <u>GIALLA</u> FINO ALLE 9 MARTEDI’ 19.</b>
      </p>
      <p>Breve finestra senza precipitazioni in Liguria nelle ultime ore, ma il cielo coperto quasi ovunque di questa mattina preannuncia un nuovo peggioramento.  Lo scenario sarà quello di piogge diffuse e persistenti soprattutto sul settore centrale della regione che localmente potrebbero dal luogo a cumulate elevate, mentre gli estremi saranno interessati da cumulate significative. Al suolo si attende un forte flusso settentrionale fino a burrasca forte sul centro Ponente e il richiamo di aria umida da Est-Sud Est sul centro Levante. In questo scenario permane ancora incertezza sulla possibilità che temporali di forte intensità e stazionari possano raggiungere la costa. Al momento, la modellistica previsionale prefigura i fenomeni forti al largo nel mar Ligure ; tuttavia è possibile che, in alcune fasi, le precipitazioni intense si possano spingere fino alla terraferma. Una situazione, dunque, da monitorare con attenzione (la finestra più perturbata è quella attesa tra la serata di oggi, lunedì e la mattinata di domani, martedì seguita comunque da altre precipitazioni) in cui non mancherà anche la neve, attesa sui versanti padani del centro-Ponente (zona D) della regione fino a quote collinari (3-400 metri) in zone dove corrono tracciati autostradali e dove sono attesi accumuli intorno ai 15-20 centimetri sulla parte occidentale e di circa 5-10 centimetri su quella orientale. Infine da segnalare anche la mareggiata di scirocco domani a Levante.</p>
      <p>Una sguardo anche alle temperature minime che, nei capoluoghi di provincia, sono state comprese tra i 6.1 di Imperia Osservatorio Meteo Sismico e gli 8.6 di Genova Centro Funzionale. I valori più bassi nelle zone interne dell’imperiese: -5.0 a Poggio Fearza, -3.6 a Colle di Nava, -2.4 a Colle Belenda, stesso valore di Monte Settepani (Savona). In provincia di Genova -1.5 a Pratomollo (Borzonasca), nello spezzino -0.3 a Casoni di Suvero. Nelle prime ore della notte da segnalare il vento meridionale con raffiche di burrasca nello spezzino dove si sono toccati gli 82.8 km/h a Portovenere e i 79.2 a Casoni di Suvero.</p>
      <p>Ecco i fenomeni previsti per oggi, domani e dopodomani e contenuti nell’<b>AVVISO METEOROLOGICO</b> emanato questa mattina da Arpal:</p>
      <p><b>OGGI, LUNEDI’ 18 NOVEMBRE: l</b>‘arrivo di una perturbazione porta dal pomeriggio piogge diffuse di intensità moderata su A, forte su BCDE con cumulate che raggiungeranno valori ovunque significativi; i fenomeni potranno assumere carattere nevoso su D nella notte con quota neve fino al suolo e quantitativi moderati. Possibili temporali anche forti. Venti in rinforzo da Nord 60-70 km/h con raffiche fino a 100 km/h su ABD, 50- 60 km/h su E; da Sud-Est 50-60 km/h con raffiche 70-8 0km/h su C. Mare localmente agitato sulle coste di AB, possibili mareggiate su C.</p>
      <p><b>DOMANI, MARTEDI’ 19 NOVEMBRE: </b>la perturbazione insiste sulla Liguria e porta piogge diffuse di intensità forte su CDE, molto forte su B, dove non escludiamo episodi persistenti; le cumulate su BCDE saranno elevate. Su A piogge moderate con cumulate significative. Resta elevata la probabilità di forti rovesci/temporali. Nell’interno di D nevicate a tutte le quote con quantitativi cumulati fino a moderati. Venti da Nord 60-70 km/h con raffiche oltre i 100 km/h su E, persistenti su ABD; da Sud-Ovest 60-70 km/h con raffiche 80-90 km/h su C. Mare localmente agitato, mareggiate su C.</p>
      <p><b>DOPODOMANI, MERCOLEDI’ 20 NOVEMBRE: </b>piogge sparse con fenomeni residui di intensità anche moderata nelle prime ore della notte, più probabili su BDE.</p>
      <p>Questa la suddivisione in zone del territorio regionale:</p>
      <p>A: Lungo la costa da Ventimiglia fino a Noli, l’intera provincia di Imperia, la valle del Centa</p>
      <p>B: Lungo la costa da Spotorno a Camogli comprese, Val Polcevera e Alta Val Bisagno</p>
      <p>C: Lungo la costa da Portofino fino al confine con la Toscana, tutta la provincia della Spezia, Val Fontanabuona e Valle Sturla</p>
      <p>D: Valle Stura ed entroterra savonese fino alla Val Bormida</p>
      <p>E: Valle Scrivia, Val d’Aveto e Val Trebbia</p>
      <p>La Sala Operativa Regionale resterà aperta per tutta la durata dell’allerta.</p>
      <p>In caso di eventi intensi, durante l’allerta sarà pubblicato il monitoraggio sul sito <a href="http://www.allertaliguria.gov.it/">www.allertaliguria.gov.it</a>, inviato anche tramite twitter (segui @ARPALiguria).</p>
      <p>Sulla pagina <a href="http://www.facebook.com/ArpaLiguria">www.facebook.com\ArpaLiguria</a> post con immagini, grafici e dati.</p>
      <p>Nelle immagini la cartina con le aree coinvolte nell’allerta (per zona indicato il massimo livello), le scansioni orarie delle allerte e l’immagine del satellite sul Mediterraneo delle ore 12.30.</p>
      <p>
        <b>Andrea Lazzara – Arpal</b>
      </p>
      <p>
        <b>
          <i>Riceviamo e pubblichiamo</i>
        </b>
      </p>
      <figure>
        <img src="https://www.pianetagenoa1893.net/wp-content/uploads/2019/11/13/20/696x247xidro-18_11.jpg.pagespeed.ic.5900kAofxH.jpg"/>
      </figure>
      <figure>
        <img src="https://www.pianetagenoa1893.net/wp-content/uploads/2019/11/13/21/696x188xnivologica-18_11.jpg.pagespeed.ic.e3ThVszD6x.jpg"/>
      </figure>
      <figure>
        <img src="https://www.pianetagenoa1893.net/wp-content/uploads/2019/11/13/21/696x522xsatellite-12_30.jpg.pagespeed.ic.BAaw1pVken.jpg"/>
      </figure>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/allerta-meteo/arpal-chiude-alle-13-lallerta-gialla-per-piogge-su-c-invece-si-conclude-alle-14-lallerta-neve-su-d-ed-e/"/>
        <a href="https://www.pianetagenoa1893.net/allerta-meteo/arpal-domani-allerta-meteo-gialla-per-effetti-neve-entroterra-e-pioggia-levante-regionale/"/>
        <a href="https://www.pianetagenoa1893.net/primo-piano/arpal-allerta-meteo-liguria-per-piogge-diffuse-temporali-e-neve-su-b-e-d-arancione-dalle-18-di-oggi-alle-8-di-domani/"/>
        <a href="https://www.pianetagenoa1893.net/allerta-meteo/arpal-allerta-meteo-gialla-piogge-e-neve-sulla-liguria/"/>
        <a href="https://www.pianetagenoa1893.net/primo-piano/arpal-allerta-meteo-per-piogge-diffuse-e-temporali-dalle-16-gialla-su-tutta-la-liguria-b-c-ed-e-passano-in-arancione-dalle-18-di-oggi-alle-8-di-domani/"/>
        <a href="https://www.pianetagenoa1893.net/allerta-meteo/arpal-allerta-meteo-sul-levante-si-passa-in-giallo-alle-12-conclusione-alle-ore-13/"/>
      </related>
    </article>
  </body>
</html>