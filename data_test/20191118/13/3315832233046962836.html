<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/653e1b463ce41836/premierul-ion-chicu-pleaca-la-moscova-in-aceasta-saptamana.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-18T13:37:57+00:00"/>
    <meta property="og:title" content="Premierul Ion Chicu pleacă la Moscova în această săptămână"/>
    <meta property="og:description" content="Prim-ministrul Ion Chicu va efectua săptămâna aceasta o vizită la Moscova."/>
  </head>
  <body>
    <article>
      <h1>Premierul Ion Chicu pleacă la Moscova în această săptămână</h1>
      <address><time datetime="2019-11-18T13:37:57+00:00">18 Nov 2019, 13:37</time> by <a rel="author">Jurnal.md</a></address>
      <p>
        <b>Prim-ministrul Ion Chicu va efectua săptămâna aceasta o vizită la Moscova.</b>
      </p>
      <p>Chicu a declarat, în cadrul unei conferințe de presă, că vizita la Moscova a fost agreată de mult timp, însă așa și nu a avut loc.</p>
      <p>„Din motive neînțelese pentru mine, așa și nu a avut loc, deși relațiile economice cu Federația Rusă sunt foarte importante pentru Republica Moldova și deși s-a acumulat un număr mare de probleme critice care sunt pe agendă. Și aici amintesc despre problema transportatorilor. Exportul produselor agroalimentare este literalmente blocat. Aici vorbim și despre aprovizionare cu gaze a Republicii Moldova”, a declarat șeful Guvernului.</p>
      <p>Totodată, în cadrul unei întrevederi cu Ambasadorul Federației Ruse la Chișinău, Oleg Vasnețov, Chicu a declarat că parteneriatul cu Rusia este unul strategic și este mult spațiu de creștere.</p>
      <p>„Acest Guvern este tehnocrat și vrea să stabilească relații prietenoase cu toți partenerii Republicii Moldova. Pentru noi, este important să restabilim parteneriatul cu Federația Rusă și să creștem nivelul de încredere reciproc”, a spus șeful Guvernului.</p>
      <p>Părțile au apreciat importanța intensificării dialogului multidimensional, inclusiv prin intermediul Comisiei interguvernamentale pentru colaborare comercial-economică moldo-ruse, ultima ședință fiind organizată în luna septembrie recent.</p>
    </article>
  </body>
</html>