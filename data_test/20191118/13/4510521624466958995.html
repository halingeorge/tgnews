<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/ctp-refuza-invitatia-dezbaterea-presedintele-klaus-iohannis-1_5dd29bc75163ec4271253b84/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-18T13:33:19+00:00"/>
    <meta property="og:title" content="CTP refuză invitaţia la dezbaterea cu preşedintele Klaus Iohannis"/>
    <meta property="og:description" content="Cristian Tudor Popescu a anunţat că refuză să meargă la dezbaterea organizată de Klaus Iohannis cu mai mulţi jurnalişti şi analişti politici."/>
  </head>
  <body>
    <article>
      <h1>CTP refuză invitaţia la dezbaterea cu preşedintele Klaus Iohannis</h1>
      <address><time datetime="2019-11-18T13:33:19+00:00">18 Nov 2019, 13:33</time> by <a rel="author">Radu Eremia</a></address>
      <h4>Cristian Tudor Popescu a anunţat că refuză să meargă la dezbaterea organizată de Klaus Iohannis cu mai mulţi jurnalişti şi analişti politici.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/dancila-astept-fiu-chemata-dna-1_5dd1a0ab5163ec42711ef25e/index.html"/>
        <a href="https://adevarul.ro/news/politica/dancila-nu-exclude-sparga-usa-dezbaterea-iohannis-nu-stiu-inca-duc-1_5dd191d05163ec42711e836e/index.html"/>
        <a href="https://adevarul.ro/news/politica/doar-opt-persoane-vor-adresa-intrebari-iohannis-dezbaterea-marti-mediafax-1_5dd18b625163ec42711e4d65/index.html"/>
      </related>
      <p>„Dacă sunt invitaţii în albe trimise redacţiilor, atunci eu pot să revin asupra hotărârii mele”, a declarat jurnalistul Cristian Tudor Popescu. Acesta a explicat faptul că e de părere că locul pentru dezbatere a fost ales în regulă, însă modul de selecţie al celor care pot merge şi pun întrebări lasă de dorit. </p>
      <p>„Mi s-a spus că invitaţiile sunt nominale şi netransferabile”, a completat Cristian Tudor Popescu. Acesta a explicat faptul că invitaţia pe numele său a venit pentru că era considerat un reprezentant al Digi24, iar acesta e motivul pentru care televiziunea nu are încă niciun om care să fi fost de acord cu formatul dezbaterii.</p>
      <p>La dezbaterea organizată de SNSPA la Biblioteca Centrală Universitară,printre jurnaliştii care au fost invtaţi să vină pentru a-i pune întrebări lui Klaus Iohannis sunt Moise Guran (Europa FM), Ion M. Ioniţă (Adevărul) şi Radu Tudor (Antena 3), potrivit unor surse politice. </p>
      <hr/>
    </article>
  </body>
</html>