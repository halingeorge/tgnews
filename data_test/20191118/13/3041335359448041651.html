<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/lifearts/i-apokalypsi-tis-selin-ntion-gia-ton-titaniko/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T13:20:38+00:00"/>
    <meta property="og:title" content="Η αποκάλυψη της Σελίν Ντιόν για τον «Τιτανικό»"/>
    <meta property="og:description" content="Η Σελίν Ντιόν πήρε θέση σε μια από τις μεγαλύτερες διαμάχες στον κινηματογράφο"/>
  </head>
  <body>
    <article>
      <h6 class="kicker">Στην εκπομπή του Τζίμι Φάλον</h6>
      <h1>Η αποκάλυψη της Σελίν Ντιόν για τον «Τιτανικό»</h1>
      <h2>Η Σελίν Ντιόν πήρε θέση σε μια από τις μεγαλύτερες διαμάχες στον κινηματογράφο</h2>
      <address><time datetime="2019-11-18T13:20:38+00:00">18 Nov 2019, 13:20</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Το ερώτημα αν ο Λεονάρντο Ντι Κάπριο χωρούσε τελικά στην ξύλινη πόρτα που επέπλεε στη θάλασσα και στην οποία είχε ανέβει για να σωθεί η αγαπημένη του «Ρόουζ», βασανίζει εδώ και χρόνια τους φανατικούς θαυμαστές της ταινίας «Τιτανικός».</p>
      <p>Μπορεί να έχουν περάσει 21 χρόνια από τότε που ο «Τιτανικός» του Τζέιμς Κάμερον, «σάλπαρε» στις κινηματογραφικές αίθουσες, ωστόσο ένα ζήτημα παραμένει ακόμα άλυτο.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <h3>
        <a href="https://www.in.gr/2019/10/17/entertainment/titanikos-telos-tis-tainias-pou-den-eidame-pote/">Ο θάνατος του «Τζακ».</a>
      </h3>
      <figure>
        <iframe src="https://www.youtube.com/embed/PPHsD17XLbk" width="640" height="360" data-service="Youtube" scrolling="no"/>
      </figure>
      <h4>Η Σελίν Ντιόν καλεσμένη στην εκπομπή του Τζίμι Φάλον «The Tonight Show» πήρε θέση σε μια από τις μεγαλύτερες διαμάχες στον κινηματογράφο.</h4>
      <p><i>«Σελίν, κάθε φορά που είσαι εδώ προσπαθώ να σου κάνω μια καλή ερώτηση για τον Τιτανικό επειδή νομίζω πως τις λατρεύεις»</i>, είπε ο Τζίμι Φάλον στην 51χρονη τραγουδίστρια, την οποία είχε καλέσει με αφορμή της κυκλοφορία του τελευταίου άλμπουμ της «Courage».</p>
      <p>«<i>Ξέρεις ότι έχει περάσει αρκετός καιρός, έτσι;»</i>, απάντησε η Σελίν Ντιόν, σχολίαζοντας πως η ταινία κυκλοφόρησε πριν από δυο δεκαετίες.</p>
      <p>Ο παρουσιαστής την ρώτησε αν συμφωνεί με την άποψη πολλών θαυμαστών ότι αν η Ρόουζ έκανε λίγο χώρο, ο Τζακ δεν θα είχε πεθάνει, ερώτηση που η Σελίν Ντιόν προσπάθησε αρχικά να αποφύγει.</p>
      <p><i>«Μη με βάζεις σε μπελάδες</i>», είπε η τραγουδίστρια χαριτολογώντας. <i>«Κι αν θέλουν να γυρίσουν δεύτερο Τιτανικό;»</i>, προσέθεσε η Σελίν Ντιόν.</p>
      <h4>Τελικά, όμως, η Σελίν Ντιόν αποφάσισε να πει την γνώμη της τονίζοντας πως ίσως δεν ήταν τόσο απλό όσο πολλοί θέλουν να πιστεύουν.</h4>
      <p>
        <i>«Αρχικά, αν κοιτάξεις προσεκτικά την εικόνα, η Ρόουζ μάλλον είναι νεκρή ή εντελώς παγωμένη και δεν βρίσκεται εντελώς πάνω, εντάξει;</i>
      </p>
      <p>
        <i>Δεύτερον, ο Τζακ δεν χρειάζεται πρόσκληση. Έλα, λοιπόν μωρό μου! Βολέψου, πήδα πάνω. Κατάλαβες;</i>
      </p>
      <p><i>Και μετά σίγουρα σκέφτηκαν πως υπάρχει ένα τύπος στη μέση του παγωμένου ωκεανού και πως ενδεχομένως το σώμα του ήταν τόσο παγωμένο που δεν είχε καν τη δύναμη..»</i>, απάντησε η Σελίν Ντιόν.</p>
      <h3>Δείτε παρακάτω το σχετικό βίντεο με όσα δήλωσε η Σελίν Ντιον:</h3>
      <figure>
        <iframe src="https://www.youtube.com/embed/xgigtyZQ6co" width="640" height="360" data-service="Youtube" scrolling="no"/>
      </figure>
      <h4>Στο μεταξύ, νωρίτερα φέτος ο Τζέιμς Κάμερον, ρωτήθηκε επίσης για τον θάνατο του «Τζακ», Λεονάρντο Ντι Κάπριο.</h4>
      <p><i>«Βασικά δεν το θεώρησα ποτέ διαμάχη, είναι απλώς χαζό»</i>, είπε ο 65χρονος σκηνοθέτης της ταινίας, σε ντοκιμαντέρ του BBC.</p>
      <p>Ο Μπίλι Ζέιν, που στην ταινία υποδυόταν τον αρραβωνιαστικό της Ρόουζ, έχει εκφράσει επίσης την γνώμη του για το τέλος της ταινίας, χαρακτηρίζοντάς το «<i>μια ωραία αφήγηση ο ήρωας σας έπρεπε να πεθάνει. Δεν ξέρω τι άλλο θα μπορούσε να γίνει.</i></p>
      <p><i>Έπρεπε να συμβεί»</i>, είχε πει σε συνέντευξη το 2018.</p>
      <p>Ωστόσο η Κέιτ Γουίνσλετ δεν συμφωνεί καθόλου.</p>
      <p><i>«Νομίζω πως θα μπορούσε να χωρέσει σε εκείνη την μικρή πόρτα»</i>, είχε σχολιάσει η ίδια το 2016 στην εκπομπή του Τζίμι Κίμελ.</p>
      <h4>Η εκπομπή Mythbusters στο Discovery Channel είχε καταλήξει σε παρόμοιο συμπέρασμα το 2012, επιβεβαιώνοντας πως η πόρτα ήταν αρκετά μεγάλη για να επιπλεύσουν και οι δυο, αν χρησιμοποιούσαν το σωσίβιο της Ρόουζ ως μέσο επίπλευσης.</h4>
      <figure>
        <iframe src="https://www.youtube.com/embed/IPDxtclZzVU" width="640" height="360" data-service="Youtube" scrolling="no"/>
      </figure>
      <p>
        <a href="https://www.tanea.gr/2019/11/17/greece/epeteios-polytexneiou-oi-sygklonistikes-martyries-ton-protagoniston-sto-one-channel/">Eπέτειος Πολυτεχνείου – Οι συγκλονιστικές μαρτυρίες των πρωταγωνιστών στο One Channel</a>
      </p>
    </article>
  </body>
</html>