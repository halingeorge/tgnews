<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/i-google-se-boitha-na-profereis-sosta-xenes-lexeis.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-18T13:16:00+00:00"/>
    <meta property="og:title" content="Η Google σε βοηθά να προφέρεις σωστά ξένες λέξεις"/>
    <meta property="og:description" content="Η νέα λειτουργία εκμεταλλεύεται τεχνολογία αναγνώρισης φωνής και Μηχανικής Μάθησης για να καταλάβει εάν προφέρεις σωστά τις λέξεις."/>
  </head>
  <body>
    <article>
      <h1>Η Google σε βοηθά να προφέρεις σωστά ξένες λέξεις</h1>
      <address>
        <time datetime="2019-11-18T13:16:00+00:00">18 Nov 2019, 13:16</time>
      </address>
      <p>Η νέα λειτουργία εκμεταλλεύεται τεχνολογία αναγνώρισης φωνής και Μηχανικής Μάθησης για να καταλάβει εάν προφέρεις σωστά τις λέξεις.</p>
      <p>Για αρχή, υποστηρίζει μόνο τα Αγγλικά και σύντομα θα προστεθούν τα Ισπανικά και άλλες γλώσσες.</p>
      <p>Στην Ελλάδα έχουμε δει πολλά παραδείγματα κακής προφοράς ξένων λέξεων, αρκεί να έχει ασχοληθεί κανείς λίγο με τα αθλητικά για να το διαπιστώσει, αλλά και στο εξωτερικό δεν τα πηγαίνουν και καλύτερα από εμάς. Γενικότερα, είναι άπειρες οι περιπτώσεις που βλέπεις μια ξένη λέξη, μπορεί να γνωρίζεις τι σημαίνει, αλλά δεν έχεις ακούσει ποτέ πως προφέρεται.</p>
      <p>Τη λύση έρχεται να δώσει για άλλη μια φορά η Google με την προσθήκη μιας νέας λειτουργίας στη μηχανή αναζήτησης. Στο εξής μπορείς να δηλώσεις ως όρο αναζήτησης “pronounce + τη λέξη που επιθυμείς” και τότε θα μπορείς να ακούσεις πως προφέρεται, να δεις γραπτή μεταφορά της προφοράς και να δοκιμάσεις την ικανότητα σου στην προφορά της χρησιμοποιώντας το μικρόφωνο του υπολογιστή ή της φορητής συσκευής σου. Στη συνέχεια, η Google θα σ’ ενημερώσει για την επίδοση σου.</p>
      <p>Η νέα λειτουργία εκμεταλλεύεται τεχνολογία αναγνώρισης φωνής και Μηχανικής Μάθησης για να καταλάβει εάν προφέρεις σωστά τις λέξεις. Για αρχή, υποστηρίζει μόνο τα Αγγλικά και σύντομα θα προστεθούν τα Ισπανικά και άλλες γλώσσες.</p>
      <figure>
        <iframe src="https://www.youtube.com/embed/JkOXWj_qZME" width="560" height="315" data-service="Youtube" scrolling="no"/>
      </figure>
      <p>Πηγή: news247.gr</p>
    </article>
  </body>
</html>