<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-elkepeszto-12-eves-fiu-rabolt-ki-kessel-egy-ferfit/"/>
    <meta property="og:site_name" content="lokál"/>
    <meta property="article:published_time" content="2019-11-18T13:52:30+00:00"/>
    <meta property="og:title" content="Elképesztő! 12 éves fiú rabolt ki késsel egy férfit"/>
    <meta property="og:description" content="Késsel rabolt ki egy 12 éves fiú egy férfit Ráckevén - közölte a Pest Megyei Rendőr-főkapitányság hétfőn a police.hu oldalon."/>
  </head>
  <body>
    <article>
      <h1>Elképesztő! 12 éves fiú rabolt ki késsel egy férfit</h1>
      <address><time datetime="2019-11-18T13:52:30+00:00">18 Nov 2019, 13:52</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2016/10/profimedia-0002488325-1280x853.jpg"/>
      </figure>
      <p>
        <b>Késsel rabolt ki egy 12 éves fiú egy férfit Ráckevén – közölte a Pest Megyei Rendőr-főkapitányság hétfőn a police.hu oldalon.</b>
      </p>
      <p>A közlemény szerint a fiú a Duna-parti Skaricza Máté sétányon megállította a sértettet, és késsel fenyegetőzve értékeit követelte.</p>
      <p>A férfi a fenyegetés hatására átadott egy gyűrűt a rablónak, aki ezután elmenekült a helyszínről.</p>
      <p>A rendőrök egy órán belül azonosították a rablót, majd elfogták és előállították. A fiú ruházatából előkerült a kés és a gyűrű is.</p>
      <p>A gyermek ellene az eljárást – szabadlábon hagyása mellett – a Ráckevei Rendőrkapitányság rablás megalapozott gyanúja miatt folytatja – áll a közleményben.</p>
    </article>
  </body>
</html>