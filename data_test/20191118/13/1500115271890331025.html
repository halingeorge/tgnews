<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/film/artikel/4925611/disney-pakt-uit-en-kondigt-nog-vijf-marvelfilms-aan"/>
    <meta property="og:site_name" content="RTL Boulevard"/>
    <meta property="article:published_time" content="2019-11-18T13:12:36+00:00"/>
    <meta property="og:title" content="Disney pakt uit en kondigt nog vijf Marvel-films aan"/>
    <meta property="og:description" content="Disney heeft het druk. Niet alleen door de start van Disney+, maar ook doordat er allerlei nieuwe superheldenfilms op de planning staan. Eerder maakte Disney al bekend te werken aan verschillende projecten voor de zogenaamde Marvel Cinematic Universe. En daar komen nog eens vijf films bij."/>
  </head>
  <body>
    <article>
      <h1>Disney pakt uit en kondigt nog vijf Marvel-films aan</h1>
      <address>
        <time datetime="2019-11-18T13:12:36+00:00">18 Nov 2019, 13:12</time>
      </address>
      <p>Disney heeft het druk. Niet alleen door de start van Disney+, maar ook doordat er allerlei nieuwe superheldenfilms op de planning staan. Eerder maakte Disney al bekend te werken aan verschillende projecten voor de zogenaamde Marvel Cinematic Universe. En daar komen nog eens vijf films bij.</p>
      <p>Alle 23 Marvel films vallen onder deze<i> </i>Marvel Cinematic Universe (MCU). Dat houdt in dat ze allemaal met elkaar verbonden zijn en we de karakters in verschillende films weer kunnen terugzien. De films worden onderverdeeld in verschillende delen en met het verschijnen van <i>Avengers: Endgame</i> en <i>Spider-Man: Far From Home</i> afgelopen zomer is er een einde gekomen aan het derde deel van de reeks. Fans kunnen en elk geval niet wachten. En dat is niet zo gek, want de eerste titels zijn veelbelovend.</p>
      <p>Tot nu toe zijn al er zes films bekendgemaakt die allemaal deel uitmaken van het vierde deel van de reeks. Zo krijgt onder anderen Scarlett Johansson in de rol van <i>Black Widow</i> een eigen film, komt er een vierde <i>Thor</i>-film aan met een vrouwelijke Thor en krijgen <i>Doctor Strange</i> en <i>Spider-Man </i>allebei een vervolgfilm. Ook de populaire <i>Black Panther-</i>film krijgt een vervolg in 2022. Deze films worden allemaal tussen 2020 en 2022 uitgebracht. Of dat nog niet genoeg is, worden er ook nog acht series gemaakt voor Disney+, die ook weer inspelen op de films. Om het allemaal nog wat overzichtelijker te maken, voegt Disney nog vijf films aan de line-up toe, waarmee ze tot 2023 weer vooruit kunnen.</p>
      <p>Volgens <i>The Hollywood Reporter</i> komen er nog vijf Marvel-films uit op 7 oktober 2022, 17 februari 2023, 5 mei 2023, 28 juli 2023 en 3 november 2023. Welke titels dit zijn, is nog niet bekendgemaakt, maar fans denken te kunnen raden om welke titels het gaat. Zo werkt regisseur James Gunn aan <i>Guardians of the Galaxy vol. 3</i>, staat een derde <i>Ant-Man</i> in de planning en is ook een <i>Captain Marvel 2</i> in de maak. Daarnaast liet Kevin Feige, hoofd van Marvel, al doorschemeren dat de populaire reeksen <i>The Fantastic Four</i>, <i>X-Men</i> en <i>Blade</i> ook naar de MCU komen.</p>
      <p>Eerder was dit wegens rechten van de reeks niet mogelijk, maar dankzij de overname van Fox door Disney is dit probleem van de baan. Ook Ryan Reynolds zou in gesprek zijn met Marvel om het populaire karakter Deadpool te introduceren in de MCU.</p>
      <p>In ieder geval zijn er de komende jaren voldoende films om voor naar de bioscoop te rennen.</p>
      <figure>
        <iframe src="https://www.youtube.com/embed/O3EkGCTYQwM" width="854" height="480" data-service="Youtube" scrolling="no"/>
      </figure>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/film/artikel/4880631/captain-marvel-wil-graag-marvel-film-met-alleen-maar-vrouwen"/>
        <a href="https://www.rtlboulevard.nl/entertainment/music/artikel/4864371/marvel-gaat-toch-nog-nieuwe-film-met-spider-man-maken"/>
        <a href="https://www.rtlboulevard.nl/entertainment/news/artikel/4815656/politie-moet-actie-marvelous-mrs-maisel-staken"/>
        <a href="https://www.rtlboulevard.nl/entertainment/film/artikel/4925681/halina-reijn-en-carice-van-houten-kondigen-nieuwe-film-aan"/>
        <a href="https://www.rtlboulevard.nl/entertainment/film/artikel/4925866/volle-zalen-voor-bruce-springsteen-film"/>
        <a href="https://www.rtlboulevard.nl/entertainment/film/artikel/4925736/einde-penoza-historisch-moment-voor-monic-hendrickx"/>
      </related>
      <related>
        <a href="https://www.rtlboulevard.nl/entertainment/film/artikel/4884911/scarlett-johansson-wil-ook-marvel-film-met-alleen-maar-vrouwen"/>
      </related>
      <related>
        <a href="https://www.rtlboulevard.nl/entertainment/music/artikel/4864371/marvel-gaat-toch-nog-nieuwe-film-met-spider-man-maken"/>
      </related>
    </article>
  </body>
</html>