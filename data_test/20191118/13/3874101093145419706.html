<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/zyxelden-yeni-dual-band-ac1200-lte-modemrouter_85075.html"/>
    <meta property="og:site_name" content="CHIP Online"/>
    <meta property="article:published_time" content="2019-11-18T13:00:00+00:00"/>
    <meta property="og:title" content="Zyxel'den Yeni Dual Band AC1200 LTE Modem/Router"/>
    <meta property="og:description" content="Zyxel'in yeni Dual Band AC1200 LTE Modem/Router'ı LTE3316 ile evde, ofiste, arazide ışık hızında internet mümkün."/>
  </head>
  <body>
    <article>
      <h1>Zyxel'den Yeni Dual Band AC1200 LTE Modem/Router</h1>
      <h2>Zyxel'in yeni Dual Band AC1200 LTE Modem/Router'ı LTE3316 ile evde, ofiste, arazide ışık hızında internet mümkün.</h2>
      <address><time datetime="2019-11-18T13:00:00+00:00">18 Nov 2019, 13:00</time> by <a rel="author">CHIP Online</a></address>
      <p>Ağ teknolojileri alanında uçtan uca çözümler sunan Zyxel, <b>LTE3316</b> model modem/router'ı pazara sundu. ADSL, fiber veya kablolu TV gibi karasal hatların bulunmadığı lokasyonlarda 4,5 G internet erişimi sağlayan yeni LTE cihazı, kesintisiz iletişim keyfi vaat ediyor. Kurumsal ve bireysel kullanıma uygun olan Zyxel'in yeni 4,5G modem/router'ı LTE3316, 300 Mbps indirme (DL), 50 Mbps (UL) veri gönderme kapasitesi ile sabit hatların olmadığı piknik alanları veya açık denizde bile internet erişimi sunabiliyor.</p>
      <p>Ev ve ofislerde mevcut sabit hatlarda kesinti yaşanması durumunda alternatif çözüm olarak devreye girebilen ve <b>4,5G LTE</b> yedek internet bağlantısı sağlamak için kullanılabilen LTE3316, köprü (bridge) ve yönlendirici (router) modları ile her türlü cihaz veya ağ geçidi ile sorunsuz bir şekilde entegre olarak çalışabiliyor.</p>
      <figure>
        <img src="https://cdn.chip.gen.tr/images/content/2019/11/15/2019111517253599985.jpg"/>
      </figure>
      <p>Klasik modem/router'lar, bir <b>ADSL/VDSL</b> modem desteği ve servis sağlayıcı firmanın ethernet kablosu ile internet erişimi sağlayabilirken;LTE modem/router'lar, kablo ile internet bağlantısının olmadığı yerlerde "herhangi bir SIM kart üzerinden" sabit telefon hattına ihtiyaç duymadan yüksek hızda internet sunabiliyor. LTE3316, mikro USB güç bağlantı noktasından aldığı enerji ile mobil olarak çalışabiliyor. Bu sayede kırsal alanda araba kullanırken, denizde balık tutarken veya dağlık alanda piknikte yaparken bile 7-24 iletişim özgürlüğü deneyimi yaşatıyor.</p>
      <p><b>Zyxel Marka ve Pazarlama Müdürü Özden Aliyagiç Uyar</b>'in verdiği bilgiye göre Zyxel'in yeni nesil modem/router'ı LTE3316 ile Netflix üzerinden dizilerinizi rahatlıkla izleyebilir, 4K çözünürlüklü videoları bekleme süresi ve kopma olmadan seyredebilir, oynadığınız oyunların canlı yayınlarını arkadaşlarınızla paylaşabilir ve yüksek boyutlu dosyaları rahatlıkla transfer edebilirsiniz. LTE router'ınızın aile koruması modunu aktif hale getirerek güvenli internet ortamı yaratabildiğiniz gibi konuklarınız için ise kolaylıkla bağlantı hızı ve öncelikleri belirleyeceğiniz misafir ağları oluşturabilirsiniz.</p>
      <h3>Tüm ağ cihazlarınızla entegrasyon</h3>
      <p>LTE3316, kurumsal şirketlerde kullanım için köprü (bridge) ve yönlendirici (router) modu ile işletmelere esneklik sağlıyor. Böylece, ürünün iş uygulamalarında yerleşik yönlendirme (router) işlevlerinden faydalanabilirken, köprü (bridge) modu ile de yüksek kaliteli Wi-Fi erişim imkanı elde ediliyor.</p>
      <p>
        <b>Yedekli bağlantı ile iş sürekliliği</b>
      </p>
      <p>Ofislerde sadece kablolu internet bağlantısına dayalı bir internet erişiminizin olması, iş sürekliliğini açısından sorunlara neden olabiliyor. Kablolu hatlardaki herhangi bir internet kesintisi anında, mobil operatör üzerinden internet erişiminizin devreye alınmasına olanak tanıyan Zyxel LTE3316, maksimum iş verimliliğini garanti altına alıyor.</p>
      <p>Taşınabilir şarj cihazları ya da araç şarj cihazlarından mikro USB bağlantısı ile enerji sağlayabilen LTE3316, maksimum 32 cihaza internet paylaşımı sağlayabiliyor.</p>
      <p>Zyxel'in yeni modem/router'ı, AC1200 teknolojisi destekli dual bant özelliği ile yüksek kalitede kusursuz Wi-Fi deneyimi için hem, 2,4ghz hem de 5ghz bağlantı seçeneği sunabiliyor. Tak ve çalıştır özelliği, Web GUI sihirbazı ve "LTE Ally uygulaması"sayesinde Zyxel LTE3316, akıllı telefon veya tablet bilgisayar üzerinden kolayca yönetilebiliyor.</p>
      <p>
        <b>Ultra yüksek kaliteli sesli arama</b>
      </p>
      <p>LTE3316, entegre ses desteği sayesinde, kablo sınırlaması olmadan, evde, ofiste ya da mobil internet kapsama alanın dahilinde; VoLTE aramaları veya ultra yüksek kaliteli CSFB aramalarına imkan tanıyor.</p>
    </article>
  </body>
</html>