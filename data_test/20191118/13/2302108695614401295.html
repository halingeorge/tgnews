<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/surse-laurentiu-tent-38-de-ani-luat-in-calcul-pentru-sefia-casei-nationale-de-pensii-el-este-seful-casei-de-pensii-bihor.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-18T13:01:56+00:00"/>
    <meta property="og:title" content="Surse: Laurențiu Țenț (38 de ani), luat în calcul pentru șefia Casei Naționale de Pensii. El este șeful Casei de Pensii Bihor"/>
    <meta property="og:description" content="Laurențiu Țenț, șeful Casei de Pensii Bihor, este una dintre soluțiile pentru șefia Casei Naționale de Pensii, au declarat pentru G4Media.ro surse"/>
  </head>
  <body>
    <article>
      <h1> Surse: Laurențiu Țenț (38 de ani), luat în calcul pentru șefia Casei Naționale de Pensii. El este șeful Casei de Pensii Bihor </h1>
      <address><time datetime="2019-11-18T13:01:56+00:00">18 Nov 2019, 13:01</time> by <a rel="author">Matei Alexandru</a></address>
      <p>Laurențiu Țenț, șeful Casei de Pensii Bihor, este una dintre soluțiile pentru șefia Casei Naționale de Pensii, au declarat pentru G4Media.ro surse politice. Mișcarea vine după ce premierul Ludovic Orban a anunţat că îl va înlocui din funcţie pe preşedintele actual al instituției, Ioan Petru Căprariu, şi că vrea modernizarea instituţiei, care este ”complet neadaptată secolului XXI”.</p>
      <p>Ioan-Petru Căprariu a intrat recent în concediu medical, iar Orban a spus că e vorba de o piedică pe care PSD încearcă să o pună plății pensiilor.</p>
      <p>Laurențiu Țenț (38 de ani) este funcționar public de carieră. El a lucrat la Direcția Generală a Finanțelor Publice Bihor, apoi la Casa Județeană de Pensii Bihor. Este licențiat în drept al Facultății de Științe Juridice și Administrative Oradea.</p>
      <p>
        <i>Foto: Laurențiu Țenț</i>
      </p>
    </article>
  </body>
</html>