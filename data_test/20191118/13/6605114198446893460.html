<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/digitalia/dron-kepes-hazhoz-vinni-a-gyogyszert-a-betegeknek-2038893/"/>
    <meta property="og:site_name" content="SZOLJON"/>
    <meta property="article:published_time" content="2019-11-18T13:59:00+00:00"/>
    <meta property="og:title" content="Drón képes házhoz vinni a gyógyszert a betegeknek"/>
    <meta property="og:description" content="A UPS és a CVS gyógyszertárlánc Amerikában fogyasztói drónkiszállító megoldások fejlesztésébe fogott."/>
  </head>
  <body>
    <article>
      <h6 class="kicker">KÓRHÁZAKON TÚL</h6>
      <h1>Drón képes házhoz vinni a gyógyszert a betegeknek</h1>
      <address>
        <time datetime="2019-11-18T13:59:00+00:00">18 Nov 2019, 13:59</time>
      </address>
      <h4>A UPS és a CVS gyógyszertárlánc Amerikában fogyasztói drónkiszállító megoldások fejlesztésébe fogott.</h4>
      <p>A UPS leányvállalata, a UPS Flight Forward és Amerika egyik legnagyobb gyógyszertárlánca, a CVS Pharmacy bejelentették, hogy közösen újabb drónkiszállítási megoldások kidolgozásába fognak, mellyel az eddig jellemző B2B modellek mellett közvetlenül az ügyfelek kiszolgálására is koncentrálnak majd.</p>
      <figure>
        <img src="https://kpi.mediaworks.hu/wp-content/uploads/2019/11/Dron01.jpg"/>
      </figure>
      <p>A program keretében vényköteles és kereskedelmi termékeket szállítanak házhoz a CVS gyógyszertárak ügyfeleinek. A UPSFF szeptember óta az egyetlen az amerikai Szövetségi Légügyi Hatóság engedélyével rendelkező drónlégitársaság.</p>
      <p>A UPS Flight Forward jelenleg egészségügyi mintákat szállít drónokkal a Raleigh-beli WakeMed egészségügyi központban, és folyamatosan dolgozik légi és szárazföldi infrastruktúrája bővítésén, hogy képes legyen kielégíteni a változatos ügyfélkör igényeit.</p>
      <blockquote>A vállalat terve, hogy hamarosan rendszeresítse a kiszállítást a vevők otthonába.</blockquote>
      <p>A UPS Flight Forward múlt hónapban <a href="https://pressroom.ups.com/pressroom/ContentDetailsViewer.page?ConceptType=PressReleases&amp;id=1569933965476-404&amp;WT.mc_id=PRESSRELEASE_GLOBENEWSWIRE_CVSDRONE_FAAAPPROVAL_102119">jelentette be</a>, hogy elsőként kapta meg az amerikai kormányzat teljeskörű engedélyét kereskedelmi drónjáratok üzemeltetésére. A 135-ös sztenderd szerinti engedély a legmagasabb szintű, az amerikai Légügyi Felügyelet (FAA) által drónkiszállító vállalatok számára kiállított jogosítvány. A cég ennek birtokában</p>
      <blockquote>tetszőleges számú drónt üzemeltethet ügyfelei igényeinek kielégítésére.</blockquote>
      <p>A cég eddig több mint 1500 kereskedelmi célú drónkiszállítást hajtott végre a The WakeMed kampuszán. A UPS Flight Forward a jövőben számos iparág termékeire kiterjeszti majd kereskedelmi drónszolgáltatását, a CVS-szel megindított tesztek az első lépést jelentik ezen az úton.</p>
      <hr/>
      <p>UPS Flight Forward első lépésként UAS Integration Pilot Programjában (IPP) vett részt. Ez a munka az egészségügyi kampuszok területén való drónkiszállítás üzleti modelljeire koncentrált. A majdan elindított lakossági kiszállítások szintén hozzájárulhatnak a szabályozási keretrendszer kidolgozásához.</p>
      <p>A UPS a pilótanélküli légiszállítás egyik vezetője. A cég tesztelte már a sürgős szállítmányok célba juttatását egybefüggő vízfelszín felett; Afrikában humanitárius segélyszolgáltatást indított és támogatott; és nem sürgősségi kereskedelmi drónszállítmányokat is tesztelt már, melyeket UPS kiszállítóteherautókból autókból indítottak útjukra.</p>
      <p>
        <i>Borítókép: UPS</i>
      </p>
      <hr/>
      <p> </p>
    </article>
  </body>
</html>