<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/otomobil/sabancidan-off-roada-ozel-ekipman"/>
    <meta property="og:site_name" content="CNN Türk"/>
    <meta property="article:published_time" content="2019-11-18T13:33:17+00:00"/>
    <meta property="og:title" content="Sabancı'dan “Off-road”a özel ekipman"/>
    <meta property="og:description" content="Yönetim Kurulu Başkanlığı’nı Sabancı ailesi..."/>
  </head>
  <body>
    <article>
      <h1>Sabancı'dan “Off-road”a özel ekipman</h1>
      <h2>Yönetim Kurulu Başkanlığı’nı Sabancı ailesi üyelerinden Yakup Sabancı’nın yaptığı Birlas Otomotiv atağa geçti. Off road araçları için özel ekipmanlar ithal eden şirket motosiklet pazarı için de Yasco markasıyla lastik ürettirmeye başladı.</h2>
      <address><time datetime="2019-11-18T13:33:17+00:00">18 Nov 2019, 13:33</time> by <a rel="author">Mehmet Ali Kantarcı</a></address>
      <p>Başta Lamborghini, Ferrari gibi premium markalar olmak üzere araçlara yılda 750 bin <a href="https://www.cnnturk.com/haberleri/jant">jant</a> üreten İtalyan Oz markasının <a href="https://www.cnnturk.com/haberleri/turkiye">Türkiye</a> Distribütörü Birlas Otomotiv 4x4 araçlara yönelik özel jantların ithaline de başladı. Oz’un ürettiği ve fiyatları 1200 eurodan başlayan 4x4 jantların ilk testleri Antalya bölgesinde gerçekleşti. Off road’çular için Oz’un imal ettiği premium jantları getirmeye başladıklarını söyleyen Birlas Yönetim Kuruşu Başkanı Yakup Sabancı ,”Premium jant sınıfında payımız yüzde 10’lara çıktı. Off- road sınıfı için de premium jantlar getirmeye başladık. 2020’de toplamda 2500-3000 premium jant satışı hedefliyoruz” dedi.</p>
      <figure>
        <img src="https://i2.cnnturk.com/i/cnnturk/75/700x0/5dd29d7bbf214413ecc1d9b5"/>
      </figure>
      <p>
        <b>“Budget” jant da getirecek</b>
      </p>
      <p>Budget yani ‘düşük bütçeli-ekonomik” jant satışına da 2020 Ocak ayında başlayacaklarını kaydeden Sabancı ekonomik sınıfta da yılda 13-15 bin adet satış yapmayı hedeflediklerini belirtti. Halen <a href="https://www.cnnturk.com/haberleri/istanbul">İstanbul</a>’da Seyrantepe, Beylikdüzü ve Çekmeköy’de Birlas mağazaları ile hizmet verdiklerini hatırlatan Sabancı şunları kaydetti:</p>
      <p>“ Birlas Garage markasıyla bu 3 mağazamızda filolara yönelik mekanik ve servis bakımı da veriyoruz. Bunları franchise olarak artıracağız. Şu anda Türkiye’nin 20 noktasındayıs 2020’de bunları Birlas Garage tabelası altında toplayıp çoğaltacağız. Orta vadede bu bakım noktalarını Güneydoğu Avrupa’da açmayı planlıyoruz.”</p>
      <figure>
        <img src="https://i2.cnnturk.com/i/cnnturk/75/700x0/5dd29d84bf214413ecc1d9b8"/>
      </figure>
      <p>
        <b>Yasco marka lastik ve yağ geliyor</b>
      </p>
      <p>Birlas “Yasco” (Yakup Sabancı Corp.) markasıyla scooter lastiği üretimine de başlıyor. Pakistan’da kendileri için özel üretilen scooter lastiklerini 2020 Ocak’ta pazara sunacaklarını, yılda 15 bin satış öngördüklerini açıklayan Birlas Yönetim Kurulu Başkan yardımcısı Serdar Demirdağ aynı şekilde “Yasco” markasıyla motosiklet yağı da ürettireceklerini de ifade etti. Demirdağ,” Halen yılda 45 bin adet Brisa ve Lassa markalı lastik satıyoruz. Gelecek yıl internet sitemizde de lastik satışına geçmeyi hedefliyoruz” diye konuştu. Demirdağ şöyle devam etti:</p>
      <p>“Birlasshop.com’da Oz jant, 1 milyon km garantili K&amp;N hava filtreleri, motosiklet lastiği, off road aksesuarları vb satıyoruz. Başlangıç yılda 1 milyon TL ciro yaptık. 2020’de bu 2-3 misline çıkacak. Birlas Grubu olarak bu yıl 45 milyon, 2020’de ise 60 milyon TL ciro öngörmekteyiz.”</p>
      <related>
        <h4>ilgili haberler</h4>
        <a href="https://www.cnnturk.com/otomobil/subaru-da-otonom-suruste"/>
        <a href="https://www.cnnturk.com/otomobil/cocuklarla-guvenli-seyahat-etmeleri-icin-10-altin-kural"/>
        <a href="https://www.cnnturk.com/otomobil/10-turkten-6si-elektrikli-arac-istiyor"/>
      </related>
    </article>
  </body>
</html>