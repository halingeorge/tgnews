<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/zelena-energie-tvori-zhruba-desetinu-vyroby-elektriny-cr-pribyva-dodavatelu/"/>
    <meta property="og:site_name" content="Cnews.cz"/>
    <meta property="article:published_time" content="2019-11-18T13:32:27+00:00"/>
    <meta property="og:title" content="Zelená energie: Tvoří zhruba desetinu výroby elektřiny v ČR, přibývá jejích dodavatelů"/>
    <meta property="og:description" content="Z uhlí, z jádra, z vody, ze slunce… Způsobů, jak získat elektrickou energii, je mnoho. Některé jsou účinnější, ale méně ekologické, jiné jsou stoprocentně „zelené“, ale závislé na počasí. Jak jsme na tom s jejich využíváním v Česku? Prim stále hrají tradiční zdroje jako hnědé uhlí a jádro, alternativní energie ale přibývá. A dobrou zprávou […]"/>
  </head>
  <body>
    <article>
      <h1>Zelená energie: Tvoří zhruba desetinu výroby elektřiny v ČR, přibývá jejích dodavatelů</h1>
      <address><time datetime="2019-11-18T13:32:27+00:00">18 Nov 2019, 13:32</time> by <a rel="author" href="https://www.cnews.cz/lide/bohuslav/" target="_blank">Tomáš Bohuslav</a></address>
      <p>
        <b>Z uhlí, z jádra, z vody, ze slunce… Způsobů, jak získat elektrickou energii, je mnoho. Některé jsou účinnější, ale méně ekologické, jiné jsou stoprocentně „zelené“, ale závislé na počasí. Jak jsme na tom s jejich využíváním v Česku? Prim stále hrají tradiční zdroje jako hnědé uhlí a jádro, alternativní energie ale přibývá. A dobrou zprávou je i to, že v Česku roste počet dodavatelů, kteří „zelenou energii“ nabízejí.</b>
      </p>
      <p>Podle dat Energetického regulačního úřadu jsme v roce 2018 v Česku <b>vyrobili nejvíce elektřiny od roku 1981</b>. 43 procent z celkově vyrobených 73,9 terawatthodin připadlo na hnědouhelné elektrárny a 11 procent na obnovitelné zdroje.</p>
      <h3>Uhelné elektrárny stále hrají prim</h3>
      <p>Jak už jsme zmínili, nejvíce elektřiny se v Česku vyrobí v hnědouhelných elektrárnách. V roce 2018 šlo o 43, o rok dříve v nich vzniklo dokonce 51 procent elektrické energie.</p>
      <p>Na začátku celého procesu je <b>hnědé uhlí</b>, které se tu spaluje v kotli a dává vzniknout teplu. To ohřívá vodu, která se mění na vodní páru. Právě <b>vodní pára</b> roztočí turbínu, jež pohání generátor. A ten konečně vyrobí elektrický proud. Zdá se to celkem snadné, že? Pak už zbývá „jen“ upravit napětí na přenosovou hladinu a vyslat elektřinu skrze vedení k zákazníkům.</p>
      <h3>Jádro je čisté, ale problém je s palivem</h3>
      <p>Na jádro v Česku připadá <b>zhruba třetina vyrobené elektrické energie</b>. Elektřina tu také vzniká díky turbínám, které pohánějí generátory, zdroj vodní páry je ale, logicky, jiný.</p>
      <p>Místo uhlí je základní surovinou obohacený uran. Při štěpení uranových jader se uvolní velké množství energie, které opět poslouží ke vzniku páry. Ta je takzvaným sekundárním okruhem přivedená k turbíně a… dál je princip vzniku elektřiny stejný jako v předchozím případě.</p>
      <p>Obrovský rozdíl je ale v tom, co odchází z chladírenských věží a komínů. Mohutná oblaka nad komíny jsou totiž tvořená výhradně vodní parou. Nejsou v nich žádné škodliviny.</p>
      <h3>Ostatní alternativní zdroje</h3>
      <p>V roce 2018 vyrobily větrné elektrárny pouhých 609 gigawatthodin elektrické energie. Tedy zhruba čtvrtinu toho, co solární elektrárny. V Česku pak větrná energetika dlouhodobě stagnuje. Přitom <b>naplňuje veškeré atributy ekologičnosti</b>. Vítr je přeci nevyčerpatelný.</p>
      <p>Přečerpávací vodní elektrárna Dlouhé stráně je nejen podle mnohých nejkrásnější, ale i vůbec nejvýkonnější vodní elektrárnou v Česku. Stejně jako všechny ostatní i <b>tahle využívá kinetickou energii padající vody</b>, která roztáčí turbíny a v generátoru dává vzniknout elektřině. Vodní elektrárny <b>jsou ekologické</b> a obejdou se bez náročné obsluhy i údržby a jsou <b>závislé na dostatečném množství vody</b>.</p>
      <p>Nárůst v roce 2018 zaznamenaly <b>solární zdroje energie</b>. Elektřina ze slunce je z hlediska ekologie ideální řešení. Elektrárny (ať už fotovoltaické nebo solárně-tepelné) využívají <b>nevyčerpatelné zdroje energie</b>, nevyžadují téměř žádnou obsluhu a jsou <b>bezhlučné</b>.</p>
      <h3>Na trhu už jsou dodavatelé, kteří nabízejí zelenou energii</h3>
      <p>Mnoho dodavatelů elektřiny na českém trhu se zaměřuje na nabídku nejen klasické elektřiny, ale i „zelené“, která je vyrobena čistě z obnovitelných zdrojů. Patří mezi ně i původně švýcarská společnost Alpiq, jež je v Česku aktivní od roku 2009. V roce 2019 vstoupila v masovějším měřítku na trh s dodávky elektřiny a plynu pro domácnosti, drobné podnikatele i velké firmy. Je <b>první</b> na českém trhu, která nabízí nejen zázemí silné švýcarské skupiny s tradicí, velmi atraktivní cenu, ale i možnost změnit dodavatele on-line z pohodlí domova absolutně bez papírů. Každý, kdo umí zapnout počítač a pustit si internet, dokáže přejít k Alpiq. Pokud chcete zjistit víc, navštivte <a href="https://www.alpiq-energy.cz/?utm_source=cnews&amp;utm_medium=PR&amp;utm_campaign=online">www.alpiq-energy.cz</a> nebo <a href="https://www.alpiq-energy.cz/?utm_source=cnews&amp;utm_medium=PR&amp;utm_campaign=online">www.LepsiEnergie.cz</a>.</p>
    </article>
  </body>
</html>