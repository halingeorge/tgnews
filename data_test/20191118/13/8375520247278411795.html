<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/skhody-do-vozdvyzhenky-stolichni-chinovniki-zganbilisya-iz-turistichnimi-vkazivnikami-v-centri-kijeva-foto-640703.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T13:16:18+00:00"/>
    <meta property="og:title" content="Sкhody do Vozdvyzhenky: столичні чиновники зганьбилися із туристичними вказівниками в центрі Києва (фото)"/>
    <meta property="og:description" content="Покажчики напрямку руху дуже дивно перекладено англійською мовою"/>
  </head>
  <body>
    <article>
      <h1>Sкhody do Vozdvyzhenky: столичні чиновники зганьбилися із туристичними вказівниками в центрі Києва (фото)</h1>
      <address>
        <time datetime="2019-11-18T13:16:18+00:00">18 Nov 2019, 13:16</time>
      </address>
      <h4>Покажчики напрямку руху дуже дивно перекладено англійською мовою</h4>
      <p>У Києві біля сходів з Пейзажної алеї на Поділ до урочища Гончарі-Кожум’яки з’явився вказівник із дивним перекладом назв туристичних локацій на англійську мову.</p>
      <p>Зокрема, на покажчику напрямку руху до сходів до Воздвиженки переклад на англійську мову написано «skhody do vozdvyzhenky». А Пейзажна алея англійською вказана як «aleya».</p>
      <figure>
        <img src="https://glavcom.ua/img/forall/users/49/4937/1_09.png"/>
      </figure>
      <p>Нагадаємо, у липні цього року мер Києва <a href="https://glavcom.ua/video/klichko-vidkriv-onovleni-shodi-z-peyzazhnoji-aleji-na-podil-513449.html">Віталій Кличко відкрив сходи з Пейзажної алеї на Поділ до урочища Гончарі-Кожум’яки</a> та частину великого туристичного маршруту, який з’єднав Пейзажну алею з Аркою дружби народів.</p>
      <p>На схилі, поряд зі сходами, здійснили благоустрій та озеленення території. Укріпили схили, на алеї туристичного маршруту побудували громадську вбиральню. Встановили також тривожну кнопку, камери відеоспостереження на сходах і алеї. Є зони доступу до Wі-Fі. Облаштовано оглядові майданчики, встановлені нові лави та урни, LED освітлення території.</p>
      <p>Як повідомлялося, у березні було проведено тендер на 14,9 млн грн на будівництво сходів та благоустрою території на Старокиївській горі на Пейзажній алеї. Пізніше комунальне підприємство «Інженерний центр» оголосило <a href="https://glavcom.ua/kyiv/news/na-budivnictvo-shodiv-z-peyzazhnoji-aleji-potratyat-shche-ponad-38-mln-grn-494667.html">черговий тендер на реконструкцію сходів в районі Пейзажній алеї та благоустрій території на 38,3 млн грн. </a></p>
      <p>На початку вересня <a href="https://glavcom.ua/kyiv/news/klichko-vidkriv-novi-shodi-vid-andrijivskoji-cerkvi-do-aleji-hudozhnikiv-foto-622962.html">Кличко взяв участь в урочистому відкритті нових сходів від Андріївської церкви до Алеї художників і парку «Володимирська гірка»</a>. Вартість їх зведення коштувала близько чотирьох мільйонів гривень.</p>
      <p>Раніше повідомлялося, що у<a href="https://glavcom.ua/kyiv/news/u-stolici-zyavitsya-sistema-turistichnoji-navigaciji-560935.html"> всіх десяти районах Києва облаштують 223 носії туристичної інформації</a>. Усього буде встановлено 178 інформаційних стендів (пілонів) і 45 покажчиків напрямку руху. Перші нові навігаційні пілони розпочали встановлювати у центрі міста. У КМДА повідомляли, що інформаційні стенди містять вказівники до найпопулярніших серед туристів місць відвідування, карти навколишніх кварталів і навіть трохи цікавої інформації українською й англійською мовами. Забезпечити встановлення носіїв туристичної інформації доручено Управлінню туризму та промоцій і комунальному підприємству «Київський міський туристично-інформаційний центр».</p>
      <related>
        <a href="https://glavcom.ua/kyiv/news/brud-i-targani-iz-17-ti-perevirenih-stolichnih-hosteliv-lishe-dva-pracyuyut-zakonno-foto-633029.html"/>
        <a href="https://glavcom.ua/kyiv/news/klichko-vidkriv-novi-shodi-vid-andrijivskoji-cerkvi-do-aleji-hudozhnikiv-foto-622962.html"/>
        <a href="https://glavcom.ua/kyiv/news/stolichna-vlada-zaperechuje-shcho-shodi-z-peyzazhnoji-aleji-na-podil-zoloti-vsogo-15-mln-grn-515388.html"/>
      </related>
    </article>
  </body>
</html>