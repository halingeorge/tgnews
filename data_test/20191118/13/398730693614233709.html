<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/ekonomi/sas-drar-in-pa-flygningar-till-hongkong/"/>
    <meta property="og:site_name" content="DN.SE"/>
    <meta property="article:published_time" content="2019-11-18T13:15:18+00:00"/>
    <meta property="og:title" content="SAS drar in på flygningar till Hongkong"/>
    <meta property="og:description" content="Allt fler flygbolag – inklusive SAS – väljer att skära ned på sin trafik till Hongkong."/>
  </head>
  <body>
    <article>
      <h1>SAS drar in på flygningar till Hongkong</h1>
      <address><time datetime="2019-11-18T13:15:18+00:00">18 Nov 2019, 13:15</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Allt fler flygbolag – inklusive SAS – väljer att skära ned på sin trafik till Hongkong.<br/>De våldsamma protesterna har gjort att efterfrågan på biljetter minskat.</b>
      </p>
      <p>SAS flyger från Köpenhamn till just Hongkong. Sedan tidigare hade man fem flighter i veckan men har under november månad beslutat att kapa till fyra flygningar.</p>
      <p>– Vi har märkt en lägre efterfrågan, framförallt från fritidsresenärer och därför sett anledning att justera vår linjetrafik, säger presschefen Freja Annamatz vid SAS till TT.</p>
      <p><b>SAS är dock långtifrån ensamt.</b> Den senaste tidens demonstrationer som <a href="https://www.dn.se/nyheter/varlden/universitet-i-hongkong-omringat-av-polis/">eskalerat </a>med tårgas från polisens sida liksom våldsamheter från demonstranters sida har fått konsekvenser.</p>
      <p>Luftfartsmyndigheten i Hongkong meddelade nyligen att under oktober månad noteras en 13-procentig nedgång när det gäller antalet passagerare samt en minskning med drygt sex procent gällande antalet flyg till och från Hongkong.</p>
      <p><b>Det indonesiska flygbolaget </b>Garuda har till exempel minskat från tidigare 21 till fyra avgångar i veckan medan andra bolag valt att trafikera sina flyglinjer med mindre flygplan än tidigare, skriver Reuters.</p>
      <p>Från SAS sida följer man nu utvecklingen noga.</p>
      <p>– Det kommer att se lite annorlunda ut under jul- och nyårshelgerna men i nuläget ser vi inte skäl till att minska antalet flighter ytterligare, säger Freja Annamatz.</p>
    </article>
  </body>
</html>