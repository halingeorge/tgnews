<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economie.hotnews.ro/stiri-finante_banci-23498057-irina-scarlat-revolut-pregatim-produs-pentru-firme-salariile-vor-putea-incasate-direct-cardul-revolut-atunci-cand-bancile-din-romania-vor-permite-plati-transfrontaliere-lei.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T13:28:00+00:00"/>
    <meta property="og:title" content="Irina Scarlat, Revolut: Pregătim un produs pentru firme/ Salariile vor putea fi încasate direct pe cardul Revolut atunci când băncile din România vor permite plăți transfrontaliere în lei"/>
    <meta property="og:description" content="”Revolut are un produs destinat companiilor- Revolut for Business- dar care nu este prezent încă pe piața din România. Lucrăm la proiectul prin care produsul va fi lansat și la"/>
  </head>
  <body>
    <article>
      <h1>Irina Scarlat, Revolut: Pregătim un produs pentru firme/ Salariile vor putea fi încasate direct pe cardul Revolut atunci când băncile din România vor permite plăți transfrontaliere în lei</h1>
      <address><time datetime="2019-11-18T13:28:00+00:00">18 Nov 2019, 13:28</time> by <a rel="author">Dan Popa</a></address>
      <p><b>”Revolut are un produs destinat companiilor- Revolut for Business- dar care nu este prezent încă pe piața din România. Lucrăm la proiectul prin care produsul va fi lansat și la noi”, a spus luni într-o conferință Irina Scarlat Country Manager Revolut România. Ea a mai explicat de ce nu se pot încasa salariile direct în contul de Revolut. ”Salariile vor putea fi plătite direct pe carduri Revolut de către angajatori atunci când băncile din România vor permite plăți transfrontaliere în lei. În momentul de față România și Bulgaria sunt singurele țări din UE care nu permit efectuarea de transferuri cross-broder în alte monede”, a explicat Scarlat.<br/></b><br/>”Conturile Revolut sunt în lei, dar sunt deschise la o bancă din Marea Britanie. Din moment ce băncile din România nu permit efectuarea de transferuri către un cont în lei deschi în altă țară, utilizatorii din România nu își pot încasa salariul direct în contul de Revolut. Deși este o piedică,e una minoră, dacă ținem cnt de ritmul nostru de creștere și felul în care utilizatorii își folosesc cardurile Revolut. Posesorii de carduri Revolut își transferă salariile de pe cardul lor de debit obișnuit pe cardul Revolut și apoi folosesc cardul Revolut ca fiind cardul lor de bază”, mai spune country managerul Revolut România.<br/><br/>Scarlat a reamintit în cadrul conferinței de viteza cu care s-a dezvoltat tehnologia în ultimele decenii. ”Când eram copil, era un lux să ai un telefon fix. Când mama întârzia la serviciu, suna la singurul telefon din scara de bloc ca să îl roage pe acel vecin să vină să ne anunțe că întârzie. Apoi, când au apărut telefoanele mobile, abonamentele erau atât de scumpe încât mama ne limitau abonamentul astfel încât să fie sigură că nu îi va veni o factură greu de achitat. Iar aseară de pildă, ca să revenim la zilele noastre, discutam pe Whatsapp cu soțul meu în timp ce el era în avion spre San Francisco. Internetul a democratizat piața. Nu mai e nevoie de companiile tradiționale de tehnologie, prețurile au scăzut iar firmele sunt obligate să inoveze. Azi, printr-un click de pe mobil îți vine taxiul dorit în orice oraș din Europa. Avem Clever Uber, Bolt... pe măsură ce concurența crește, se îmbunătățește și calitatea serviciilor oferite. Astăzi ne facem cumpărăturile pentru casă tot printr-un click iar coșul comandat ajunge la ușa noastră într-o oră. Azi vrem totul cât mai rapid și cât mai simplu!”, mai spune Scarlat.<br/><br/>”Ideea Revolut a apărut de la un lucru simplu: fondatorii noștri sunt cetățeni gobali care călătoreau foarte mult în afara Marii Britanii. De câte ori călătoreau și făceau o plată, ei plăteau băncii cu care lucrau comisioane extraordinare de mari din cauza cursului de schimb. Comisioane la curs între 2-10% pentru fiecare tranzacție”, a mai spus country managerul român.<br/><br/>Potrivit acesteia, Revolut are peste 850.000 de clienți, iar până la finele anului ar putea ajunge la 1.000.000 de clienți, mai spune Irina Scarlat.</p>
    </article>
  </body>
</html>