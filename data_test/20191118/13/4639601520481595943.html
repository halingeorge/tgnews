<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/science/whatsapp-entopistike-sfalma-gia-klopi-eikonon-kai-minymaton/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T13:47:41+00:00"/>
    <meta property="og:title" content="WhatsApp: Εντοπίστηκε σφάλμα για κλοπή εικόνων και μηνυμάτων"/>
    <meta property="og:description" content="Στην εφαρμογή WhatsApp που ανήκει στο Facebooκ εντοπίστηκε σφάλμα που θα μπορούσαν να εκμεταλλευτούν χάκερ για να κλέβουν απόρρητα προσωπικά δεδομένα, εικόνες και μηνύματα από τα smartphones χρηστών."/>
  </head>
  <body>
    <article>
      <h1>WhatsApp: Εντοπίστηκε σφάλμα για κλοπή εικόνων και μηνυμάτων</h1>
      <h2>Στην εφαρμογή WhatsApp που ανήκει στο Facebooκ εντοπίστηκε σφάλμα που θα μπορούσαν να εκμεταλλευτούν χάκερ για να κλέβουν απόρρητα προσωπικά δεδομένα, εικόνες και μηνύματα από τα smartphones χρηστών.</h2>
      <address><time datetime="2019-11-18T13:47:41+00:00">18 Nov 2019, 13:47</time> by <a rel="author">ΤοΒΗΜΑ Team</a></address>
      <p>Λίγους μόλις μήνες μετά την αποκάλυψη ότι χάκερ εγκατέστησαν εξ αποστάσεως λογισμικό κατασκοπίας σε κινητά τηλέφωνα και άλλες συσκευές, εκμεταλλευόμενοι ένα ευάλωτο σημείο στην εφαρμογή ανταλλαγής μηνυμάτων WhatsApp, οι ειδικοί κυβρνοασφάλειας εντόπισαν νέο σφάλμα στην εφαρμογή.</p>
      <p>Συγκεκριμένα, στην εφαρμογή WhatsApp που ανήκει στο Facebooκ εντοπίστηκε σφάλμα που θα μπορούσαν να εκμεταλλευτούν χάκερ για να κλέβουν απόρρητα προσωπικά δεδομένα, εικόνες και μηνύματα από τα smartphones χρηστών.</p>
      <p>
        <a href="https://www.in.gr/2019/11/19/greece/4411335/">Προσφυγικό : Σοβαρά προβλήματα στην ένταξη των προσφύγων σε έξι χώρες της ΕΕ</a>
      </p>
      <p>
        <b>Δείτε επίσης: <a href="https://www.tovima.gr/2019/11/16/world/ereyna-oi-ypoklopes-meso-whatsapp-kai-o-rolos-tis-kyprou/">Ερευνα – Οι υποκλοπές μέσω WhatsΑpp και ο ρόλος της Κύπρου</a></b>
      </p>
      <p>Κι όπως επεσήμαναν, αν οι χρήστες δεν αντιμετωπίσουν τον ιό, θα μπορούσαν χάκερ να στείλουν ένα αρχείο βίντεο με κακόβουλο λογισμικό στον λογαριασμό των θυμάτων στο WhatsApp. Μέσω αυτού του βίντεο – εφόσον οι χρήστες το κατεβάσουν, το κάνει αυτόματα η εφαρμογή – μπορούν οι κυβερνοπειρατές να κλέψουν πληροφορίες από τη συσκευή.</p>
      <p>Οι υπεύθυνοι λειτουργίας του WhatsApp, προσπάθησαν να ενημερώσουν τους χρήστες το σφάλμα στο σύστημα, τονίζοντας ότι μέχρι στιγμής δεν υπάρχουν ενδείξεις ότι το εκμεταλλεύτηκαν χάκερ για να κλέψουν δεδομένα. «Σ’ αυτή την περίπτωση δεν υπάρχουν λόγοι να πιστεύουμε ότι επηρεάστηκαν χρήστες», είπε εκπρόσωπος του WhatsApp στο HackerNews. Το σφάλμα επηρεάζει το WhatsApp σ’ όλες τις μεγάλες πλατφόρμες, περιλαμβανομένων των Android, iOS και Windows.</p>
      <p>H Facebook κάλεσε τους χρήστες να βεβαιωθούν ότι διαθέτουν την τελευταία εκδοχή της εφαρμογής στα κινητά τους και να θέσουν εκτός λειτουργίας το αυτόματα «κατέβασμα» φακέλων εικόνων και βίντεο.</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>