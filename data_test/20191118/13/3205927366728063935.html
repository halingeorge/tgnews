<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/paraskinia/293917-ti-kataferan-dielysan-ta-panta-kai-eftasan-ta-tria"/>
    <meta property="og:site_name" content="gavros.gr"/>
    <meta property="article:published_time" content="2019-11-18T13:42:00+00:00"/>
    <meta property="og:title" content="Τι κατάφεραν; Διέλυσαν τα πάντα και έφτασαν τα τρία!"/>
    <meta property="og:description" content="Πριν από 5 χρόνια, σαν σήμερα, ακούγονταν αλήθειες που πονούσαν, από τον Κώστα Καραπαπά. Πέντε χρόνια μετά, το ποδόσφαιρο είναι στο… χείλος του γκρεμού και ο ΠΑΟΚ έχει… τρία πρωταθλήματα…"/>
  </head>
  <body>
    <article>
      <h1>Τι κατάφεραν; Διέλυσαν τα πάντα και έφτασαν τα τρία!</h1>
      <address>
        <time datetime="2019-11-18T13:42:00+00:00">18 Nov 2019, 13:42</time>
      </address>
      <p>Σαν σήμερα, πριν από πέντε ολόκληρα χρόνια, ο νυν Αντιπρόεδρος του Ολυμπιακού, Κώστας Καραπαπάς, κοντραριζόταν, στον αέρα του Μακεδονία TV και την εκπομπή «Ντέρμπι», με τον δικηγόρο Μπάμπη Αποστολίδη και τον δημοσιογράφο Νίκο Πετρουλάκη, από την εφημερίδα Arena. Οι δύο συνομιλητές του, τότε, Διευθυντή Επικοινωνίας της ΠΑΕ Ολυμπιακός, φιλοξενούνταν στην εκπομπή, μαζί με τον δημοσιογράφο του Κόκκινου Πρωταθλητή, Κώστα Σαμοθράκη και έβαλλαν ασταμάτητα, κατά του Ολυμπιακού! Ασταμάτητα…</p>
      <p>Ο Κώστας Καραπαπάς, βέβαια, τους… είχε βάλει στη θέση τους, επισημαίνοντας απλώς… μία πραγματικότητα. Αδιαμφισβήτητη, μάλιστα. Ότι, τότε, ο Ολυμπιακός είχε 41 πρωταθλήματα, ο ΠΑΟΚ… 2 και η… Μαρίνα 9! Μία αλήθεια, την οποία τότε εκλάμβαναν ως αστείο… Ως ειρωνεία… Αλλά δεν ήταν… τέτοια. Ήταν η πραγματικότητα.</p>
      <p>Πέντε χρόνια μετά και μετά από όλο τον πόλεμο, τον οποίο ο Ολυμπιακός είχε δεχθεί και συνεχίζει να δέχεται, από τον «μηχανισμό» που δουλεύει εναντίον του, αλλά και συγκεκριμένα από τον ΠΑΟΚ, τον οποίο άπαντες τότε υπερασπίζονταν, το μόνο το οποίο κατάφεραν, όλοι εκείνοι, ήταν ο ΠΑΟΚ να έχει… 3 πρωταθλήματα, αντί για 2 και το ελληνικό ποδόσφαιρο να είναι… διαλυμένο! Στα όρια του χάσματος, στο χείλος του γκρεμού. Απαξιωμένο και πλήρως αναξιόπιστο, με μια Εθνική ομάδα, η οποία… με το ζόρι νικάει την Αρμενία και την «κάθε Αρμενία» (δίχως παρεξήγηση) και μία… κατηφόρα, για το ποδόσφαιρό μας, συνολικά, η οποία δεν έχει τέλος…</p>
      <figure>
        <img src="https://www.gavros.gr/photos/w_800px/articles/201911/maktv.jpg?0.33133226840518715"/>
      </figure>
      <related>
        <h4>Διαβάστε επίσης</h4>
        <a href="https://www.gavros.gr/article/paraskinia/293940-la-casa-de-papel-kai-sthn-tynhsia-pic"/>
        <a href="https://www.gavros.gr/article/paraskinia/293895-eisai-terastios-pic"/>
        <a href="https://www.gavros.gr/article/paraskinia/293766-de-xanei-mats-sto-sef-o-fortoynhs"/>
        <a href="https://www.gavros.gr/article/paraskinia/293744-laquo-erythroleykh-raquo-kai-h-nea-yorkh-pic"/>
      </related>
    </article>
  </body>
</html>