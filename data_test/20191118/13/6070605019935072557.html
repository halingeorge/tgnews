<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/Amazon-atorga-ultima-temporada-Goliath_0_2346365447.html"/>
    <meta property="og:site_name" content="Ara.cat"/>
    <meta property="article:published_time" content="2019-11-18T13:34:14+00:00"/>
    <meta property="og:title" content="Amazon atorga una última temporada a 'Goliath'"/>
    <meta property="og:description" content="La ficció protagonitzada per Billy Bob Thornton acabarà després de la seva quarta entrega"/>
  </head>
  <body>
    <article>
      <h1>Amazon atorga una última temporada a 'Goliath'</h1>
      <h2>La ficció protagonitzada per Billy Bob Thornton acabarà després de la seva quarta entrega</h2>
      <address>
        <time datetime="2019-11-18T13:34:14+00:00">18 Nov 2019, 13:34</time>
      </address>
      <p>Amazon ha anunciat la renovació de la seva sèrie <i> </i><i>Goliath </i>per a una quarta temporada, que es podrà veure l'any que ve i que servirà per posar el punt final a la producció. La decisió s'ha pres un mes i mig després del llançament de la tercera tanda de capítols, que està disponible a la plataforma des del 4 d'octubre. </p>
      <p><i>Goliath </i>està protagonitzada per Billy Bob Thornton, que dona vida a  Billy McBride, un advocat disposat a plantar cara als personatges i corporacions més poderosos. Segons ha avançat Lawrence Trilling, productor executiu de la sèrie, l'última temporada posarà el focus en "una crisi global que afecta una generació sencera". Trilling ha anunciat també que sumaran "nous talents excepcionals" al repartiment, però de moment no ha precisat cap nom. </p>
      <p>La sèrie, creada per David E. Kelley (responsable també de produccions com <i> Big little lies</i>), es va estrenar l'any 2016 i, segons el codirector de televisió d'Amazon Studios,  Vernon Sanders, és "una de les sèries de més èxit" d'aquesta plataforma. </p>
    </article>
  </body>
</html>