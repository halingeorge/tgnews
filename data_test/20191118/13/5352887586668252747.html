<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/ekonomika/automobiliai/maziausiu-automobiliu-iranga-vejasi-prabangiausius-1750681/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-18T13:22:00+00:00"/>
    <meta property="og:title" content="Mažiausių automobilių įranga vejasi prabangiausius"/>
    <meta property="og:description" content="Reklama"/>
  </head>
  <body>
    <article>
      <h1>Mažiausių automobilių įranga vejasi prabangiausius</h1>
      <address><time datetime="2019-11-18T13:22:00+00:00">18 Nov 2019, 13:22</time> by <a rel="author">Velocita media</a></address>
      <p>Reklama</p>
      <p>
        <b>Anglakalbėse šalyse mažiausiems gamintojo automobiliams apibūdinti vartojamas terminas „entry-level“ – pats pigiausias, daugeliui prieinamas gamintojo modelis. Įprastai tai – automobilis, išsiskiriantis skurdžia įranga bei nedidele galimybe ją pagerinti. Tačiau pastarųjų metų tendencijos yra nebūtinai tokios ir tai geriausiai matyti „Lietuvos metų automobilio 2020“ rinkimuose: patys mažiausi automobiliai pasižymi didžiuliu įrangos bei variklių pasirinkimu.</b>
      </p>
      <p>Bene geriausias pavyzdys yra vienas mažiausių automobilių visuose rinkimuose „Peugeot 208“. Prancūziškas automobilis stebina ne tik įrangos įvairove, bet ir variklių pasirinkimu – jo gamoje yra dyzeliniai, benzininiai ir elektriniai. Tokia įvairovė yra unikali šiam automobilių segmentui.</p>
      <p>
        <b>Prioritetas – pasirinkimo galimybės</b>
      </p>
      <p>Į „Peugeot 208“ montuojami trys skirtingos galios benzininiai varikliai, dyzelinis ir elektrinis, o su jais derinamos 5 arba 6 laipsnių mechaninės pavarų dėžės arba 8 – automatinės. Tik su elektriniu varikliu derinama vieną pavarą turinti automatinė dėžė.</p>
      <p>Elektrinis variklis, montuojamas į tą patį kėbulą kaip benzininis ar dyzelinis, yra retenybė automobilių rinkoje: tokį funkcionalumą siūlančius modelius galima suskaičiuoti vienos rankos pirštais. Kita vertus, aukštesnių klasių modeliai kaip 3008 ar 508 jau kitąmet turės ne tik dyzelines, benzinines ir elektrines versijas, bet ir įkraunamas hibridines (angl. „plug-in“).</p>
      <p>Panašią įvairovę gali pasiūlyti kai kurie „Hyundai“, „Mercedes-Benz“ bei „Volkswagen“ modeliai, tačiau daug alternatyvų rinkoje nėra, ypač B segmente. Tai iš esmės keičia vairuotojo pasirinkimo kriterijų seką: nemažai žmonių pirma išsirenka norimą variklio tipą ir tik tada renkasi konkretų modelį, turintį tokį. Siūlydami automobilius su įvairiais varikliais, gamintojai rekomenduoja pirma išsirinkti patinkantį modelį ir norimą degalų tipą ar galią rinktis vėliau.</p>
      <p>Reklama</p>
      <p>
        <b>Stebina modelio įranga</b>
      </p>
      <p>Mažieji modeliai šiuose rinkimuose išsiskiria ne tik variklių pasirinkimo gausa, bet ir įranga. Kiekviename naujajame „Peugeot 208“ yra kruizo kontrolė, autonominio stabdymo sistema, eismo juostos laikymosi asistentas, vairuotojo nuovargio atpažinimas – sistemos, kurios daugelyje didesnių bei brangesnių modelių yra tik papildomos įrangos sąraše.</p>
      <p>„Įprastai mažesni automobiliai yra šioks toks kompromisas kalbant apie technologijas, inovacijas, važiavimo pojūčius. Tačiau tai visiškai netinka apibūdinti „Peugeot 208“ modelį, kuriame yra viskas, ko reikia šiuolaikiniam žmogui, ir dar daugiau. Panašu, kad gamintojas į šį automobilį sudėjo visas savo inovacijas ir geriausius sprendimus. Galbūt todėl pavairavęs šį modelį išlipi gerokai nustebintas, ką jis gali“, – išbandžiusi 208 hečbeką pasakojo „Lietuvos metų automobilio 2020“ rinkimų komisijos narė, žurnalistė Dina Sergijenko.</p>
      <p>208 išorė ir vidus atitinka naują „Peugeot“ stilistiką, pristatytą su pernai pasirodžiusiu 508 sedanu: nagus ir iltis primenantys žibintai, modernus į vairuotoją orientuotas vidus, didelis variklių pasirinkimas bei gausi standartinė įranga. Tokios savybės atnešė „Peugeot 508“ modeliui „Lietuvos metų automobilio 2019“ bei daugybę titulų kitose šalyse.</p>
      <p>
        <b>Įvairovė atsirado neseniai</b>
      </p>
      <p>Tokia įrangos pasirinkimo įvairovė atsirado palyginti neseniai, o į mažųjų hečbekų (B segmento) rinką atėjo tik pastaraisiais metais. Dar praėjusiame dešimtmetyje tokie dalykai kaip elektroninė stabilumo kontrolė (ESP) ar oro kondicionierius būdavo papildomoje įrangoje, dabar joks naujas automobilis be šių sistemų neįsivaizduojamas. Papildomos įrangos sąrašas būdavo gerokai skurdesnis nei dabar ir apsiribodavo gerokai mažesniu pasirinkimu.</p>
      <p>Reklama</p>
      <p>Kita vertus, didelė automobilių variklių gama buvo jau seniai, tik ji apsiribojo benzininiais bei dyzeliniais agregatais – apie elektrines ar hibridines versijas daugelio modelių pirkėjai galėjo tik svajoti.</p>
      <p>Pavyzdžiui, 1983 metais debiutavęs dabartinio modelio „senelis“ „Peugeot 205“ turėjo tik kelis skirtingos galios benzininius bei dyzelinius variklius. Tačiau jau tais metais buvo galima rinktis sportiškas GTi versijas, pasiekiančias iki 128 AG – prieš tris dešimtmečius tai buvo didelis skaičius.  O dabar tokia galia, kaip ir tuometinė papildoma įranga, jau nebėra išskirtinė – 131 AG pasiekia benzininis į „Peugeot 208“ montuojamas „PureTech“ variklis, o 136 AG – elektrinė e-208 modifikacija.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ekonomika/automobiliai/fiat-chrysler-ir-prancuzijos-psa-oficialiai-paskelbe-apie-susijungima-1745907/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/armi-servisas-tapo-peugeot-atstovu-lietuvoje-1737371/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/peugeot-citroen-perka-gm-europos-padalini/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/opel--psa-dziaugsmas-prancuzams-nerimas-vokieciams-ir-anglams/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/3d-kilmes-automobiliai-seima-pasipilde/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/chuliganu-taikiniu-tapo-prancuziskas-automobilis-1487088/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/lenkimas-baigesi-virtimu-ant-sono-1458883/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/peugeot-paskelbe-koncerno-atsigavimo-plana/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>