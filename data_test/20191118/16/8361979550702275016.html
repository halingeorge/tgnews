<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/boxing/usik-dyubua-hoche-bitisya-z-ukrajincem-50054245.html"/>
    <meta property="og:site_name" content="НВ"/>
    <meta property="article:published_time" content="2019-11-18T16:55:00+00:00"/>
    <meta property="og:title" content="Непереможений британський суперважковаговик висловив бажання битися з Усиком"/>
    <meta property="og:description" content="Непереможений британський боксер Даніель Дюбуа заявив, що хотів би провести бій проти українця Олександра Усика."/>
  </head>
  <body>
    <article>
      <h1>Непереможений британський суперважковаговик висловив бажання битися з Усиком</h1>
      <h2>Непереможений британський боксер Даніель Дюбуа заявив, що хотів би провести бій проти українця Олександра Усика.</h2>
      <address>
        <time datetime="2019-11-18T16:55:00+00:00">18 Nov 2019, 16:55</time>
      </address>
      <p>В інтерв'ю YouTube-каналу <a href="https://www.youtube.com/watch?v=n5slH7IV3Wk">Boxing Social</a> Дюбуа вибрав Усика бажаним суперником серед чотирьох запропонованих боксерів. Боксера запитали, проти кого він хотів би провести бій: Тайсона Ф’юрі, Деонтея Уайлдера, Ентоні Джошуа чи Олександра Усика.</p>
      <p>«Мені подобається Усик. Думаю, проти нього вийшов би хороший бій. Якщо вдалося б його перемогти це стало б гучною заявою», — сказав Дюбуа.</p>
      <p>На рахунку Дюбуа 13 перемог у 13 поєдинках на професіональному рингу, 12 з яких нокаутом.</p>
      <p>Повідомлялось, що свій <a href="https://nv.ua/ukr/sport/boxing/usik-chisora-data-mozhlivogo-boyu-50054203.html">наступний бій Олександр Усик</a> може провести проти екс-чемпіона світу Дерека Чісори, якому, за інормацією ЗМІ, запропонувли за бй з українцем 1,3 млн доларів.</p>
      <p>Нещодавно менеджер Олександра Усика Егіс Клімас заявив, що якщо до свого чемпіонського бою суперважковаговику не доведеться чекати ще півроку, він може провести <a href="https://nv.ua/ukr/sport/boxing/usik-supernik-chisora-mozhe-provesti-biy-z-ukrajincem-50052541.html">поєдинок з британцем Дереком Чісорою</a>.</p>
      <p>Раніше <a href="https://nv.ua/ukr/sport/boxing/usik-chisora-britanec-kinuv-viklik-ukrajincyu-50050062.html">Чісора переміг технічним нокаутом</a> співвітчизника Девіда Прайса, після чого заявив про бажання битися з Усиком.</p>
      <p>Перед цим промоутер Едді Хірн заявив, що в 2020 році українець проведе поєдинок за <a href="https://nv.ua/ukr/sport/boxing/usik-nastupniy-biy-za-titul-wbo-2020-rik-dzhoshua-rujis-50047687.html">титул чемпіона світу WBO</a>.</p>
    </article>
  </body>
</html>