<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827119.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T16:23:00+00:00"/>
    <meta property="og:title" content="میزان کاهش قیمت گوشت طی ۲ ماه اخیر"/>
    <meta property="og:description" content="به گزارش تسنیم، علی اصغر ملکی، با بیان اینکه وضعیت بازار و قیمت‌ گوشت گوسفندی ثابت و کم رونق است اظهار داشت:‌در حال حاضر به دلیل بازندگی روزهای اخیر دام کمتر منتقل شده ولی به همان نسبت نیز تقاضا برای خرید کاهش داشته است، بنابراین قیمت‌ گوشت ثابت مانده است."/>
  </head>
  <body>
    <article>
      <h1>میزان کاهش قیمت گوشت طی ۲ ماه اخیر</h1>
      <address>
        <time datetime="2019-11-18T16:23:00+00:00">18 Nov 2019, 16:23</time>
      </address>
      <p>رئیس اتحادیه گوشت گوسفندی با اشاره به ثبات دوماهه و روند کاهشی قیمت‌ها گفت: علیرغم بارندگی‌های اخیر و کاهش حمل دام، قیمت‌گوشت ثابت مانده و روند قیمت طی دو ماه اخیر کاهشی بوده است.</p>
      <p>به گزارش تسنیم، علی اصغر ملکی، با بیان اینکه وضعیت بازار و قیمت‌ گوشت گوسفندی ثابت و کم رونق است اظهار داشت:‌در حال حاضر به دلیل بازندگی روزهای اخیر دام کمتر منتقل شده ولی به همان نسبت نیز تقاضا برای خرید کاهش داشته است، بنابراین قیمت‌ گوشت ثابت مانده است.</p>
      <p>وی ادامه داد:طی دو روز آینده که بازندگی ها کاهش یابد، وضعیت حمل و نقل دام نیز بهتر خواهد، همچنین با توجه به اینکه دوماه از ثبات قیمتی همراه با کاهش نرخ‌ها می‌گذرد، بازار عرضه و تقاضا کم رونق پیش می‌رود. بر هیمن اساس از دوماه گذشته تا کنون بین 15 تا 20 هزار تومان قیمت شقه گوسفندی کاهش یافته است.</p>
      <p>به گفته رئیس اتحادیه فروشندگان گوشت گوسفندی، امروز قیمت هر کیلو شقه گوسفندی 78 تا 81 هزار تومان به مغازه‌داران فروخته و با 10 درصد افزایش به دست مردم می‌رسد.</p>
      <p>ملکی با اشاره به اینکه در سال جاری با توحه به درخواست اتحادیه خروج دام از کشور ممنوع شد، خاطر نشان کرد: با توجه به ثبات نسبی در قیمت دلار، قاچاق دام نیز به صرفه نیست، بر اساس همین نیاز دام برای مصرف داخلی کاملا تأمین شده و مشکلی از این بابت وجود ندارد.</p>
    </article>
  </body>
</html>