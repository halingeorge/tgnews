<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/makron-i-putin-obgovorili-osobliviy-status-donbasu-kreml-330050_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T16:57:00+00:00"/>
    <meta property="og:title" content="Макрон і Путін обговорили &quot;особливий статус&quot; Донбасу – Кремль"/>
    <meta property="og:description" content="Перед цим Макрон говорив по телефону з Зеленським."/>
  </head>
  <body>
    <article>
      <h1>Макрон і Путін обговорили "особливий статус" Донбасу – Кремль</h1>
      <h2>Перед цим Макрон говорив по телефону з Зеленським.</h2>
      <address>
        <time datetime="2019-11-18T16:57:00+00:00">18 Nov 2019, 16:57</time>
      </address>
      <p>Французький президент Еммануель Макрон подзвонив своєму россййскому колезі Володимиру Путіну, вони обговорили ситуацію в Україні напередодні запланованого на 9 грудня в Парижі <a href="https://dt.ua/POLITICS/u-kremli-pidtverdili-uchast-putina-v-normandskomu-samiti-330019_.html"><b>саміту лідерів нормандської четвірки</b></a>, повідомили в понеділок в Кремлі.</p>
      <p>Макрон і Путін відзначили, що "проведення такої зустрічі має реально сприяти швидкій і повній реалізації Мінських угод".</p>
      <p>"У цьому контексті відзначено необхідність виконання Києвом зобов'язань за політичним аспектам внутрішньоукраїнського врегулювання. Насамперед мова йде про набуття чинності закону про особливий статус Донбасу", - йдеться в повідомленні адміністрації президента РФ.</p>
      <p>Президенти України і Франції Еммануель Макрон і Володимир Зеленський під час телефонної розмови 15 листопада обговорили майбутній <b><a href="https://dt.ua/POLITICS/ofis-zelenskogo-pidtverdiv-zustrich-z-putinim-makronom-i-merkel-9-grudnya-329844_.html">саміт "нормандської четвірки", який має відбутися 9 грудня</a></b> в Парижі. За даними Le Figaro, метою саміту є "відкриття нової послідовності імплементації Мінських домовленостей".</p>
      <p>14 липня в Парижі і 2 вересня у Берліні відбулися зустрічі зовнішньополітичних радників лідерів України, Німеччини, Франції і Росії з метою <b><a href="https://dt.ua/POLITICS/u-berlini-zavershilasya-zustrich-radnikiv-lideriv-normandske-chetvirki-322400_.html">відновлення роботи "нормандського формату"</a></b>. Зустріч лідерів <b><a href="https://dt.ua/POLITICS/zustrich-normandskogo-formatu-mala-vidbutisya-vchora-pristayko-323919_.html">"нормандської четвірки" було заплановано на 17 вересня</a></b>, але її скасували за ініціативою Росії.</p>
      <p>Президент РФ Володимир Путін не брав участі в роботі "Нормандської четвірки" з березня 2018 року, коли було зроблено спільну заяву лідерів чотирьох держав. Остання на сьогодні зустріч лідерів України, Франції, Німеччини та Росії відбулася в Берліні в жовтні 2016 року.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>