<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/18/653839/"/>
    <meta property="og:site_name" content="Економічна правда"/>
    <meta property="article:published_time" content="2019-11-18T16:35:00+00:00"/>
    <meta property="og:title" content="Укрексімбанк розмістив євробонди на 100 мільйонів доларів"/>
    <meta property="og:description" content="Державний експортно-імпортний банк успішно завершив залучення субординованого боргу на міжнародних ринках капіталу з терміном 10 років на суму 100 мільйонів доларів зі ставкою 9,95%."/>
  </head>
  <body>
    <article>
      <h1>Укрексімбанк розмістив євробонди на 100 мільйонів доларів</h1>
      <address>
        <time datetime="2019-11-18T16:35:00+00:00">18 Nov 2019, 16:35</time>
      </address>
      <p>Державний експортно-імпортний банк успішно завершив залучення субординованого боргу на міжнародних ринках капіталу з терміном 10 років на суму 100 мільйонів доларів зі ставкою 9,95%.</p>
      <p>Про це повідомляє <a href="https://www.eximb.com/ua/bank/press/novyny-banku/at-ukreksimbank-uspishno-zavershyv-novu-transakciyu-na-mizhnarodnyh-rynkah-kapitalu.html?fbclid=IwAR2kIi36JUWysdg9krxYDXqjnx0bz3-VKzuc6hPApkeecto2PZAhFuH0sXM">прес-служба банку.</a><br/><br/>Лід-менеджерами розміщення стали J.P.Morgan та Morgan Stanley.</p>
      <p>Загальна книга заявок для нового випуску включала заявки від близько 50 різних інвесторів та досягла максимальної суми 300 млн. дол. США. Остаточний розподіл інвесторів був таким: Швейцарія – 30%, Об’єднане королівство – 29%, США  – 26%, інші країни Європи – 9% та Азія – 6% за географічною ознакою; управлінці активами та фонди – 61%, хедж фонди – 21%, банки та приватні банки – 18% за типом інвесторів.</p>
      <p>"Розміщення здійснено не з метою отримання додаткової ліквідності (в цьому наразі немає потреби), а саме з метою заміщення існуючого субординоваго кредиту, також залученого шляхом випуску єврооблігацій, погашення якого розпочинається у 2020 році.</p>
      <p>Нова трансакція відповідає нашим стратегічним цілям. Трансакція дала змогу банку додатково зміцнити капітал другого рівня", -  – зазначив член правління "Укрексімбанк" Олександр Щур.</p>
      <p>Зазначається, що вказана трансакція є першим випуском субординованих єврооблігацій позичальниками з України із 2006 року.<br/><br/>За даними НБУ, на 1 липня 2019 року розмір загальних активів Укрексімбанку становив 221 млрд грн. За цим показником банк посідав третє місце серед 76 банків, що діяли в країні.<br/><br/>Економічна правда</p>
    </article>
  </body>
</html>