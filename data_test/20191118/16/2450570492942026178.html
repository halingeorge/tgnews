<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://urbanpost.it/meningite-giovane-morta-a-genova-ilaria-aveva-solo-27-anni/"/>
    <meta property="og:site_name" content="UrbanPost"/>
    <meta property="article:published_time" content="2019-11-18T16:12:14+00:00"/>
    <meta property="og:title" content="Meningite, giovane morta a Genova: Ilaria aveva solo 27 anni"/>
    <meta property="og:description" content="Genova, una ragazza di soli 27 anni ha perso la vita per una meningite fulminante. Non c'è stato niente da fare per lei. Grande dolore in famiglia"/>
  </head>
  <body>
    <article>
      <h1>Meningite, giovane morta a Genova: Ilaria aveva solo 27 anni</h1>
      <address><time datetime="2019-11-18T16:12:14+00:00">18 Nov 2019, 16:12</time> by <a rel="author" href="https://urbanpost.it/author/lisa-pedretti/" target="_blank">Lisa Pedretti</a></address>
      <p><b>Genova,</b> non c’è stato niente da fare per la giovane <b>Ilaria Caccia</b> che questa mattina, 18 novembre 2019, è morta per una <b>grave meningite.</b> È stata un’infezione “devastante, una reazione a catena”, così la definiscono i medici del San Martino, a uccidere la ragazza, genovese di 27 anni che gestiva insieme al padre la <b>Passeggiata Librocaffè</b> in vico Santa Croce, nel centro storico di Genova. La sua agonia in ospedale è durata meno di sei ore. Nella notte la febbre sempre più alta, la corsa in ambulanza, il ricovero in terapia intensiva. Prima di mezzogiorno, il decesso. Stroncata da una <b>sepsi meningococcica</b>. Il batterio le era entrato nel sangue e “aveva preso possesso del suo corpo”, spiega Matteo Bassetti, primario di infettivologia del policlinico.</p>
    </article>
  </body>
</html>