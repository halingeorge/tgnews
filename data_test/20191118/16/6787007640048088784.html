<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hvzeeland.nl/nieuws/39827-grote-integrale-controle-bedrijventerrein-westkapelle/"/>
    <meta property="og:site_name" content="HVZeeland.nl"/>
    <meta property="article:published_time" content="2019-11-18T16:22:00+00:00"/>
    <meta property="og:title" content="Grote integrale controle bedrijventerrein Westkapelle"/>
    <meta property="og:description" content="WESTKAPELLE - De gemeente Veere heeft afgelopen vrijdag in samenwerking met de Politie Zeeland, de Regionale Uitvoeringsdienst (RUD), Orionis Walcheren en met ondersteuning van de Taskforce Brabant Zeeland een integrale controle gehouden op een bedrijventerrein in Westkapelle."/>
  </head>
  <body>
    <article>
      <h1>Grote integrale controle bedrijventerrein Westkapelle</h1>
      <address><time datetime="2019-11-18T16:22:00+00:00">18 Nov 2019, 16:22</time> by <a rel="author">Tim Koster</a></address>
      <figure>
        <img src="https://www.hvzeeland.nl/pictures/stock/8/3/0/38.604x334.jpg"/>
        <figcaption>
          <cite>© Foto: HVZeeland.nl (archief)</cite>
        </figcaption>
      </figure>
      <p>
        <b>WESTKAPELLE - </b>
        <b>De gemeente Veere heeft afgelopen vrijdag in samenwerking met de Politie Zeeland, de Regionale Uitvoeringsdienst (RUD), Orionis Walcheren en met ondersteuning van de Taskforce Brabant Zeeland een integrale controle gehouden op een bedrijventerrein in Westkapelle.</b>
      </p>
      <p>De integrale controle vond plaats op een bedrijventerrein aan de Grote Zandweg. De controle was gericht op het voorkomen van ondermijnende criminaliteit en het verkrijgen. Ook kon er op deze manier een beter beeld verkregen worden van de bedrijven en de activiteiten die plaatsvinden op het bedrijventerrein.</p>
      <p>De gemeente en de RUD controleerden op naleving van milieu eisen, bouwregelgeving en het bestemmingsplan. Orionis zag toe op naleving van de Participatiewet. De politie lette op signalen van ondermijnende criminaliteit, strafbare feiten en zorgde voor de veiligheid van de controleurs.</p>
      <p>Tijdens de controle zijn er verschillende resultaten geboekt. Zo zijn er diverse kleine milieu overtredingen vastgesteld. Ook zijn er diverse voertuigen gecontroleerd, waarvan één in een verdachte situatie. Drie situaties bleken tijdens de controle in strijd te zijn met het bestemmingsplan en ook een aantal drinkgelegenheden, variërend in omvang en grootte, zijn ontdekt.</p>
      <p>De instanties hebben ter plaatse veel gesprekken gevoerd en ontvingen veel positieve reacties.</p>
    </article>
  </body>
</html>