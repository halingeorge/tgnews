<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/dlya-golovi-ukreksimbanku-prosyat-aresht-z-alternativoyu-zastavi-100-mln-grn-330046_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T16:22:00+00:00"/>
    <meta property="og:title" content="Для голови &quot;Укрексімбанку&quot; просять арешт з альтернативою застави 100 млн грн"/>
    <meta property="og:description" content="Або 50 днів СІЗО.  "/>
  </head>
  <body>
    <article>
      <h1>Для голови "Укрексімбанку" просять арешт з альтернативою застави 100 млн грн</h1>
      <h2>Або 50 днів СІЗО.  </h2>
      <address>
        <time datetime="2019-11-18T16:22:00+00:00">18 Nov 2019, 16:22</time>
      </address>
      <p>Прокурор клопоче про запобіжний захід для затриманого на вихідних <a href="https://dt.ua/ECONOMICS/v-ukreksimbanku-zapevnili-scho-zatrimannya-golovi-pravlinnya-ne-poznachitsya-na-roboti-banku-329986_.html"><b>глави "Укрексімбанку"</b></a> Олександра Гриценка у вигляді застави в розмірі 100 млн грн і взяття його під варту на 50 днів. Свої вимоги він виставив під час засідання у Печерському райсуді Києва в понеділок.</p>
      <p>Нагадаємо, 16 листопада співробітники Служби безпеки України за дорученням Генеральної прокуратури в рамках кримінального провадження за ознаками вчинення злочинів, передбачених ч. 1 ст. 255, ч. 5 ст. 191, ч. 3 ст. 209, <a href="https://dt.ua/UKRAINE/golovu-ukreksimbanku-zatrimali-spivrobitniki-sbu-329927_.html"><b>затримали голову Укрексімбанку Гриценка</b></a>. Незабаром у СБУ пояснили, що Гриценка затримано у справі про відмивання "грошей Курченка".</p>
      <p>На думку адвоката Гриценко, затримання було проведено без постанови суду з грубими порушеннями закону без законних підстав. Також Галанський повідомив, що банкіра затримали за розпорядженням одіозного прокурора <a href="https://dt.ua/UKRAINE/prokurora-kulika-yakiy-vede-spravu-burisma-zvilnyat-z-genprokuraturi-329685_.html"><b>Костянтина Кулика, якого керівництво ГПУ пообіцяло звільнити</b></a> через відмову проходити атестацію. Адвокат також стверджує, що <b><a href="https://dt.ua/UKRAINE/u-kiyevi-nevidomi-vikrali-golovu-ukreksimbanku-zmi-329925_.html">співробітники СБУ викрали його клієнта</a></b>, так як затримання не було санкціоновано судом, і наразили на небезпеку малолітню дитину Гриценка.</p>
      <p>Олександра Гриценка призначили на посаду голови правління державного "Укрексімбанку" в серпні 2014 року. На цій посаді він змінив Віталія Білоуса, який очолював банк з 2013 року. Згідно з даними Нацбанку, на 1 грудня 2018 року за розміром чистих активів <a href="https://dt.ua/ECONOMICS/derzhavniy-ukreksimbank-zbilshiv-chistiy-pributok-na-25-301261_.html"><b>банк посідав третє місце</b></a> серед 77 діючих у країні банків.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>