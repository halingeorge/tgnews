<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/18/the-brief-from-brussels-to-euronews-stin-palaistini"/>
    <meta property="og:site_name" content="euronews"/>
    <meta property="article:published_time" content="2019-11-18T16:35:25+00:00"/>
    <meta property="og:title" content="To EURONEWS στην Παλαιστίνη"/>
    <meta property="og:description" content="Στη Δυτική Όχθη βρέθηκε η κάμερα του Euronews, καταγράφοντας την κατάσταση στην περιοχή."/>
  </head>
  <body>
    <article>
      <h1>To EURONEWS στην Παλαιστίνη</h1>
      <address><time datetime="2019-11-18T16:35:25+00:00">18 Nov 2019, 16:35</time> by <a rel="author">Maria Psara</a></address>
      <p>Η εκπαίδευση είναι το βασικό στοιχείο που χρειάζεται για ένα μελλοντικό παλαιστινιακό κράτος, δήλωσε ο υπουργός Παιδείας των Παλαιστινίων κατά τα εγκαίνια σχολείου στο χωριό Αλ Οκμπαν Al O'qban της Δυτικής Όχθης. Πρόκειται για μια σχολική μονάδα που χρηματοδοτείται από την Ευρωπαϊκή Ένωση.</p>
      <p>Η Ευρωπαϊκή Ένωση είναι ο κύριος χρηματοδότης της περιοχής μετά την περικοπή της βοήθειας των Ηνωμένων Εθνών προς την τοπική κυβέρνηση το 2018.</p>
      <p>«Η καλή διαβίωση των παιδιών μας, η σωματική, ψυχική, συναισθηματική, πνευματική υγεία είναι μια αληθινή πρόκληση. Οι συνθήκες στις οποίες ζούμε, οι δυσκολίες και οι κακουχίες που αντιμετωπίζουν τα παιδιά μας, είναι μια αληθινή πρόκληση για τους γονείς, το σχολικό σύστημα και τημ κοινωνία, προκειμένου να αντιμετωπιστούν τα τραύματα που δημιουργούν κάθε είδους κοινωνικές και ψυχολογικές διαταραχές», δήλωσε ο υπουργός Παιδείας της Παλαιστινιακής Αρχής Μαρουάν Αουαρτάνι.</p>
      <p>Μόλις λίγα χιλιόμετρα από το σχολείο, που περιβάλλεται από το τείχος της Δυτικής Όχθης και κοντά στο κεντρικό σημείο ελέγχου μεταξύ Ιερουσαλήμ και Βηθλεέμ, το στρατόπεδο προσφύγων al-Ayda συχνά γίνεται πεδίο τακτικών εισβολών των ισραηλινών δυνάμεων ασφαλείας.</p>
      <p>Ο επτάχρονος γιος του Αλί Εϊντ Αμπουάκερ πέρασε έξι ημέρες στη φυλακή ύστερα από σύλληψη, η οποία καταγράφηκε από το κινητό τηλέφωνο ενός γείτονα.</p>
      <p>Μια εμπειρία που έφερε οδυνηρές αναμνήσεις της δικής του σύλληψης, όταν ήταν 14 ετών.</p>
      <p>«Όταν πήγα στη φυλακή, με πήγαν σε μια μέρος ένα μέτρος, όπως στο νεκροταφείο, έμεινα εκεί για τρεις μήνες και 10 ημέρες. Τώρα, έχω προβλήματα σε όλο μου το σώμα», μας λέει.</p>
      <p>Η Αργεντίνια Αλέγκρα Πασέκο βοηθά αυτούς τους ανθρώπους να ξεπεράσουν τις τραυματικές του εμπειρίες. Ηγείται της μονάδας προστασίας που δημιούργησε η Υπηρεσία Αρωγής των Ηνωμένων Εθνών για τους Πρόσφυγες της Παλαιστίνης, η οποία διοικεί το στρατόπεδο από το 1950.</p>
      <p>«Πολλές φορές έρχονται και ρίχνουν βόμβες κρότου λάμψης, δακρυγόνα, πάνε σε συγκεκριμένες περιοχές για να κάνουν συλλήψεις. Μερικά παιδιά συλλαμβάνονται και απελευθερώνονται την επόμενη μέρα. Μερικά άλλα όμως οδηγούνται σε διοικητική κράτηση, που θα μπορούσε να πάρει μήνες μέχρι να ελευθερωθούν», μας είπε.</p>
      <p>Πέρα από τις ανθρωπιστικές πρωτοβουλίες, η Παλαιστινιακή Αρχή θέλει να δει την Ευρώπη να αναλαμβάνει μεγαλύτερη δράση.</p>
      <p>«Δράττομαι της ευκαιρίας να καλέσω την Ευρώπη να αναλάβει ηγετικό ρόλο στη δημιουργία ενός συνασπισμού προκειμένου να τερματιστεί η κατοχή στο πλαίσιο της λύσης των δύο κρατών. Αν ο Πρόεδρος Τραμπ δεν βλέπει την πραγματικότητα, θα είναι καταδικασμένος σε αποτυχία», είπε ο Πρωθυπουργός της Παλαιστινιακής Αρχής Μοχάμαντ Στάγιε.</p>
      <p>Τα σχόλια του πρωθυπουργού είναι μια αντίδραση στο λεγόμενο Deal of the Century -συμφωνία του αιώνα- για την επανέναρξη της ειρηνευτικής διαδικασίας εν μέσω μαζικών επενδύσεων στην αραβική περιοχή.</p>
      <p>Το Ισραήλ υποστηρίζει ότι όλες οι αραβικές δυνάμεις στην περιοχή πρέπει να είναι πολύ σαφείς σχετικά με το δικαίωμα του Ισραήλ να υπάρχει, πράγμα που θα μπορούσε να είναι η συμβολή της αμερικανικής πρωτοβουλίας. σύμφωνα με τον Ισραηλινό καθηγητή.</p>
      <p>«Όλη η συζήτηση για τις λεπτομέρειες είναι σε μεγάλο βαθμό άσχετη διότι δεν πρόκειται να υπάρξει λύση δύο κρατών τα επόμενα χρόνια. Στην περίπτωση αυτή, τίθεται το ερώτημα: Τι είναι αυτό ότι μπορούμε να κάνουμε πρακτικά για να καταστήσουμε αυτό το αποτέλεσμα πιο πιθανό;</p>
      <p>Η προσέλκυση των αραβικών κρατών του Κόλπου και η βελτίωση των σχέσεων του Ισραήλ μαζί τους είναι κάτι που το Ισραήλ μπορεί να λάβει και, αντίστροφα, μπορεί να προσφέρει περισσότερη ελευθερία κίνησης και “πάγωμα” των εποικισμών και παράδοση του πολιτικού ελέγχου σε τμήματα της Δυτικής Όχθης που εξακολουθούν να υπόκεινται στον πολιτικό έλεγχο του Ισραήλ», λέει ο Τζόναθαν Ράινχολντ, καθηγητής του πανεπιστημίου Bar-Ilan του Τελ Αβίβ.</p>
      <p>Μία από τις μεγαλύτερες επεκτάσεις των εποικισμών συμβαίνει στην Ιερουσαλήμ, με την ισραηλινή κυβέρνηση να έχει κηρύξει ως πρωτεύουσα ολόκληρη την πόλη.</p>
      <p>Οι Παλαιστίνιοι ισχυρίζονται το ανατολικό τμήμα της θα είναι η δική τους πρωτεύουσα, αλλά πολλές είναι οι εκδιώξεις των Παλαιστινίων από την περιοχή.</p>
      <p>Η οικογένεια Αλ Σαμπαχ έχασε μια 35χρονη δικαστική μάχη και μπορεί να μείνει ανά πάσα στιγμή στο δρόμο.</p>
      <p>«Δεν θα ξεχάσουμε τι έκαναν, όχι μόνο στην οικογένειά μου αλλά και σε άλλες οικογένειες της γειτονιάς αυτής, σε όλη την Ιερουσαλήμ. Δεν ξεχνάμε ότι δεν υπάρχει λύση για το πρόβλημά μας», μας είπε ο Μουχάμαντ Αλ Σαμπάχ, Παλαιστίνιος πρόσφυγας.</p>
      <p>Το αδιέξοδο ενισχύθηκε από τη μετεγκατάσταση της αμερικανικής πρεσβείας στην Ιερουσαλήμ το 2018, η οποία έσπασε ένα 70ετές διπλωματικό προηγούμενο. Μια κίνηση που όμως βρήκε ορισμένους υποστηρικτές στην Κεντρική και Ανατολική Ευρώπη.</p>
    </article>
  </body>
</html>