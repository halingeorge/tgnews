<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/19-latek-roztrzaskal-bmw-na-drzewie-dwie-osoby-z-ciezkimi-obrazeniami-trafily-do-szpitala/"/>
    <meta property="og:site_name" content="lublin112.pl"/>
    <meta property="article:published_time" content="2019-11-18T16:34:00+00:00"/>
    <meta property="og:title" content="19-latek roztrzaskał BMW na drzewie. Dwie osoby z ciężkimi obrażeniami trafiły do szpitala"/>
    <meta property="og:description" content="W poniedziałek przed południem na trasie Baranów – Żyrzyn doszło do poważnego wypadku. Po uderzeniu BMW w drzewo, dwie młode osoby trafiły z poważnymi obrażeniami do szpitala."/>
  </head>
  <body>
    <article>
      <h1>19-latek roztrzaskał BMW na drzewie. Dwie osoby z ciężkimi obrażeniami trafiły do szpitala</h1>
      <address>
        <time datetime="2019-11-18T16:34:00+00:00">18 Nov 2019, 16:34</time>
      </address>
      <p>
        <b>W poniedziałek przed południem na trasie Baranów – Żyrzyn doszło do poważnego wypadku. Po uderzeniu BMW w drzewo, dwie młode osoby trafiły z poważnymi obrażeniami do szpitala.</b>
      </p>
      <p>Do zdarzenia doszło w poniedziałek przed południem na drodze pomiędzy Baranowem a Żyrzynem. Służby ratunkowe otrzymały zgłoszenie, z którego wynikało, że pojazd osobowy uderzył w drzewo.</p>
      <p>Na miejscu policjanci ustalili, że 19-latek kierujący BMW jadąc od strony Baranowa, na łuku drogi stracił panowanie nad pojazdem, a następnie wjechał do przydrożnego lasu i uderzył tyłem w drzewo. Siła uderzenia była tak duża, że drzewo złamało się w połowie.</p>
      <p>Do szpitala z poważnymi obrażeniami ciała trafił 19-latek kierujący pojazdem oraz 16-letnia pasażerka. Nastolatka została przewieziona do szpitala w Lublinie. Mieszkaniec powiatu lubartowskiego był trzeźwy. Policjanci wyjaśniają wszystkie okoliczności zdarzenia.</p>
      <p>(fot. Policja Puławy)</p>
    </article>
  </body>
</html>