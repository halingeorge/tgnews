<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/325-bin-kisi-her-gun-bir-ulkede-mesai-yapip-baska-ulkede-dinleniyor"/>
    <meta property="og:site_name" content="euronews"/>
    <meta property="article:published_time" content="2019-11-18T16:16:22+00:00"/>
    <meta property="og:title" content="325 bin kişi her gün bir ülkede mesai yapıp, başka ülkede dinleniyor"/>
    <meta property="og:description" content="İşyeri İsviçre’de olan ancak yakın ülkelerde ikamet eden 325 bin kişi her gün iş için bu ülkeye gelip gidiyor. En fazla giriş çıkış ise Fransa’dan."/>
  </head>
  <body>
    <article>
      <h1>325 bin kişi her gün bir ülkede mesai yapıp, başka ülkede dinleniyor</h1>
      <address><time datetime="2019-11-18T16:16:22+00:00">18 Nov 2019, 16:16</time> by <a rel="author">Euronews </a></address>
      <p>İsviçre'de çalışan ancak başka ülkelerde oturan 325 bin kişi bu ülkeye günü birlik giriş çıkış yapıyor.</p>
      <p>İsviçre, Avrupa’da kiraların en pahalı olduğu ülkelerin başında geliyor. Özellikle Cenevre’de kiralar oldukça yüksek. İşyeri İsviçre’de olan ancak yakın ülkelerde ikamet eden 325 bin kişi her gün iş için bu ülkeye gelip gidiyor. En fazla giriş çıkış ise Fransa’dan.</p>
      <p>İsviçre İstatistik Ofisi’nin açıkladığı verilere göre 2019’un üçüncü çeyreğinde her gün 325 binden fazla kişi iş için İsviçre’ye girip çıktı. Bu kişiler İsviçre’de düzenli olarak çalışan kişiler. 325 bin 291 kişi 2017’de kırılan rekordan 8 bin 800 daha fazla.</p>
      <h3>Yarıdan fazlası Fransa vatandaşı</h3>
      <p>325 bin kişinin yarıdan fazlası Fransa vatandaşı. Her gün seyahat eden Fransızların sayısı 180 bine yakın. İkinci sırada yaklaşık 80 bin ile İtalyanlar yer alıyor. Alman vatandaşlarının sayısı ise 60 bin civarında.</p>
      <p>Şehir bazında bakıldığında ise en fazla gelinen şehir Cenevre. Fransa’dan bu şehre her gün 85 bin 100 kişi giriş çıkış yaparken Ticino şehrine ise İtalya’dan her gün 67 bin 800 giriş çıkış gerçekleşti.</p>
      <p>Bu kişiler İsviçre’nin Avrupa Birliği (AB) ile imzaladığı serbest dolaşım anlaşması çerçevesinde İsviçre’de çalışabiliyor.</p>
      <p>Bu kişiler daha çok üretim, ağırlama ve perakende satış sektörlerinde çalışıyor.</p>
      <p>Bu kişiler İsviçre’de düzenli ikamet eden Fransa, Almanya ve İtalya vatandaşları ile karıştırılmalı. Düzenli ikamet sahipleri bu verilere dahil değili.</p>
      <p>Avrupa'da iş için günübirlik seyahetin olduğu başka ülkeler de var. Bunlardan birisi Danimarka. Başkent Kopenhag'da kiralar oldukça yüksek olduğu için komşu ülke İsveç'in Malmö veya diğer şehirlerinden her gün Koepnhag'a gelip giden çok sayıda kişi var.</p>
      <ul>
        <li>
          <b>
            <a href="https://tr.euronews.com/2018/11/25/isvicre-de-referandum-boynuzlari-ve-yasalar-icin-karar-gunu">İsviçre'de referandum: Boynuzlar ve yasalar için karar günü</a>
          </b>
        </li>
        <li>
          <b>
            <a href="https://tr.euronews.com/2019/02/10/isvicre-daha-fazla-yapilasmaya-karsi-referanduma-gidiyor">İsviçreliler 'daha fazla betonlaşma olmasın' teklifi için referanduma gidiyor</a>
          </b>
        </li>
      </ul>
    </article>
  </body>
</html>