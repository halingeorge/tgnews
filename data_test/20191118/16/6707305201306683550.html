<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/lifestyle/kate-middleton-incinta-spuntano-su-instagram-le-vecchie-foto-al-royal-variety/657162/"/>
    <meta property="og:site_name" content="DiLei"/>
    <meta property="article:published_time" content="2019-11-18T16:02:35+00:00"/>
    <meta property="og:title" content="Kate Middleton incinta? Spuntano su Instagram le vecchie foto al Royal Variety"/>
    <meta property="og:description" content="Kate Middleton sarebbe incinta, gli scommettitori danno per certo l’annuncio nel 2020. La prova sarebbe la sua presenza alla Royal Variety Performance."/>
  </head>
  <body>
    <article>
      <h1>Kate Middleton incinta? Spuntano su Instagram le vecchie foto al Royal Variety</h1>
      <h2>Kate Middleton sarebbe incinta del quarto figlio, gli scommettitori danno per certo l'annuncio nel 2020. La prova sarebbe la sua presenza alla Royal Variety Performance</h2>
      <address>
        <time datetime="2019-11-18T16:02:35+00:00">18 Nov 2019, 16:02</time>
      </address>
      <figure>
        <a href="https://dilei.it/lifestyle/fotonotizia/kate-middleton-incinta-foto-dal-passato-su-instagram/657209/">
          <img src="https://dileidemosite.files.wordpress.com/2019/11/kate-middleton-royal-variety2-getty-1217.jpg?w=2560&amp;strip=all&amp;quality=100"/>
        </a>
        <figcaption>Kate Middleton incinta? Foto dal passato su Instagram</figcaption>
      </figure>
      <p><b>Kate Middleton</b> sarebbe incinta per la quarta volta, <b>gli scommettitori</b> d’Oltremanica ne sono convinti e il motivo sarebbe la sua partecipazione alla <b>Royal Variety Performance</b>.</p>
      <p>I rumors della <a href="https://dilei.it/lifestyle/video/kate-middleton-incinta-del-quarto-figlio-trasloca-in-una-casa-piu-grande/642954/">quarta gravidanza</a> circolano ormai da mesi, tra <a href="https://dilei.it/lifestyle/kate-middleton-incinta-lo-rivela-la-figlia-charlotte/635918/">presunte prove</a>, <a href="https://dilei.it/lifestyle/fotonotizia/kate-middleton-torna-al-lavoro-pancino-sospetto-e-abito-da-1800-euro/634049/">pancini sospetti</a> e smentite. Sta di fatto che questa volta i bookmaker di Ladbrokes danno <b>6 a 10 l’annuncio</b> della dolce attesa entro il 2020. <b>L’indizio schiacciante</b> sarebbe la presenza di Kate e William al gala a favore della <b>Royal Variety Charity</b>, di cui la Regina Elisabetta è patrona. Si tratta di uno show speciale, istituito nel 1912, per <b>raccogliere fondi</b> a favore dell’associazione benefica voluta da Re Giorgio V a sostegno delle persone in difficoltà.</p>
      <p>Ma <b>quale connessione</b> c’è tra la Royal Variety performance e <b>la gravidanza di Kate Middleton</b>? Ebbene le uniche due volte in cui la Duchessa di Cambridge si è presentata all’evento <b>era incinta</b>: nel 2014 mentre aspettava Charlotte e nel 2017 mentre <a href="https://dilei.it/lifestyle/fotonotizia/kate-middleton-i-look-della-terza-gravidanza/510310/attachment/kate-middleton-incinta-abito-da-principessa-disney/">aspettava Louis</a>. Dunque, perché dovrebbe interrompere la dolce tradizione? Secondo gli scommettitori inglesi, la presenza di Lady Middleton allo show sarebbe una prova incontrovertibile della<b> gravidanza in corso</b>. L’anno scorso vi partecipò <b>Meghan Markle</b> ed <a href="https://dilei.it/lifestyle/foto/meghan-markle-incinta-variety-royal-performance-il-look-fuori-luogo/573544/">era incinta</a>.</p>
      <p>Intanto, i<b> Duchi di Cambridge</b> hanno pubblicato sul loro profilo <a href="https://www.instagram.com/kensingtonroyal/">Instagram</a> ufficiale alcune foto di Kate protagonista delle <b>precedenti edizioni</b>, in cui tra abiti scintillanti e di pizzo nero rivelava curve appena accennate della <b>dolce attesa</b>. Tra gli scatti spunta anche un’immagine della <b>Regina Elisabetta</b> risalente al 1952 quando si presentò al Palladium Theater indossando tiara e stola di pelliccia, in compagnia di suo marito Filippo e della sorella, la Principessa Margaret. Allora sua Maestà <b>però non era incinta</b>.</p>
      <related>
        <h4>Leggi anche</h4>
        <a href="https://dilei.it/lifestyle/kate-middleton-e-da-sogno-tra-pizzi-e-trasparenze-alla-royal-variety-performance/657333/"/>
        <a href="https://dilei.it/lifestyle/kate-incinta-quarto-figlio/583024/"/>
        <a href="https://dilei.it/lifestyle/kate-middleton-incinta-per-la-quarta-volta-kensington-palace-risponde/578336/"/>
        <a href="https://dilei.it/lifestyle/kate-middleton-incinta-prova-definitiva-william/653990/"/>
        <a href="https://dilei.it/lifestyle/video/kate-middleton-incinta-incontro-segreto-tra-william-e-la-regina/640524/"/>
      </related>
    </article>
  </body>
</html>