<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/milioneri-spremili-milione-sta-ce-reci-u-torinu-i-mancesteru-393103.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T16:39:00+00:00"/>
    <meta property="og:title" content="&quot;Milioneri&quot; spremili milione, šta će reći u Torinu i Mančesteru?"/>
    <meta property="og:description" content="Borusija Dortmund sprema novac za dva transfera već u januarskom roku."/>
  </head>
  <body>
    <article>
      <h1>"Milioneri" spremili milione, šta će reći u Torinu i Mančesteru?</h1>
      <h2>Borusija Dortmund sprema novac za dva transfera već u januarskom roku.</h2>
      <address><time datetime="2019-11-18T16:39:00+00:00">18 Nov 2019, 16:39</time> by <a rel="author">Nikola Miloradović</a></address>
      <p>Čini se da odavno nije bila jača konkurencija u Nemačkoj, kada je borba za sam vrh tabele u pitanju.<br/><br/>Nakon 11 kola na tabeli vodi Borusija Menhengladbah, slede Lajpcig, pa Bajern, zatim Frajburg i Hofenhajm, pa je tek na šestom mestu na tabeli, nakon velikog poraza u "Klasikeru", ekipa Borusije Dortmund.<br/><br/>Minule sezone se ekipa Lusijena Favra do samog kraja borila sa Bajernom za titulu, doveli su nekoliko kvalitetnih pojačanja tokom leta, poput Humelsa, Brandta i Torgana Azara, ali imaju samo pet pobeda u prvih 11 kola u Bundesligi.<br/><br/>Zbog toga su rešeni da se u januaru pojačaju i to dvojcem iz Juventusa.<br/><br/>Naime, zainteresovani su da u svoje redove presele bivšeg vezistu Bajerna i Bajera Emre Džana, kao i nekadašnjeg napadača Volfsburga i Bajerna Marija Mandžukića.<br/><br/>Dakle, oba fudbalera imaju iskustvo igranja u Nemačkoj, Džan jasno brani i boje reprezentacije i oba fudbalera su na izlaznim vratima kluba iz Torina.<br/><br/>Sari ne računa na ovaj dvojac, nije ih registrovao ni za Ligu šampiona, te je izvesno da će u januaru promeniti sredinu.<br/><br/>Za Mandžukića je zainteresovan i Mančester junajted, dok Džana traži nekoliko evropskih klubova, pa je jasno da će "Milioneri" imati jaku konkurenciju.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/hrvat-i-barsa-navijaju-za-trampu-da-li-je-realna-393091.html"/>
        <a href="https://www.sportske.net/vest/medjunarodni-fudbal/murinjo-bio-upozoren-ali-dzabe-lukaku-je-velika-beba-393090.html"/>
        <a href="https://www.sportske.net/vest/transferi/ima-nade-solskjerovih-osam-novih-lica-za-ligu-sampiona-393071.html"/>
        <a href="https://www.sportske.net/vest/transferi/tri-meseca-posle-psz-bi-prihvatio-ono-sto-je-letos-odbio-juve-se-predomislio-393066.html"/>
        <a href="https://www.sportske.net/vest/transferi/makedonac-zaludeo-cizmu-marota-prvi-salje-ponudu-393065.html"/>
      </related>
    </article>
  </body>
</html>