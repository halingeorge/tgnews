<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89937"/>
    <meta property="og:site_name" content="Denník politika"/>
    <meta property="article:published_time" content="2019-11-18T16:35:43+00:00"/>
    <meta property="og:title" content="Ford predstavil elektromobil Mustang Mach-E, má dojazd stovky kilometrov na plné nabitie"/>
    <meta property="og:description" content="18.11.2019 (Webnoviny.sk) – Spoločnosť Ford predstavila v Los Angeles elektromobil Mustang Mach-E, ktorý ponúkajú v rôznych verziách. Tá najvyššia má dojazd na plné nabitie takmer 600 kilometrov a do desiatich minút sa dostatočne nabije na to, aby prešla ďalších približne 92 kilometrov."/>
  </head>
  <body>
    <article>
      <h1>Ford predstavil elektromobil Mustang Mach-E, má dojazd stovky kilometrov na plné nabitie</h1>
      <address><time datetime="2019-11-18T16:35:43+00:00">18 Nov 2019, 16:35</time> by <a rel="author">Webnoviny</a></address>
      <p>18.11.2019 (Webnoviny.sk) – Spoločnosť Ford predstavila v Los Angeles elektromobil Mustang Mach-E, ktorý ponúkajú v rôznych verziách. Tá najvyššia má dojazd na plné nabitie takmer 600 kilometrov a do desiatich minút sa dostatočne nabije na to, aby prešla ďalších približne 92 kilometrov.</p>
      <p>Pod prednou kapotou má úložný priestor. Vedľa volantu sa v novinke nachádza aj 40-centimetrový dotykový displej. Z nuly na sto kilometrov za hodinu dokáže zrýchliť za osem sekúnd. Pre porovnanie, Tesla Model 3 to dokáže za 4,4 sekundy. Cena nového Mustangu sa pohybuje od 44-tisíc dolárov do 60-tisíc dolárov (v prepočte približne 40-tisíc až 54-tisíc eur).</p>
      <p>Ford tento rok oznámil, že do konca budúceho roka plánuje v Európe zatvoriť šesť fabrík. Prezident Ford of Europe Stuart Rowley v tom čase uviedol, že budúcnosť firmy je v „<i>elektrifikácii</i>„.</p>
      <footer>Zdroj: Webnoviny.sk – <a href="https://www.webnoviny.sk/ford-predstavil-elektromobil-mustang-mach-e-ma-dojazd-stovky-kilometrov-na-plne-nabitie/"><u>Ford predstavil elektromobil Mustang Mach-E, má dojazd stovky kilometrov na plné nabitie</u></a> © SITA Všetky práva vyhradené.</footer>
    </article>
  </body>
</html>