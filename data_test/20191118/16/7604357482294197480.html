<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/premier-johnson-belooft-vennootschapsbelasting-niet-verder-te-verlagen/"/>
    <meta property="og:site_name" content="SCEPTR"/>
    <meta property="article:published_time" content="2019-11-18T16:15:21+00:00"/>
    <meta property="og:title" content="Premier Johnson belooft vennootschapsbelasting niet verder te verlagen"/>
    <meta property="og:description" content="De Britse premier Boris Johnson (Con.) kondigde maandag aan dat hij de vennootschapsbelasting niet verder wil verlagen."/>
  </head>
  <body>
    <article>
      <h1>Premier Johnson belooft vennootschapsbelasting niet verder te verlagen</h1>
      <address><time datetime="2019-11-18T16:15:21+00:00">18 Nov 2019, 16:15</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>De Britse premier <a href="https://sceptr.net/tag/boris-johnson/">Boris Johnson</a> (Con.) kondigde maandag aan dat hij de vennootschapsbelasting niet verder wil verlagen. In de plaats daarvan wil hij het geld besteden aan zaken zoals de gezondheidszorg.</b>
      </p>
      <p>De Britse premier <a href="https://sceptr.net/tag/boris-johnson/">Boris Johnson</a> (Con.) staat onder druk om te tonen waar hij het geld zal halen voor zijn beloofde investeringen in politie, gezondheidszorg en andere openbare diensten. Daarom kondigt hij aan dat hij de Britse vennootschapsbelasting niet verder zal verlagen. De Britse vennootschapsbelasting is een van de laagste ter wereld en bedraagt 19%.</p>
      <figure>
        <iframe data-src="https://twitter.com/tax/status/1196433441123950592?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Labour wil vennootschapsbelasting verhogen</h3>
      <p><i>“Wij stellen verdere verlagingen van de vennootschapsbelasting uit. Dit bespaart 6 miljard pond die we kunnen besteden aan de prioriteiten van de Britse bevolking, waaronder [de gezondheidszorg]”</i>, zei Johnson tijdens een conferentie van de werkgeversorganisatie ‘Confederation of British Industry’.</p>
      <p>De linkse oppositiepartij Labour wil de vennootschapsbelasting en de inkomensbelasting van de hoogste verdieners dan weer verhogen. <i>“Belastingen gaan veranderen onder Labour. We hebben daar geen geheim van gemaakt. Wij zijn zeer, zeer duidelijk geweest dat de rijkste 5 procent meer zullen betalen”</i>, zei <a href="https://sceptr.net/tag/jeremy-corbyn/">Jeremy Corbyn</a> (Labour) op dezelfde conferentie. Tegelijkertijd beloofde Corbyn dat de vennootschapsbelasting niet hoger zou zijn dan in 2010, toen de belasting 28% bedroeg.</p>
      <p>Als de Britse Conservatieven of de linkse oppositiepartij Labour zich aan hun verkiezingsbeloften houden, zullen de overheidsuitgaven in het Verenigd Koninkrijk stijgen naar het niveau van de jaren 70. <a href="https://sceptr.net/2019/11/labour-en-conservatieven-willen-allebei-met-geld-smijten/">Beide partijen beloven enorme investeringen</a>.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/britse-conservatieven-beloven-strengere-migratieregels-na-brexit/"/>
        <a href="https://sceptr.net/2019/11/farage-maakt-ruimte-voor-johnson/"/>
        <a href="https://sceptr.net/2019/11/zetelprognose-tories-van-boris-johnson-winnen-ruime-meerderheid/"/>
      </related>
    </article>
  </body>
</html>