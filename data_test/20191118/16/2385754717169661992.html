<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/597951/yp-esoterikou-elegxou-entopistikan-periptoseis-xakers-se-ypourgeia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T16:46:00+00:00"/>
    <meta property="og:title" content="Υπ. Εσωτερικού Ελέγχου: Εντοπίστηκαν περιπτώσεις χάκερς σε υπουργεία"/>
    <meta property="og:description" content="Στην πρόσληψη προσωπικού που εξειδικεύεται στην κυβερνοασφάλεια προτίθεται να προχωρήσει η Υπηρεσία Εσωτερικού Ελέγχου για τη διεξαγωγή ελέγχων..."/>
  </head>
  <body>
    <article>
      <h1>Υπ. Εσωτερικού Ελέγχου: Εντοπίστηκαν περιπτώσεις χάκερς σε υπουργεία</h1>
      <address><time datetime="2019-11-18T16:46:00+00:00">18 Nov 2019, 16:46</time> by <a rel="author">SigmaLive</a></address>
      <p>Στην πρόσληψη προσωπικού που εξειδικεύεται στην κυβερνοασφάλεια προτίθεται να προχωρήσει η Υπηρεσία Εσωτερικού Ελέγχου για τη διεξαγωγή ελέγχων διεισδυτικότητας σε συστήματα των οργανισμών του δημοσίου.</p>
      <p>Μιλώντας ενώπιον της κοινοβουλευτικής επιτροπής Οικονομικών η οποία εξέτασε τον προϋπολογισμό της υπηρεσίας για το 2020, η Έφορος Εσωτερικού Ελέγχου Άννα Χριστοφόρου ανέφερε εντοπίστηκαν περιπτώσεις χάκερς σε υπουργεία χωρίς να δώσει περισσότερες λεπτομέρειες.<br/><br/>«Υπάρχουν προβλήματα, άτομα της υπηρεσίας μας βρίσκονται σε συνεργασία με τα υπουργεία προσπαθούν να τα λύσουν, είπε κ. Χριστοφόρου απαντώντας σε ερωτήσεις σχετικά με ζητήματα κυβερνοεπιθέσεων και υποκλοπών.<br/><br/>Όπως είπε η κ. Χριστοφόρου, η Υπηρεσία προτίθεται να προχωρήσει στην πρόσληψη πέντε ειδικών για την διεξαγωγή ελέγχων διεισδυτικότητας (penetration tests). Σημείωσε πως η υπηρεσία κατάρτισε εκ νέου σχέδια υπηρεσίας που να πληρούν πρόσληψη εξειδικευμένου προσωπικού, εξού και υπήρξε καθυστέρηση στην ολοκλήρωση της διαδικασίας. Ανέφερε ακόμη πως υπάρχει πρόβλημα στην εξεύρεση προσωπικού με τόσο εξειδικευμένη γνώση.<br/><br/>Αναφορικά με τα θέματα εσωτερικού ελέγχου, η κ. Ζαβού υπογράμμισε την ανάγκη ενίσχυσης με προσωπικό των μονάδων εσωτερικού ελέγχου των Υπουργείων, έτσι ώστε να λειτουργούν ορθά οι γραμμές άμυνας, όπως είπε.<br/><br/>Εξήγησε ότι η πρώτη γραμμή άμυνας είναι οι μονάδες εσωτερικού ελέγχου στα Υπουργεία, η δεύτερη γραμμή είναι το προσωπικό στις μονάδες αυτές, η τρίτη γραμμή είναι η Υπηρεσία Εσωτερικού Ελέγχου και η 4η η Ελεγκτική Υπηρεσία.<br/><br/>«Η δεύτερη γραμμή δεν λειτουργεί όπως θα έπρεπε στα πλείστα Υπουργεία», είπε προσθέτοντας πως σε πολλές περιπτώσεις δεν υπάρχουν άτομα και συνεπώς η 2η γραμμή είναι ανύπαρκτη.<br/><br/>O προϋπολογισμός της Υπηρεσίας για το επόμενο έτος προνοεί €2,74 εκατ, εκ των οποίων το €1,75 σε μισθούς. Στον προϋπολογισμό περιλαμβάνεται επίσης κονδύλι €280.000 για την διοργάνωση της 29ης Συνάντησης Ομολόγων στην Κύπρο τον Οκτώβριο του 2020, με την παρουσία συνέδρων από την Ευρωπαϊκή Επιτροπή και τις αρμόδιες Αρχές Ελέγχου των Κρατών Μελών.</p>
    </article>
  </body>
</html>