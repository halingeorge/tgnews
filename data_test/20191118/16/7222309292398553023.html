<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/konkurrensverket-vill-stoppa-keskos-kop-av-heinon-tukku/"/>
    <meta property="og:site_name" content="HBL"/>
    <meta property="article:published_time" content="2019-11-18T16:32:00+00:00"/>
    <meta property="og:title" content="Konkurrensverket vill stoppa Keskos köp av Heinon Tukku"/>
    <meta property="og:description" content="Kesko och Heinon Tukku har planer på att gå samman, men det skulle ge bolaget en så dominerande ställning på marknaden så KKV föreslår att företagsköpet stoppas."/>
  </head>
  <body>
    <article>
      <h1>Konkurrensverket vill stoppa Keskos köp av Heinon Tukku</h1>
      <h2>Kesko och Heinon Tukku har planer på att gå samman, men det skulle ge bolaget en så dominerande ställning på marknaden så KKV föreslår att företagsköpet stoppas.</h2>
      <address><time datetime="2019-11-18T16:32:00+00:00">18 Nov 2019, 16:32</time> by <a rel="author">SPT</a></address>
      <p>Konsument- och konkurrensverket (KKV) föreslår att marknadsdomstolen inte tillåter Kesko att köpa Heinon Tukku. Enligt KKV skulle företagsköpet minska konkurrensen betydligt när det gäller försäljningen till bland annat restauranger och hotell, skriver KKV i ett pressmeddelande.</p>
      <p>Både Heinon Tukku och Kesko erbjuder partiförsäljning i hela landet. Enligt KKV:s utredning står bolagen tillsammans för 60–70 procent av grossistmarknaden.</p>
      <p>Ofta går det att undvika konkurrensproblemen genom villkor för företagsköp. Enligt KKV är ett förbud ändå den enda lösningen som förhindrar de negativa effekterna för konkurrensen.</p>
      <p>Det här är fjärde gången KKV föreslår att ett företagsköp förbjuds sedan övervakningen började 1998. Marknadsdomstolen fattar beslut utifrån KKV:s förslag.</p>
      <p><a href="https://www.kesko.fi/media/uutiset-ja-tiedotteet/uutiset/2019/keskon-ja-heinon-tukun-yrityskaupan-kasittely-jatkuu-markkinaoikeudessa/">Enligt Kesko</a> skulle företagsköpet i stället öka utbudet och gynna hela branschen. Kesko kommer inte att avbryta sitt företagsköp, utan väntar på att marknadsdomstolen ska avgöra fallet.</p>
    </article>
  </body>
</html>