<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/18/francia-ponte-crolla-a-tolosa-durante-il-transito-di-auto-e-camion/"/>
    <meta property="og:site_name" content="NewNotizie"/>
    <meta property="article:published_time" content="2019-11-18T16:52:13+00:00"/>
    <meta property="og:title" content="Ponte crolla durante il transito di mezzi: un camion fuori limite causa un ponte Morandi anche Oltralpe"/>
    <meta property="og:description" content="Tragedia a nord di Tolosa dove è crollato un ponte sospeso: era lungo 150 metri e largo 5 metri. Tra le ipotesi quella di un camion fuori limite."/>
  </head>
  <body>
    <article>
      <h1>Ponte crolla durante il transito di mezzi: un camion fuori limite causa un ponte Morandi anche Oltralpe</h1>
      <address><time datetime="2019-11-18T16:52:13+00:00">18 Nov 2019, 16:52</time> by <a rel="author">Sara Alonzi</a></address>
      <figure>
        <img src="https://www.newnotizie.it/wp-content/uploads/2019/11/Ponte-crollato-a-Tolosa.jpg"/>
      </figure>
      <p>
        <b>Tragedia a nord di Tolosa dove è crollato un ponte sospeso: era lungo 150 metri e largo 5 metri. Tra le ipotesi quella di un camion fuori limite.</b>
      </p>
      <p>Oggi lunedì 18 Novembre 2019 un <b>ponte sospeso</b> situato a nord di Tolosa è crollato mentre transitavano un auto e un camion che sono inevitabilmente <b>precipitati nel fiume Tarn</b>. Si contano almeno <b>nove feriti</b>, di cui due in condizioni molto gravi, mentre una <b>ragazzina di 15 anni è deceduta. </b>Salvata la madre della giovane.</p>
      <p>Secondo <i>La Dépêche du Midi</i> la struttura di Mirepoix-sur-Tarn è crollata in seguito al passaggio di un mezzo pesante di<b> volume superiore al limite autorizzato, </b>causando la caduta nel fiume anche di un’auto che attraversava il ponte nello stesso istante. Sul posto stanno lavorando oltre <b>60 pompieri</b> con mezzi di soccorso con il supporto di tre elicotteri: la strada dipartimentale che passava sul ponte è totalmente interrotta.</p>
    </article>
  </body>
</html>