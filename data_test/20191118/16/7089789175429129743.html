<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/apre-il-primo-albergo-nutella-lhotel-per-i-super-golosi-avra-stanze-a-tema-e-dolci-ovunque/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-18T16:16:04+00:00"/>
    <meta property="og:title" content="Apre il primo albergo Nutella: l’hotel per i super golosi avrà stanze a tema e dolci ovunque. Le Foto"/>
    <meta property="og:description" content="Un vero paradiso per i super golosi, nella Napa Valley in California nasce il primo albergo a tema Nutella. L'hotel si chiamerà Hotella Nutella"/>
  </head>
  <body>
    <article>
      <h1>Apre il primo albergo Nutella: l’hotel per i super golosi avrà stanze a tema e dolci ovunque. Le Foto</h1>
      <address><time datetime="2019-11-18T16:16:04+00:00">18 Nov 2019, 16:16</time> by <a rel="author" href="https://internapoli.it/author/ivan/" target="_blank">Ivan Marino</a></address>
      <p>Un vero paradiso per i super golosi, nella <b>Napa Valley in California nasce il primo albergo a tema</b> <a href="https://www.ilmattino.it/ricerca/Nutella/">Nutella. </a>L’hotel si chiamerà Hotella Nutella e sarà inaugurato nel gennaio 2020. Il progetto della <b>Ferrero</b> segue l’apertura dei <b>caffè Nutella di New York e Chicago</b>. Sono in molti ad aver condiviso sui social le foto delle stanze di <b>“Hotella Nutella”.</b></p>
      <p>Nella struttura tutto è a tema Nutella; ci sono anche degli enormi vasi di crema ovunque. E tutto, dai letti agli accessori, sarà personalizzato a tema Nutella. Anche le attività saranno appropriate: gli ideatori hanno pensato al <b>Nutella Weekend Breakfast Chef Team,  </b>una colazione/cena con lo chef di Food Network <b>Geoffrey Zakarian</b> e un brunch con la cuoca <b>Tanya Holland.</b></p>
      <p>La brutta notizia: l’hotel sarà aperto solo per un fine settimana e vi potranno soggiornare solamente i fan americani della famosa crema di cacao e nocciole, trattandosi di un’iniziativa <b>Usa Ferrero</b></p>
      <p>Nessuna prenotazione come per un normale albergo, ma un contest in cui gli americani dovranno inviare un<b> video</b> che spiega l’importanza del prodotto nella loro colazione.</p>
      <p>In palio un soggiorno di tre giorni e due notti, dal 10 al 12 gennaio. Sul sito web<a href="https://hotellanutella.com/"><u> hotellanutella.com</u></a> si legge che il weekend sarà dedicato a «esperienze creative uniche nel loro genere con notevoli arbitri del gusto».</p>
      <figure>
        <img src="https://foto.leggo.it/photos/MED/04/56/4870456_nutella3.jpg"/>
      </figure>
      <figure>
        <img src="https://foto.leggo.it/photogallery_img/HIGH/04/56/4870456_nutella4.jpg"/>
      </figure>
      <figure>
        <img src="https://foto.leggo.it/photogallery_img/HIGH/04/56/4870456_nutella5.jpg"/>
      </figure>
      <related>
        <h4>ARTICOLI CORRELATI</h4>
        <a href="https://internapoli.it/potete-smetterla-di-spalmare-la-nutella-ferrero-lancia-i-nuovi-biscotti-farciti/"/>
        <a href="https://internapoli.it/jordan-squali/"/>
        <a href="https://internapoli.it/stop-produzione-nutella/"/>
        <a href="https://internapoli.it/ladri-napoletani-nutella/"/>
        <a href="https://internapoli.it/mcdonalds/"/>
        <a href="https://internapoli.it/sesso-fidanzati-figlie/"/>
        <a href="https://internapoli.it/sesso-orale-tra-uninsegnante-ed-uno-studente-di-14-anni-lui-mi-ha-obbligata/"/>
        <a href="https://internapoli.it/bimba-uccisa/"/>
        <a href="https://internapoli.it/in-carcere-a-32-anni-esce-che-ne-ha-71-ma-era-innocente-si-pensa-al-risarcimento-milionario/"/>
        <a href="https://internapoli.it/nutella/"/>
        <a href="https://internapoli.it/caramella-rossana-crema-spalmabile/"/>
        <a href="https://internapoli.it/world-nutella-day/"/>
      </related>
    </article>
  </body>
</html>