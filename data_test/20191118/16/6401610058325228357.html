<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/wilders-verguld-met-rechters-die-islamistische-moorddreiger-10-jaar-laten-opsluiten-hulde/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-18T16:00:51+00:00"/>
    <meta property="og:title" content="Wilders verguld met rechters die islamistische moorddreiger 10 jaar laten opsluiten: “Hulde!”"/>
    <meta property="og:description" content="Meestal is PVV-voorman Wilders niet zo te spreken over rechters. Maar vandaag maakt hij voor de lui die z’n dreiger Junaid I. lieten opsluiten voor het aankomende decennium een zeldzame uitzondering. Hulde, aldus Geert Wilders. De relatie tussen het Nederlandse rechtssysteem en PVV-leider Geert Wilders is ernstig verstoord, zo kunnen we wel stellen. De laatstgenoemde beschuldigt Justitieminister Grapperhaus van ‘maffiapraktijken‘, onder anderen omdat het door ambtenaren zwaar beïnvloede strafproces tegen de parlementariër nog altijd niet is stopgezet. Wilders is er zo furieus over, dat hij zelfs aangifte deed tegen de kopstukken in deze pijnlijke affaire. Maar ere wie ere toekomt, zo moet de leider van ‘s lands grootste oppositiepartij hebben gedacht. En dus kon er vandaag wél een complimentje af naar de rechters die besloten dat Junaid I., die naar Nederland was gekomen om het Kamerlid te vermoorden. Het Openbaar Ministerie eiste zes jaar celstraf. De rechter vond dat niet genoeg, en legde uiteindelijk tien…"/>
  </head>
  <body>
    <article>
      <h1>Wilders verguld met rechters die islamistische moorddreiger 10 jaar laten opsluiten: “Hulde!”</h1>
      <address><time datetime="2019-11-18T16:00:51+00:00">18 Nov 2019, 16:00</time> by <a rel="author">Tim Engelbart</a></address>
      <p>
        <b>Meestal is PVV-voorman Wilders niet zo te spreken over rechters. Maar vandaag maakt hij voor de lui die z’n dreiger Junaid I. lieten opsluiten voor het aankomende decennium een zeldzame uitzondering. Hulde, aldus Geert Wilders.</b>
      </p>
      <p>De relatie tussen het Nederlandse rechtssysteem en PVV-leider Geert Wilders is ernstig verstoord, zo kunnen we wel stellen. De laatstgenoemde beschuldigt Justitieminister Grapperhaus van ‘<a href="https://www.dagelijksestandaard.nl/2019/11/wilders-neemt-grapperhaus-te-grazen-te-kwader-trouw-belazert-en-schuift-alles-onder-tapijt-maffiapraktijken/"><b>maffiapraktijken</b></a>‘, onder anderen omdat het door ambtenaren zwaar beïnvloede strafproces tegen de parlementariër nog altijd niet is stopgezet. Wilders is er zo furieus over, dat hij zelfs <a href="https://www.dagelijksestandaard.nl/2019/09/hoppa-wilders-verklaart-de-oorlog-aan-sjoemelend-om-doet-aangifte-tegen-corrupte-en-liegende-toplui/"><b>aangifte deed</b></a> tegen de kopstukken in deze pijnlijke affaire.</p>
      <p>Maar ere wie ere toekomt, zo moet de leider van ‘s lands grootste oppositiepartij hebben gedacht. En dus kon er vandaag wél een complimentje af naar de rechters die besloten dat Junaid I., die naar Nederland was gekomen om het Kamerlid te vermoorden. Het Openbaar Ministerie eiste zes jaar celstraf. De rechter vond dat niet genoeg, en <a href="https://www.ad.nl/binnenland/wilders-prijst-rechters-die-doodsbedreiger-tien-jaar-cel-gaven~a33c1229/"><b>legde uiteindelijk tien jaar op</b></a>:</p>
      <blockquote>“Volgens de rechter was er sprake van het voorbereiden van een moord met terroristisch oogmerk. ,,Wilders gebruikte zijn vrijheid van meningsuiting. De verdachte wilde een aanslag plegen in één van de gebouwen van het parlement; het hart van de Nederlandse democratie. De aanslag zou daarom een ontwrichting betekenen van de fundamentele politieke en constitutionele structuren in Nederland. Zo’n aanslag had een golf van angst veroorzaakt.’’ Het gaat dus, stelde rechter, om zeer ernstige feiten. ,,Verontrustend is ook dat de verdachte stelt dat zijn plannen hem in Pakistan een positief imago hebben opgeleverd.’’<br/>Geert Wilders prees de uitspraak van de rechtbank: ‘Hulde voor deze rechters’.”</blockquote>
      <p>Toch fijn, hè, als alles een keertje werkt in je rechtsstaat zoals gewoon de bedoeling is. En dat mag ook wel eens een keer, in deze afkalvende, Ruttiaanse VVD-republiek.</p>
    </article>
  </body>
</html>