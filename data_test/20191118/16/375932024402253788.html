<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/ingatlan/meg-mindig-eros-a-kereslet-az-ingatlanpiacon-1875723/"/>
    <meta property="og:site_name" content="Világgazdaság"/>
    <meta property="article:published_time" content="2019-11-18T16:01:00+00:00"/>
    <meta property="og:title" content="Még mindig erős a kereslet az ingatlanpiacon"/>
    <meta property="og:description" content="Folytatódott a lakásárak emelkedése az első fél évben – mutat rá az MNB elemzése."/>
  </head>
  <body>
    <article>
      <h1>Még mindig erős a kereslet az ingatlanpiacon</h1>
      <address><time datetime="2019-11-18T16:01:00+00:00">18 Nov 2019, 16:01</time> by <a rel="author">MTI</a></address>
      <p>Tovább folytatódott a lakásárak emelkedése az idei első fél évben, a kereslet továbbra is erős marad – ez derült ki a Magyar Nemzeti Bank (MNB) legfrissebb, novemberi lakáspiaci jelentéséből, amelyet hétfőn mutattak be sajtótájékoztatón, Budapesten.</p>
      <p>Nagy Tamás, az MNB főosztályvezetője a jelentést ismertetve elmondta: a második negyedév végére a lakásárak éves nominális növekedési üteme országos átlagban 17,1 százalékot tett ki, ami magasabb a tavaly év végi 16,3 százaléknál.</p>
      <figure>
        <img src="https://www.vg.hu/wp-content/uploads/2019/06/IMG20190602134517-e1561707438398.jpg"/>
        <figcaption>Fotó: VG</figcaption>
      </figure>
      <aside>Budapesten ugyanakkor mérséklődött az árdinamika, a tavaly év végi 24,8 százalékról 22,5 százalékra.</aside>
      <blockquote>Az előzetes, harmadik negyedéves adatok alapján a lakásárak növekedésének üteme tovább lassult Budapesten és már országos átlagban is mérséklődött</blockquote>
      <p>– tette hozzá.</p>
    </article>
  </body>
</html>