<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2820250-kubok-ukraini-z-vodnogo-polo-viborola-zbirna-harkivsini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T16:28:00+00:00"/>
    <meta property="og:title" content="Кубок України з водного поло виборола збірна Харківщини"/>
    <meta property="og:description" content="У Дніпрі завершився національний кубковий турнір з водного поло серед жіночих команд."/>
  </head>
  <body>
    <article>
      <h1>Кубок України з водного поло виборола збірна Харківщини</h1>
      <h2>У Дніпрі завершився національний кубковий турнір з водного поло серед жіночих команд.</h2>
      <address>
        <time datetime="2019-11-18T16:28:00+00:00">18 Nov 2019, 16:28</time>
      </address>
      <p>Кубок України з водного поло, формат якого припускав лише півфінали і фінали, проходив 16 - 17 листопада в плавальному басейні ДНУ міста Дніпро, повідомляє <a href="https://www.objectiv.tv/objectively/2019/11/18/harkovskie-vaterpolistki-zavoevali-kubok-ukrainy/">Objectiv.tv</a>.</p>
      <p>На першій стадії збірна Харківської області виграла у команди дніпровського національного університету з рахунком 14:6. В іншому півфінальному поєдинку збірна Донецької області виявилася сильнішою за збірну Київщини - 11:8.</p>
      <p>Таким чином, боротьба за другий за статусом трофей звелася до суперництва перших команд чемпіонату. У фіналі Кубка України збірна Харківщини перемогла донеччанок з рахунком 12:6.</p>
      <p>У матчі за третє місце команда ДГУ обіграла команду Київщини - 18:9.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2766286-ukrainec-buhov-cempion-svitu-z-plavanna-sered-unioriv.html">Українець Бухов – чемпіон світу з плавання серед юніорів</a>
      </blockquote>
      <p>Нагадаємо, що в травневому фінальному турі харків'янки виграли у донеччанок, але в підсумку посіли 2 місце.</p>
    </article>
  </body>
</html>