<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/crime/shocking-nude-photo-shows-young-girl-duo-arrested/"/>
    <meta property="og:site_name" content="Lokmat"/>
    <meta property="article:published_time" content="2019-11-18T16:05:25+00:00"/>
    <meta property="og:title" content="धक्कादायक! तरुणीला न्यूड फोटो दाखविल्याप्रकरणी दोघांना बेड्या"/>
    <meta property="og:description" content="नेहरु नगर पोलिसांनी ही माहिती दिली."/>
  </head>
  <body>
    <article>
      <h1>धक्कादायक! तरुणीला न्यूड फोटो दाखविल्याप्रकरणी दोघांना बेड्या</h1>
      <h2>नेहरु नगर पोलिसांनी ही माहिती दिली.</h2>
      <address><time datetime="2019-11-18T16:05:25+00:00">18 Nov 2019, 16:05</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>
        <b>ठळक मुद्दे</b>
      </p>
      <ul>
        <li>
          <b>संजय गुप्ताने तरुणीला शुक्रवारी कुर्ला रेल्वे स्थानकात भेटण्यासाठी बोलावले.</b>
        </li>
        <li>
          <b>गुप्ता आणि कदमने तक्रारदार तरुणीला न्यूड फोटो दाखवले.</b>
        </li>
        <li>
          <b>गुप्ता आणि कदम यांच्याविरोधात भा. दं. वि. कलम ५०९ आणि ३५४ अ या कलमांखाली गुन्हा नोंदवण्यात आला</b>
        </li>
      </ul>
      <p>मुंबई - तरुणीला न्यूड फोटो दाखवल्याप्रकरणी मुंबई <a href="https://www.lokmat.com/topics/police/">पोलिसांनी</a> इव्हेंट मॅनेजमेंट कंपनीच्या दोन कर्मचाऱ्यांना रविवारी <a href="https://www.lokmat.com/topics/arrest/">अटक</a> केली. संजय कुमार गुप्ता (४२) आणि सचिन कदम (३५) अशी या दोन आरोपींची नावे आहेत. आरोपी संजय कल्याण आणि सचिन अंधेरी येथे राहतो. नेहरु नगर <a href="https://www.lokmat.com/topics/police/">पोलिसांनी</a> ही माहिती दिली.<br/><br/>तक्रारदार तरुणी नवी मुंबईत राहयला असून ती सुद्धा इव्हेंट मॅनेजमेंट क्षेत्रात काम करत आहे. कामानिमित्त तिच्या मैत्रिणीने तिला संजय गुप्ताची भेट घ्यायला सांगितली होती. संजय गुप्ताने तरुणीला शुक्रवारी <a href="https://www.lokmat.com/topics/kurla/">कुर्ला</a> रेल्वे स्थानकात भेटण्यासाठी बोलावले. तिथे त्यांना सचिन कदम भेटला.<br/><br/>गुप्ता आणि कदमने तक्रारदार तरुणीला न्यूड फोटो दाखवले. तिच्याशी अश्लील बोलण्याचा प्रयत्न केला आणि तिला एका न्यूडिटी संदर्भातील कार्यक्रमात सहभागी होण्यास सांगितले. तरुणीने तिच्या पालकांना <a href="https://www.lokmat.com/topics/kurla/">कुर्ला</a> रेल्वे स्थानकावर बोलवून घेतले. त्यांनी दोन्ही आरोपींना मारहाण केली आणि पोलिसांच्या स्वाधीन केले. गुप्ता आणि कदम यांच्याविरोधात भा. दं. वि. कलम ५०९ आणि ३५४ अ या कलमांखाली गुन्हा नोंदवण्यात आला आहे. नेहरु नगर पोलीस याप्रकरणी पुढील तपास करत आहेत. अशी माहिती एका इंग्रजी वृत्तपत्राने दिली आहे.  <br/> </p>
    </article>
  </body>
</html>