<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/liliana-segre-1.4894148"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-18T16:27:06+00:00"/>
    <meta property="og:title" content="Liliana Segre, Bologna conferirà la cittadinanza onoraria alla senatrice a vita"/>
    <meta property="og:description" content="Il consiglio comunale ha approvato all'unanimità. Nelle motivazioni il &quot;racconto ai ragazzi bolognesi della sua storia nel campo di concentramento di Auschwitz&quot;"/>
  </head>
  <body>
    <article>
      <h1>Liliana Segre, Bologna conferirà la cittadinanza onoraria alla senatrice a vita</h1>
      <h2>Il consiglio comunale ha approvato all'unanimità. Nelle motivazioni il "racconto ai ragazzi bolognesi della sua storia nel campo di concentramento di Auschwitz"</h2>
      <address><time datetime="2019-11-18T16:27:06+00:00">18 Nov 2019, 16:27</time> by <a rel="author">il Resto del Carlino</a></address>
      <p>Bologna, 18 novembre 2019 - Il <b>Consiglio comunale di Bologna</b> ha approvato all'unanimità il conferimento della <b>cittadinanza onoraria alla senatrice a vita Liliana Segre</b>. L'approvazione, spiega una nota dell'Amministrazione felsinea, arriva dopo quella, sempre all'unanimità, dell'ordine del giorno in merito avvenuta lunedì scorso.</p>
      <p>Nelle motivazioni per il conferimento si ricorda che "la senatrice Segre subito dopo la sua nomina è stata<b> ospite a Bologna nell'aula Magna Santa Lucia </b>dove ha incontrato i ragazzi delle scuole medie e superiori di Bologna raccontando la sua <b>storia sia nel campo di concentramento di Auschwitz</b>, sia della sua vita dopo la liberazione" e che "anche la città di Bologna ha visto deportare tantissimi nostri cittadini nei lager nazisti: 85 le vittime accertate, tra cui il Rabbino Alberto Orvieto". Unanime anche il voto sull'immediata esecutività della delibera.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilgiorno.it/milano/cronaca/video/liliana-segre-1.4881106"/>
        <a href="https://www.lanazione.it/la-spezia/cronaca/liliana-segre-cittadinanza-onoraria-1.4882166"/>
      </related>
    </article>
  </body>
</html>