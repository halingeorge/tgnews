<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904238/lokeren-op-zoek-naar-opvolger-voor-de-boeck-de-kandidaturen-stromen-binnen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T16:15:00+00:00"/>
    <meta property="og:title" content="Lokeren op zoek naar opvolger voor de Boeck: &quot;De kandidaturen stromen binnen&quot;"/>
    <meta property="og:description" content="Glen De Boeck is niet langer de trainer van Sporting Lokeren."/>
  </head>
  <body>
    <article>
      <h1>Lokeren op zoek naar opvolger voor de Boeck: "De kandidaturen stromen binnen"</h1>
      <address>
        <time datetime="2019-11-18T16:15:00+00:00">18 Nov 2019, 16:15</time>
      </address>
      <p>
        <b><a href="https://www.voetbalprimeur.be/nieuws/904148/dan-toch-het-einde-lokeren-stopt-samenwerking-met-de-boeck-.html">Glen De Boeck is niet langer de trainer van Sporting Lokeren.</a> De Antwerpenaar werd aan de deur gezet na de tegenvallende prestaties in 1B. Voorzitter - <a href="https://www.voetbalprimeur.be/nieuws/904181/de-boeck-op-boekvoorstelling-van-voorzitter-enkele-uren-later-ontslag.html">én goede vriend</a> van de Boeck - Louis de Vries gaf in Het Nieuwsblad meer uitleg over het ontslag.</b>
      </p>
      <p>Zo kon de Vries naar eigen zeggen niet anders dan De Boeck ontslaan. "Gezien de huidige omstandigheden was het niet langer mogelijk om samen te werken met Glen, maar ik vind wel dat hij uitstekend werk heeft verricht op Daknam. In mijn ogen is en blijft hij een vakman."</p>
      <aside>Lees meer<br/><a href="https://www.voetbalprimeur.be/nieuws/904085/lokeren-voorzitter-je-wil-niet-weten-wat-we-hier-hebben-aangetroffen-.html?itm_source=www.voetbalprimeur.be&amp;itm_medium=highlighted-content">Een puinhoop bij Lokeren? "Je wil niet weten wat we hebben aangetroffen"</a></aside>
      <p>De supporters protesteerden afgelopen zaterdag al tegen De Boeck. Zo werd er heel wat <a href="https://www.voetbalprimeur.be/nieuws/904035/lokeren-fans-verstoren-wedstrijden-en-hebben-duidelijke-boodschap-voor-spelers.html">Bengaals vuur</a> ontstoken door de harde kern, die het ontslag van de Lokeren-coach eisten. <a href="https://www.voetbalprimeur.be/nieuws/904057/lokeren-voorzitter-over-de-boeck-de-trainer-staat-al-weken-onder-druk-.html">Aanvankelijk zwichtte de Vries niet</a>, maar zondag – daags na de verliespartij tegen Lommel SK – draaide de Lokeren-voorzitter dan toch bij.</p>
      <p>Lokeren hoopt deze week nog een nieuwe trainer te vinden. Al kan het volgens de Vries snel gaan. "Ondertussen stromen de kandidaturen uiteraard binnen en we zullen dan ook heel nauwgezet een profiel opstellen voor een opvolger."</p>
      <aside>Lees meer<br/><a href="https://www.voetbalprimeur.be/nieuws/904076/anti-waalse-gezangen-van-lokerenfans-kost-club-een-voorwaardelijke-boete.html?itm_source=www.voetbalprimeur.be&amp;itm_medium=highlighted-content">Anti-Waalse gezangen van Lokerenfans kost club een voorwaardelijke boete</a></aside>
    </article>
  </body>
</html>