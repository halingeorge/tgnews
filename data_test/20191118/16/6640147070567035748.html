<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/jojolion-starter-pack-cofanetto/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T16:30:00+00:00"/>
    <meta property="og:title" content="JoJolion Starter Pack, il cofanetto per recuperare la serie-culto! | Cultura Pop"/>
    <meta property="og:description" content="Edizioni Star Comics ha annunciato un nuovo cofanetto, chiamato JoJolion Starter Pack. Si tratta del box contenente i primi cinque volumi."/>
  </head>
  <body>
    <article>
      <h1>JoJolion Starter Pack, il cofanetto per recuperare la serie-culto! | Cultura Pop</h1>
      <address><time datetime="2019-11-18T16:30:00+00:00">18 Nov 2019, 16:30</time> by <a rel="author">https://www.facebook.com/phrancesco.cap</a></address>
      <p>Il <a href="https://www.tomshw.it/speciale/lucca-comics-games/">Lucca Comics &amp; Games</a> è ufficialmente terminato da qualche giorno, ma <b>molti appassionati sono rimasti a bocca asciutta</b>. Se non siete riusciti ad accaparrarvi il <b>JoJolion Starter Pack</b>, potete assolutamente cogliere al volo una nuova opportunità di <a href="http://www.tomshw.it/culturapop/bakemonogatari-monster-tale-recensione/">Edizioni Star Comics</a>. L’editore ha deciso infatti di rimettere in vendita il box a un prezzo eccezionale.</p>
      <p>Leggi anche: <a href="https://www.tomshw.it/culturapop/il-bizzarro-universo-di-hirohiko-araki-complete-box/">Il Bizzarro Universo di Hirohiko Araki Complete Box</a></p>
      <p><b>Il cofanetto in edizione limitata</b> chiamato JoJolion Starter Pack – stando a quanto dichiarato sul comunicato ufficiale – <b>sarà disponibile a partire dal prossimo 20 novembre al prezzo di 19,90 euro</b>. Naturalmente in tutte le migliori fumetterie, librerie e <a href="https://toms.it/ZuziB">nello store di Amazon</a>.</p>
      <p>“<i>Per l’ottava serie di <a href="https://toms.it/ZuziB">JoJo</a>, il maestro Araki ci riporta a Morio-cho, ma nella dimensione Steel Ball Run! In seguito a un violentissimo cataclisma, la città è stata completamente stravolta e l’area ha subito un mutamento morfologico impressionante</i>“, spiega il comunicato. “<i>Sulla costa una ragazza trova per caso un giovane completamente nudo, che indossa solo un cappello da marinaio. Semisepolto sotto un cumulo di terra, dello sventurato si scorge quasi solo una voglia a forma di stella… Sembra proprio che si tratti di Yoshikage Kira</i>“.</p>
      <blockquote>Hirohiko Araki è un fumettista giapponese nato a Sendai, nella prefettura di Miyagi, nel 1960. Approcciatosi sin da bambino alla realizzazione di manga, dopo inizi travagliati vince il premio Tezuka nel 1980 con il volume unico BUSO POKER. La sua opera più grande, la saga LE BIZZARRE AVVENTURE DI JOJO, è iniziata nel 1986 ed è tutt’ora in prosecuzione. Riconosciuto tra i più grandi mangaka di tutti i tempi, ha collaborato con il Museo del Louvre e con la casa di moda Gucci. Due sue passioni, espresse nelle sue opere, sono la musica rock e la cultura italiana.</blockquote>
      <figure>
        <img src="https://www.tomshw.it/images/images/2019/07/foto-generiche-40904.768x432.jpg"/>
      </figure>
      <blockquote>Se siete interessati, potete trovare il JoJolion Starter Pack a un <a href="https://toms.it/ZuziB">prezzo scontato su Amazon</a>. Cosa aspettate ad acquistare la vostra copia?</blockquote>
    </article>
  </body>
</html>