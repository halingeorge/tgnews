<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/hiaba-askalodott-az-ellenzek-varhelyi-biztos-lesz/186885"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T16:37:00+00:00"/>
    <meta property="og:title" content="Hiába áskálódott az ellenzék, Várhelyi biztos lesz"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hiába áskálódott az ellenzék, Várhelyi biztos lesz</mark>
      </h1>
      <address><time datetime="2019-11-18T16:37:00+00:00">18 Nov 2019, 16:37</time> by <a rel="author">Bors</a></address>
      <p>
        <b>A kormány üdvözli, hogy az Európai Parlament külügyi szakbizottsága támogatja Várhelyi Olivér uniós biztosi kinevezését. Az ellenzék áskálódása megbukott, mindent megtettek azért, hogy Magyarországnak ne legyen uniós biztosa, de nem jártak sikerrel. </b>
        <b>A kormány üdvözli, hogy az Európai Parlament külügyi szakbizottsága támogatja Várhelyi Olivér uniós biztosi kinevezését. Az ellenzék áskálódása megbukott, mindent megtettek azért, hogy Magyarországnak ne legyen uniós biztosa, de nem jártak sikerrel.</b>
      </p>
      <p>Magyarország az EU bővítési és szomszédságpolitikai biztosi pozícióját kulcsfontosságúnak tartja az Európai Unió erősítése, a Nyugat-Balkán bővítése, a balkáni migrációs útvonal védelme szempontjából. Tudjuk, hogy a bevándorláspárti erőknek mindez nem érdeke – írja a <a href="https://ripost.hu/politik/hiaba-askalodott-az-ellenzek-varhelyi-biztos-lesz-2166366/">Ripost</a>.</p>
      <p>Bízunk benne, hogy a hamarosan felálló új Európai Bizottság kiegyensúlyozottabb, józanabb uniós vezetést hoz és új korszakot nyit az unió bevándorláspolitikájában. A magyar emberekkel együtt a migráció megállítását, a keresztény kultúra és a nemzetek Európája védelmét várjuk az új vezetéstől.</p>
      <figure>
        <img src="http://media.borsonline.hu/cikk/20/192487/big-lead/650x360/2028350_varhelyioliver.jpg"/>
      </figure>
      <p>A magyar jelölt írásbeli kérdésekre adott válaszait nemrég fogadta el az Európai Parlament külügyi bizottsága.</p>
      <p>
        <b>Ezúttal a Macron-féle Újítsuk meg Európát, illetve a szociáldemokraták is támogatták a magyar jelöltet.</b>
      </p>
      <p>Az Európai Néppárt a Twitteren gratulált a bővítési biztosnak. Az uniós parlament a jövő héten Strasbourgban szavaz a brit biztost egyelőre nélkülöző, Ursula von der Leyen vezette bizottságról. A testület december elsejével állhat munkába.</p>
      <blockquote><b>Pályafutása</b> <br/>Várhelyi Olivér (Szeged, 1972. március 22. –) magyar jogász, diplomata, mindeddig Magyarország Európai Unió melletti állandó képviseletének vezetője nagyköveti rangban, és Magyarország képviselője a COREPER II nevű, a tagállamok állandó képviseleteinek vezetőit tömörítő bizottságban. 2015 szeptemberétől Magyarország Európai Unió melletti állandó képviseletének vezetője, elődje Györkös Péter volt. Miután 2019. szeptember 30-án az Európai Parlament jogi bizottsága összeférhetetlenség miatt nem támogatta az eredeti magyar jelölt, Trócsányi László jelölését az Európai Bizottság tagjává, Orbán Viktor miniszterelnök őt jelölte biztosnak.</blockquote>
      <p>(<a href="https://ripost.hu/politik/hiaba-askalodott-az-ellenzek-varhelyi-biztos-lesz-2166366/">Ripost</a>)</p>
    </article>
  </body>
</html>