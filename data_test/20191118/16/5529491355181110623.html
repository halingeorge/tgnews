<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/opinioni/antonio-buttazzo-opinioni/ius-culturae-decreti-salvini-pd-svela-5-stelle-lega-3118584/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T16:34:12+00:00"/>
    <meta property="og:title" content="Con Ius culturae e decreti Salvini il Pd svela: 5 stelle contigui alla Lega"/>
    <meta property="og:description" content="ROMA – Si può ovviamente essere o meno d’accordo con la proposta di Zingaretti di abolire i secondi ed introdurre il primo, cioè riconoscere il diritto di cittadinanza ai minori nati in Italia al termine di un ciclo di studi. Ma indubbiamente la mozione è un cambio di marcia, una decisione significativa, qualcosa che dà un senso all’ingresso del PD nel Governo, non riducendo questa scelta solo alla necessità di evitare l’aumento dell’Iva. Sicuramente un segnale di discontinuità con il passato Esecutivo. Qualcosa che evidentemente non interessa al partner della coalizione. La replica piccata di Di Maio, che invita la Sinistra a pensare piuttosto ai problemi del maltempo e dell’Ilva (di quest’ultimo, non dimentichiamolo, i 5stelle sono in gran parte responsabili) è la prova che è vero ciò che si è scritto, detto e ripetuto da sempre.Pd, fai una cosa di sinistra: cambia la prescrizione M5s, vergognosa trovata da avanspettacolo giudiziarioBalotelli, “negro”, “buu”… Il poveraccio è chi va allo stadio per insultare…"/>
  </head>
  <body>
    <article>
      <h1>Con Ius culturae e decreti Salvini il Pd svela: 5 stelle contigui alla Lega</h1>
      <address><time datetime="2019-11-18T16:34:12+00:00">18 Nov 2019, 16:34</time> by <a rel="author">Antonio Buttazzo</a></address>
      <figure>
        <img src="https://static.blitzquotidiano.it/wp/wp-content/uploads/2019/11/nicola-zingaretti-ansa.jpg"/>
        <figcaption>Nicola Zingaretti, segretario del Pd (Foto archivio ANSA)</figcaption>
      </figure>
      <p>ROMA – Si può ovviamente essere o meno d’accordo con la proposta di <a href="https://www.blitzquotidiano.it/economia/manovra-plastic-tax-imu-chiesa-3118376/"><b>Zingaretti</b> </a>di abolire i secondi ed introdurre il primo, cioè riconoscere il diritto di cittadinanza ai minori nati in Italia al termine di un ciclo di studi. Ma indubbiamente la mozione è un cambio di marcia, una decisione significativa, qualcosa che dà un senso all’ingresso del PD nel Governo, non riducendo questa scelta solo alla necessità di evitare l’aumento dell’Iva.</p>
      <p>Sicuramente un segnale di discontinuità con il passato Esecutivo. Qualcosa che evidentemente non interessa al partner della coalizione. La replica piccata di Di Maio, che invita la Sinistra a pensare piuttosto ai problemi del maltempo e dell’Ilva (di quest’ultimo, non dimentichiamolo, i 5stelle sono in gran parte responsabili) è la prova che è vero ciò che si è scritto, detto e ripetuto da sempre.</p>
      <figure>
        <a href="https://www.blitzquotidiano.it/opinioni/antonio-buttazzo-opinioni/pd-sinistra-cambia-prescrizione-3117246/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/opinioni/antonio-buttazzo-opinioni/pd-sinistra-cambia-prescrizione-3117246/">
          <img src="https://static.blitzquotidiano.it/wp/wp-content/uploads/2019/11/nicola-zingaretti-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/opinioni/antonio-buttazzo-opinioni/pd-sinistra-cambia-prescrizione-3117246/">Pd, fai una cosa di sinistra: cambia la prescrizione M5s, vergognosa trovata da avanspettacolo giudiziario</a>
      </h3>
      <figure>
        <a href="https://www.blitzquotidiano.it/opinioni/antonio-buttazzo-opinioni/balotelli-negro-ultras-verona-stadio-3113559/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/opinioni/antonio-buttazzo-opinioni/balotelli-negro-ultras-verona-stadio-3113559/">
          <img src="https://static.blitzquotidiano.it/wp/wp-content/uploads/2019/11/balotelli-300x300.jpg"/>
        </a>
      </figure>
      <h3>
        <a href="https://www.blitzquotidiano.it/opinioni/antonio-buttazzo-opinioni/balotelli-negro-ultras-verona-stadio-3113559/">Balotelli, “negro”, “buu”… Il poveraccio è chi va allo stadio per insultare</a>
      </h3>
      <p>I Grillini sono stati contigui alla Lega in materia di immigrazione con i quali hanno condiviso opzioni ed obiettivi. Responsabili alla pari delle scelte politiche da cui non intendono recedere. Se ciò è avvenuto per convinzione ideologica, calcolo elettorale o mera incapacità di avere una strategia autonoma alla fine è l’unico dubbio da sciogliere. </p>
    </article>
  </body>
</html>