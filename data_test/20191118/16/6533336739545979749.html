<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-4/business/prossimo-mercato-che-silicon-valley-vuole-219360.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-18T16:49:01+00:00"/>
    <meta property="og:title" content="Il prossimo mercato che la silicon valley vuole ''stravolgere'' non"/>
    <meta property="og:description" content="IL PROSSIMO MERCATO CHE LA SILICON VALLEY VUOLE ''STRAVOLGERE'' NON È TANTO LA FINANZA, MA LA SALUTE - GOOGLE HA SBIRCIATO NELLE CARTELLE CLINICHE DI MILIONI DI PAZIENTI, ALL'INSAPUTA PURE DEI MEDICI. MENTRE SULLE TRANSAZIONI FINANZIARIE LE BANCHE SI STANNO METTENDO AL PASSO CON I GIGANTI TECH (E HANNO GIÀ LICENZIATO MIGLIAIA DI 'VECCHI' BANCARI), È LA SANITÀ LA VERA ELDORADO FATTA DI INEFFICIENZE DA CORREGGERE E DATI PERSONALISSIMI DA CIUCCIARE"/>
  </head>
  <body>
    <article>
      <h1>Il prossimo mercato che la silicon valley vuole ''stravolgere'' non</h1>
      <address>
        <time datetime="2019-11-18T16:49:01+00:00">18 Nov 2019, 16:49</time>
      </address>
      <p>
        <b>IL PROSSIMO MERCATO CHE LA SILICON VALLEY VUOLE ''STRAVOLGERE'' NON È TANTO LA FINANZA, MA LA SALUTE - GOOGLE HA SBIRCIATO NELLE CARTELLE CLINICHE DI MILIONI DI PAZIENTI, ALL'INSAPUTA PURE DEI MEDICI. MENTRE SULLE TRANSAZIONI FINANZIARIE LE BANCHE SI STANNO METTENDO AL PASSO CON I GIGANTI TECH (E HANNO GIÀ LICENZIATO MIGLIAIA DI 'VECCHI' BANCARI), È LA SANITÀ LA VERA ELDORADO FATTA DI INEFFICIENZE DA CORREGGERE E DATI PERSONALISSIMI DA CIUCCIARE</b>
      </p>
      <hr/>
      <p>
        <b>Jaime d'Alessandro per “Affari &amp; Finanza - <a href="http://www.repubblica.it/">la Repubblica</a>”</b>
      </p>
      <p>Alla Zebra Medical Vision di Tel Aviv, startup specializzata nella medicina 2.0, sono già iniziati i saldi. Un solo dollaro per far analizzare una radiografia all' intelligenza artificiale con la quasi certezza che se c' è un problema lo individuerà. Ha un' accuratezza di oltre il 90 per cento e la sua abilità migliora via via che il numero di radiografie esaminate aumentano. Ecco perché offre i suoi servizi a costi così accessibili: ha bisogno di dati.</p>
      <figure>
        <a href="https://www.dagospia.com/mediagallery/Dago_fotogallery-255785/1238344.htm">
          <img src="https://cdn-static.dagospia.com/img/foto/11-2019/google-bank-1238344.jpg"/>
        </a>
        <figcaption>GOOGLE BANK</figcaption>
      </figure>
      <p>Google, stando al Wall Street Journal, ha scelto un' altra strada. Si è messa a sbirciare nelle cartelle cliniche di milioni di persone a loro insaputa. Non lo sapevano nemmeno i medici. L' accordo stretto nel 2018 con la Ascension, la rete più vasta negli Stati Uniti di cliniche e ospedali, ha portato al colosso del Web una miniera di informazioni che può sfruttare liberamente.</p>
      <p>Tutto merito di una legge del 1996 che, a vederla con gli occhi del presente, è piena di ambiguità. Project Nightingale, così si chiama l' operazione: "progetto usignolo", è emersa e quasi subito passata in secondo piano perché nel frattempo la stessa Google ha aperto ai servizi bancari come già fatto da altri colossi come Amazon e Facebook. Eppure parliamo di milioni di persone. Che sia in corso una gara fra i giganti dell' hi-tech per occupare la sanità, fra i settori più ricchi in assoluto, è evidente.</p>
      <figure>
        <a href="https://www.dagospia.com/mediagallery/Dago_fotogallery-255785/1237501.htm">
          <img src="https://cdn-static.dagospia.com/img/foto/11-2019/doctor-google-4-1237501.jpg"/>
        </a>
        <figcaption>doctor google 4</figcaption>
      </figure>
      <p>
        <b>L' opinione</b>
      </p>
      <p>Apple, Amazon, Facebook, Microsoft, Ibm sono solo alcuni dei nomi coinvolti. Il metodo usato da Google lascia intendere che per avere un vantaggio tecnologico, che domani può trasformarsi in commerciale, si è disposti a tutto.</p>
      <p>Con buona pace di chi ancora sostiene che trattandosi di software, alla fine anche questa nuova medicina non potrà essere di pochi né per pochi. Intendiamoci: la digitalizzazione degli ospedali è necessaria e in Europa è altrettanto necessario uno standard comune come promesso già dalla precedente Commissione europea.</p>
      <p>Bisogna però far presto.</p>
      <figure>
        <a href="https://www.dagospia.com/mediagallery/Dago_fotogallery-255785/1237500.htm">
          <img src="https://cdn-static.dagospia.com/img/foto/11-2019/google-e-ascension-1-1237500.jpg"/>
        </a>
        <figcaption>google e ascension 1</figcaption>
      </figure>
      <p>Nel frattempo mi limito ad una considerazione: dovendo scegliere, di gran lunga meglio la proposta di Zebra. Raccoglie pure lei informazioni, ma almeno in cambio offre la sua tecnologia a meno di un euro.</p>
      <figure>
        <a href="https://www.dagospia.com/mediagallery/Dago_fotogallery-255785/1237498.htm">
          <img src="https://cdn-static.dagospia.com/img/foto/11-2019/doctor-google-2-1237498.jpg"/>
        </a>
        <figcaption>doctor google 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255785/1237499.htm">
          <img src="https://cdn-static.dagospia.com/img/foto/11-2019/doctor-google-1-1237499.jpg"/>
        </a>
        <figcaption>doctor google 1</figcaption>
      </figure>
    </article>
  </body>
</html>