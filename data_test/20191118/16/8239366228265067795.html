<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/v_lisi_u_yavorivskomu_rayoni_natrapyly_na_zastarili_boieprypasy_331010.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T16:19:00+00:00"/>
    <meta property="og:title" content="У лісі у Яворівському районі натрапили на застарілі боєприпаси"/>
    <meta property="og:description" content="Як повідомили Гал-інфо у прес-службі ДСНС Львівської області, 17 листопада о 09:48 до Служби порятунку ʺ101ʺ надійшло повідомлення, що в лісі поблизу с. Липовець Яворівського району на відстані 2 км від житлових будинків виявлено 6 предметів ззовні схожих на артилерійські снаряди часів Другої світової війни."/>
  </head>
  <body>
    <article>
      <h1>У лісі у Яворівському районі натрапили на застарілі боєприпаси</h1>
      <h2>Як повідомили Гал-інфо у прес-службі ДСНС Львівської області, 17 листопада о 09:48 до Служби порятунку ʺ101ʺ надійшло повідомлення, що в лісі поблизу с. Липовець Яворівського району на відстані 2 км від житлових будинків виявлено 6 предметів ззовні схожих на артилерійські снаряди часів Другої світової війни.</h2>
      <address>
        <time datetime="2019-11-18T16:19:00+00:00">18 Nov 2019, 16:19</time>
      </address>
      <figure>
        <img src="https://galinfo.com.ua/media/gallery/intxt/6/b/6boyeprypasiv.jpg"/>
        <figcaption>Фото: ДСНС</figcaption>
      </figure>
      <p>За фактом виявлення боєприпасів повідомлено правоохоронні органи та подано заявку до 2-го спеціального центру швидкого реагування ДСНС України на вилучення та їх знищення.</p>
      <p>Головне управління ДСНС України у Львівській області нагадує, що боєприпаси часів війни, незважаючи на розміри та значний вік, вкрай небезпечні.</p>
      <p>Натрапити на них можна в різних місцях. Тому, в таких випадках необхідно бути вкрай обережними, в жодному разі не чіпати предмет, схожий на боєприпас, а тим паче, не намагатися його вилучити та перенести. Про знахідку необхідно терміново повідомити місцеві органи влади або Службу порятунку за номером ʺ101ʺ.</p>
      <p>Нагадаємо, як писало Гал-інфо, на Донеччині викрили черговий <a href="https://galinfo.com.ua/news/na_donechchyni_vykryly_chergovyy_shron_z_boieprypasamy_330848.html">схрон з боєприпасами</a>.</p>
    </article>
  </body>
</html>