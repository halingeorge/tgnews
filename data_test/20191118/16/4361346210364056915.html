<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/felelmetes-dologgal-tartja-kordaban-gyermekeit-kristen-bell/186859"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T16:00:00+00:00"/>
    <meta property="og:title" content="Félelmetes dologgal tartja kordában gyermekeit Kristen Bell"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Félelmetes dologgal tartja kordában gyermekeit Kristen Bell</mark>
      </h1>
      <address><time datetime="2019-11-18T16:00:00+00:00">18 Nov 2019, 16:00</time> by <a rel="author">Bors</a></address>
      <p>Már csak hármat kell aludni, hogy a mozikba kerüljön a Jégvarázs második része, amelynek Annáját ezúttal is Kristen Bell színésznő fogja szinkronizálni az eredeti verzióban.</p>
      <figure>
        <embed-post data-src="https://www.instagram.com/p/B3VJVBBp8aZ" data-service="Instagram"/>
      </figure>
      <p>A színésznő nemrég interjút adott a november 21-én érkező hercegnős mese kapcsán, melyben elárulta, hogy laza anyaként mindent megoszt gyermekeivel, így az új Jégvarázs-film részleteit is. Bell azt is elmondta, hogyan küszöböli ki, hogy a gyerekek akár csak egy apró részletet is eláruljanak a filmből osztálytársaiknak.</p>
      <p>– Mindig elmondom nekik, hogy ha bármilyen részletet kikotyognak, az összes foguk kiesik, amíg alszanak. Ez a legfélelmetesebb dolog számukra – vallotta a színésznő.</p>
      <figure>
        <embed-post data-src="https://www.instagram.com/p/B4-mnfEpkzx" data-service="Instagram"/>
      </figure>
      <p>Persze korántsem arról van szó, hogy Bell megfenyegette volna gyermekeit, ugyanis mint kiderült, érthetően meg tudta velük beszélni, hogy a Disney perrel fenyegethet, ha a Jégvarázs 2-ből bármi kiszivárog.</p>
      <p>(<a href="https://www.buzzfeed.com/stephenlaconte/kristen-bell-frozen-2-spoilers-kids-teeth-fall-out?utm_source=dynamic&amp;utm_campaign=bffbbuzzfeeduk&amp;ref=bffbbuzzfeeduk&amp;fbclid=IwAR1SP6YSo7_aoHKj9rtnKXT2JA_dHI-xuSmLk-WMHf3Fmxa9Fh3WaSnjEEM">via</a>)</p>
    </article>
  </body>
</html>