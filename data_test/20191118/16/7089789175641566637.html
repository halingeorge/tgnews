<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/daniele-bombace/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-18T16:08:28+00:00"/>
    <meta property="og:title" content="Attivista di Giugliano fermato in Francia dalla polizia, l’appello da Napoli: “Liberate Daniele”"/>
    <meta property="og:description" content="Attivista di Giugliano fermato in Francia dalla polizia, l'appello da Napoli: &quot;Liberate Daniele&quot;. Attivista di Giugliano fermato in Francia dalla polizia"/>
  </head>
  <body>
    <article>
      <h1>Attivista di Giugliano fermato in Francia dalla polizia, l’appello da Napoli: “Liberate Daniele”</h1>
      <address><time datetime="2019-11-18T16:08:28+00:00">18 Nov 2019, 16:08</time> by <a rel="author" href="https://internapoli.it/author/antonio-mangione/" target="_blank">Antonio Mangione</a></address>
      <p>Un giovane ragazzo di Giugliano, <b>Daniele Bombace</b>, è stato fermato in Francia. L’accusa nei suoi confronti è quella di aver partecipato ad una manifestazione antifascista. Appena si è diffusa la notizia a Napoli, è immediatamente partita la richiesta di liberare immediatamente Daniele, giovane attivo da tempo nelle lotte antidiscarica, studentesche e cittadine e trasferitosi per lavoro a Parigi. Proprio nella capitale parigina,Daniele ha partecipato ad una manifestazione organizzata dalla  <a href="https://www.facebook.com/AFAPB/?__xts__%5B0%5D=68.ARBvjc_pcYSBY1H3qExYLCmFJepGzXuD1Fnrlg3lAGiX098ZZtA9_L5ILO7mr3X8QIJzDm45eCTMYxGz3WcCyUfxLtZn9aTodzHWee3_J4JCEVvFtiTs8Qil200RhFsVpjtE36gBbkFT046zTyKBwMrOxtLS2YLZg458BCjJYSXKFu_wIP_ER3Iq-__GjpMMWf3-TXJK40j_EaVJOIf22_tF8pzV9WCxCVi_ITf3UP6aZaCrr8v1FN3lvV9_AWE1BJR13rAfEz_sh-vkBvT30gUZwPJOhhTqS3qW3UAOvNaXKg4KHyBtNNaj0NLp7w&amp;__xts__%5B1%5D=68.ARD4KP4wLL4q7x_MgxNDdgsnc3_w3qzqwG1AZi-OJRWm2ntZgQkRo8UdtPmFoEHZCoDQxM8Oyyy9pkmOIHzFAu94vRgvisBdIYICOitrlBCcAOPIkoodI2tS29jitCfjTEnQU7i9st44dU1E-EhJpvdzNpu4MOMrVaqpW6kG_TcpeTQrXfEZtnxtt_hxTQRrOa45nQ6C8KDRAR-4GcFvH5-jaM90jH6t1d6ZeFuEokNx5ZTd8nY9AhfF-HjGhEK7NIPBAD8lmUrOLAjCK1X-0Ko3lfx2rlXgmgDfbZc10wSoMu5hKeh744A4GfZW9D3MPGPCevO4MuCozndyKHOzvx8e04o&amp;__tn__=KH-R&amp;eid=ARC86dDV12m7_ulIyTyoRGEmO5tADrPRYFpkYC7c6w-PyPjh_dm1BFGJbBcbdUmLQ9DTSYIoGNvDV5ft&amp;fref=mentions">Action Antifasciste Paris-Banlieue</a> quando all’improvviso è stato ammanettato insieme ad altri ragazzi durante un raid nel quartiere antifascista di Ménilmontant, con la scusa di evitare scontri durante la manifestazione islamofoba e fascista di Génération Identitaire – una delle formazioni neofasciste i cui militanti sono stati ripetutamente sorpresi al fianco della gendarmerie e dell’entourage del presidente Macron. Daniele è attualmente detenuto presso il Centre de rétention administrative di Vincennes, le autorità hanno intenzione di espellerlo senza spiegazioni e giustificazioni. </p>
      <p>Riportiamo in seguito il comunicato degli attivisti francesi <a href="https://www.facebook.com/AFAPB/?__xts__%5B0%5D=68.ARBvjc_pcYSBY1H3qExYLCmFJepGzXuD1Fnrlg3lAGiX098ZZtA9_L5ILO7mr3X8QIJzDm45eCTMYxGz3WcCyUfxLtZn9aTodzHWee3_J4JCEVvFtiTs8Qil200RhFsVpjtE36gBbkFT046zTyKBwMrOxtLS2YLZg458BCjJYSXKFu_wIP_ER3Iq-__GjpMMWf3-TXJK40j_EaVJOIf22_tF8pzV9WCxCVi_ITf3UP6aZaCrr8v1FN3lvV9_AWE1BJR13rAfEz_sh-vkBvT30gUZwPJOhhTqS3qW3UAOvNaXKg4KHyBtNNaj0NLp7w&amp;__xts__%5B1%5D=68.ARBycSLU5xOESvYA3WTgLMepLHacm1-UV1A1iF7QPB4c8uGl38z2y4SqXf6y4jeXwF4UAwY4H11axCeZTnyv6dWvHzhM94BoHKje2LvxeHdPvCJJ0_BRFYHHikB8Tq7Q_AfUi3M0Zq-vxlIizYS33gAKcY50IsbzCH8J2iSVD9f1NQ8W6wxXWv5s0LtW3fydY-dSnetqO_aTu2oc0tXeg614s4kWl-Q_SeuyQk1JO1QOOMQcE2AZi5CQASefY7cZnSvJtG5NKCa_a_9XaZ4vz8_ew2kAeVOD5cLtfdHsR7mRVy6YaKNlNIAZ7PKC7kjShMFCgzmMKZTKCuFx8cbX&amp;__tn__=KH-R&amp;eid=ARDL1LYTvQI1nvtPmMjaNf0QV4RjslECn7KtRf3rwOg2hRxndfRgkDQysRbQjb8ChzEsibJXaXKqRj-B&amp;fref=mentions">Action Antifasciste Paris-Banlieue</a>:</p>
      <p>
        <i>“Sabato scorso il primo anniversario dei Gilets Gialli è stato dettato dal ritorno dell’illegittima repressione poliziesca.<br/>Dopo una giornata di mobilitazione, che ha visto ancora una volta numerosi feriti tra i manifestanti, la polizia ha effettuato un vero e proprio raid nel quartiere Ménilmontant, storica zona antifascista della capitale francese, in seguito al quale sono stati arrestati 10 militanti antifascisti.<br/>L’obiettivo era, secondo quanto dichiarato dalla polizia, il prevenire incidenti con le fazioni di estrema destra che hanno organizzato, ieri domenica 17 novembre, una dimostrazione di piazza.<br/>Questa domenica, mentre prendeva atto la manifestazione islamofoba del gruppo Génération Identitaire – protetta dalla polizia grazie al lascia passare del prefetto Lallement- i nostri compagni erano ancora tenuti in custodia senza alcun motivo.<br/>Un nostro compagno di nazionalità italiana, residente in Francia da anni, è stato trasferito al centre de rétention administrative di Vincennes in previsione di una sua prossima e inspiegabile espulsione.<br/>I fatti di questo weekend si inseriscono perfettamente nel fenomeno repressivo che i militanti antifascisti subiscono in conitnuo aumento dal 2016 a questa parte.<br/>Dobbiamo ricordare, infatti, che qualche settimana prima, Antonin Bernanos era ancora in carcere in seguito alla denuncia di un membro di Génération Identitaire, e anche in questo caso è stato incarcerato un innocente per proteggere un’organizzazione razzista e violenta.<br/>Dinanzi all’ormai consueto trattamento di favore dello stato verso l’estrema destra, chiediamo l’immediata liberazione di un ragazzo che da anni si batte per il bene della comunità impegnandosi in maniera attiva”.</i>
      </p>
      <related>
        <h4>ARTICOLI CORRELATI</h4>
        <a href="https://internapoli.it/furti-dauto-nel-parcheggio-dellauchan-di-giugliano-cosi-agiva-la-banda-dello-jammer/"/>
        <a href="https://internapoli.it/lago-patria-esondato-interviene-la-protezione-civile-regionale-con-le-pompe-idrovore/"/>
        <a href="https://internapoli.it/giugliano-caos-per-il-ritiro-dei-farmaci-salvavita-calpestato-il-diritto-alla-salute/"/>
        <a href="https://internapoli.it/mattia-morrone/"/>
        <a href="https://internapoli.it/giugliano-paura-in-piazza-matteotti-pezzo-di-cornicione-si-stacca-e-sfiora-due-persone/"/>
        <a href="https://internapoli.it/spacciava-cocaina-ne-rione-traiano-beccato-giovane-di-giugliano/"/>
        <a href="https://internapoli.it/lago-patria-anicre/"/>
        <a href="https://internapoli.it/uomo-gambizzato-a-giugliano-lagguato-a-marrone-in-pieno-giorno/"/>
        <a href="https://internapoli.it/agguato-a-giugliano-uomo-gambizzato-fuori-ad-un-bar-identificata-la-vittima/"/>
        <a href="https://internapoli.it/brutta-sorpresa-vicino-al-bar-tra-qualiano-e-giugliano-esce-e-trova-il-vetro-dellauto-distrutto/"/>
        <a href="https://internapoli.it/palazzina-a-rischio-crollo-il-comune-di-napoli-precisa-sono-4-case-di-nostra-proprieta/"/>
        <a href="https://internapoli.it/aniello-sequino/"/>
      </related>
    </article>
  </body>
</html>