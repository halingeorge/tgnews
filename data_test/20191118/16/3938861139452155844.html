<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_prodazh-zemli-razumkov-kazhe-scho-zakonoproekt-zminyat/938706"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T16:06:00+00:00"/>
    <meta property="og:title" content="Продаж землі. Разумков каже, що законопроект змінять"/>
    <meta property="og:description" content="Під час підготовки законопроекту про обіг землі переглянуть максимальний обсяг землі для продажу в одні руки. Про це заявив голова Верховної ради Дмитро Разумков. &quot;Щодо питання з ринком землі. Ми, по-перше, обіцяли, що будемо створювати ринок землі. Головні виклики і застороги, які ..."/>
  </head>
  <body>
    <article>
      <h1>Продаж землі. Разумков каже, що законопроект змінять</h1>
      <address><time datetime="2019-11-18T16:06:00+00:00">18 Nov 2019, 16:06</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938706_w_300.jpg?v=0"/>
        <figcaption>Максимальний ліміт на землю в одні руки буде переглядатися, каже Разумков. Фото: УНІАН</figcaption>
      </figure>
      <p>Під час підготовки законопроекту про обіг землі переглянуть максимальний обсяг землі для продажу в одні руки. Про це заявив голова Верховної ради <b>Дмитро Разумков</b>.</p>
      <p>"Щодо питання з ринком землі. Ми, по-перше, обіцяли, що будемо створювати ринок землі.</p>
      <p>Головні виклики і застороги, які були пов'язані з цим законопроектом: це питання національної безпеки, продаж землі іноземцям; об'єми, які можуть бути продавані тій чи іншій особі або юридичній фірмі і передача корпоративних прав.</p>
      <p>Максимальний ліміт на землю в одні руки теж скоріше за все буде переглядатися під час підготовки законопроекту між першим та другим читанням", - сказав Разумков, пише <a href="https://www.rbc.ua/ukr/news/zakonoproekte-rynke-zemli-budet-peresmotren-1574083072.html">"РБК-Україна"</a></p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_za-kritikoyu-rinku-zemli-kriyetsya-slid-oligarhiv-zhurnalist/938150"/>
      </related>
      <blockquote>Верховна Рада у першому читанні підтримала скасування заборони на продаж землі сільськогосподарського призначення. "За" проголосували 240 депутатів, "проти" — 52.<br/><a href="https://gazeta.ua/articles/politics/_rada-poperedno-pidtrimala-vidkrittya-rinku-zemli/937969">227 голосів дала "Слуга народу"</a>, ще 13 — позафракційні.</blockquote>
    </article>
  </body>
</html>