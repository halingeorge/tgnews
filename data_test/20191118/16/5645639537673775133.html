<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/spotify-testuje-novou-funkci-texty-skladeb-v-realnem-case/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-18T16:00:05+00:00"/>
    <meta property="og:title" content="Spotify začíná testovat „Karaoke“"/>
    <meta property="og:description" content="Společně s vydáním nového operačního systému iOS 13 společnost Apple zveřejnila také novou aplikaci Apple Music. Ta nabídla nejen lehce přepracovaný design, ale také funkci zvanou „live lyrics“ – jinými slovy živé texty jednotlivých skladeb. Funkce je mezi uživateli, alespoň podle reakcí na sociálních sítí, velice oblíbená. Toho si je zřejmě vědom i největší konkurent […]"/>
  </head>
  <body>
    <article>
      <h1>Spotify začíná testovat „Karaoke“</h1>
      <address><time datetime="2019-11-18T16:00:05+00:00">18 Nov 2019, 16:00</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Společně s vydáním nového operačního systému iOS 13 společnost Apple zveřejnila také novou aplikaci Apple Music. Ta nabídla nejen lehce přepracovaný design, ale také funkci zvanou „live lyrics“ – jinými slovy živé texty jednotlivých skladeb. Funkce je mezi uživateli, alespoň podle reakcí na sociálních sítí, velice oblíbená. Toho si je zřejmě vědom i největší konkurent Apple Music. </p>
      <h3>Spotify testuje populární funkci</h3>
      <p>O tuto funkci se nyní zajímá konkurenční služba Spotify, která hodlá živé texty taktéž zavést. Hned několik uživatelů z mezinárodních trhů na Twitteru psali, že mají k dispozici funkci synchronizovaných textů. V praxi to znamená, že se texty jednotlivých skladeb posouvají v reálném čase. Spotify testování funkce potvrdilo také zahraničním médiím. Podle slov společnosti zatím probíhají testy na omezeném počtu trhů. Ačkoliv Spotify nepotvrdilo, kde funkci testuje, uživatelé se hlásí z Kanady, Indonésie a Mexika. </p>
      <slideshow>
        <figure>
          <img src="https://dotekomanie.cz/wp-content/uploads/2019/11/EJQHpzvVUAAUAoA-1080x1920x.jpeg"/>
        </figure>
        <figure>
          <img src="https://dotekomanie.cz/wp-content/uploads/2019/11/EJTpG7oU4AAPmHX-540x960x.jpeg"/>
        </figure>
        <figure>
          <img src="https://dotekomanie.cz/wp-content/uploads/2019/11/EJUDFhGUwAAC5ai-540x960x.jpeg"/>
        </figure>
      </slideshow>
      <p>Podle zveřejněných snímků obrazovky bude funkce umístěna přímo pod ovládacími prvky přehrávání. Texty jednotlivých písní si navíc budete moci prohlížet v režimu celé obrazovky, což může být praktické například při karaoke. Nutno ale podotknout, že podobnou funkci Spotify nabízelo už před několika lety. Později ji ale služba ze své platformy stáhla. Od té doby se uživatelé opakovaně ptali, kdy se funkce vrátí – dotazy se objevovaly hlavně v komunitě Spotify. </p>
      <footer>Zdroj: <a href="https://techcrunch.com/2019/11/14/spotify-confirms-its-testing-real-time-lyrics-synced-to-music/#735b9/">techcrunch.com</a></footer>
    </article>
  </body>
</html>