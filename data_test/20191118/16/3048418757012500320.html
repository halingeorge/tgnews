<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/18/boerenprotest-femke-halsema-wil-maximaal-25-tractoren-op-de-dam/"/>
    <meta property="og:site_name" content="ThePostOnline"/>
    <meta property="article:published_time" content="2019-11-18T16:50:00+00:00"/>
    <meta property="og:title" content="Boerenprotest – Femke Halsema wil maximaal 25 tractoren op de Dam"/>
    <meta property="og:description" content="Burgemeester ondersteunt protest maar wil geen Malieveld-toestanden"/>
  </head>
  <body>
    <article>
      <h1>Boerenprotest – Femke Halsema wil maximaal 25 tractoren op de Dam</h1>
      <h2>Burgemeester ondersteunt protest maar wil geen Malieveld-toestanden</h2>
      <address><time datetime="2019-11-18T16:50:00+00:00">18 Nov 2019, 16:50</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Boeren die volgende maand willen protesteren op de Amsterdamse Dam mogen met maximaal 25 tractoren naar de binnenstad komen. Dat heeft burgemeester Femke Halsema maandag aan de organisator, boerenactiegroep Agractie, laten weten.</p>
      <p>De groep wil die vrijdag 13 december brunchen op de Dam, met boeren burgers en bestuurders. Met de actie willen de boeren aandacht vragen voor de stikstofkwestie en “de kwaliteit van het Nederlandse voedsel met een lage milieubelasting helder onder de aandacht brengen”.</p>
      <p>De burgemeester zegt het protest te ondersteunen maar wil een herhaling van de gebeurtenissen tijdens een eerder boerenprotest in Den Haag voorkomen. Het werd een chaotische situatie in die stad toen boeren met veel meer tractoren naar het Malieveld kwamen dan was afgesproken. Er werden dingen vernield en er was op momenten een grimmige sfeer.</p>
      <p>Halsema stelt nog een aantal andere voorwaarden. Bijvoorbeeld dat het meebrengen of bezitten van alcohol op de demonstratielocatie niet is toegestaan en dat het Nationaal Monument op de Dam met rust moet worden gelaten: er mogen geen objecten aan of op worden geplaatst.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>