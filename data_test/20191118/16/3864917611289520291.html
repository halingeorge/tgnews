<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2820657-rosijske-rozsliduvanna-mullera-u-kongresi-zasovuut-ci-ne-zbrehav-tramp.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T16:49:00+00:00"/>
    <meta property="og:title" content="&quot;Російське&quot; розслідування Мюллера: у Конгресі з'ясовують, чи не збрехав Трамп"/>
    <meta property="og:description" content="Палата представників почала розслідування, чи не збрехав президент США Дональд Трамп спеціальному прокурору Роберту Мюллеру в письмових відповідях, які він надав у контексті російського розслідування."/>
  </head>
  <body>
    <article>
      <h1>"Російське" розслідування Мюллера: у Конгресі з'ясовують, чи не збрехав Трамп</h1>
      <h2>Палата представників почала розслідування, чи не збрехав президент США Дональд Трамп спеціальному прокурору Роберту Мюллеру в письмових відповідях, які він надав у контексті російського розслідування.</h2>
      <address>
        <time datetime="2019-11-18T16:49:00+00:00">18 Nov 2019, 16:49</time>
      </address>
      <p>Висловлювання головного юриста Палати представників Дугласа Леттера Апеляційному суду в Вашингтоні наводить у понеділок американський телеканал <a href="https://edition.cnn.com/2019/11/18/politics/house-investigating-trump-lying-to-mueller/index.html">CNN</a>.</p>
      <p>"Чи збрехав президент? Чи був Президент правдивим у своїх відповідях розслідуванню Мюллера?", - пояснив Леттер Апеляційному суду, чому законодавці потребують доступу до матеріалів присяжного журі з розслідування Мюллера.</p>
      <p>Нагадаємо, в листопаді минулого року офіс спецпрокурора США Роберта Мюллера отримав від президента <a href="https://www.ukrinform.ua/tag-tramp">Трампа</a> письмові відповіді на запитання слідства щодо втручання Росії у президентські вибори в США.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2820637-pribicniki-trampa-vvazaut-velikou-pomilkou-zatrimku-z-nadannam-dopomogi-ukraini.html">Прибічники Трампа вважають великою помилкою затримку з наданням допомоги Україні</a>
      </blockquote>
      <p>Сам же глава Білого дому заявив тоді, що відповіді далися йому "дуже легко", хоча, за його словами, він виявив обережність у формулюваннях.</p>
      <p>
        <i>Фото: The White House</i>
      </p>
    </article>
  </body>
</html>