<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ihtiyac-sahiplerine-ptt-eliyle-komur-yardimi-1208356.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T16:45:00+00:00"/>
    <meta property="og:title" content="İhtiyaç sahiplerine PTT eliyle kömür yardımı"/>
    <meta property="og:description" content="Türkiye Kömür İşletmeleri (TKİ) ile PTT arasında imzalanan protokol kapsamında, SYDV tarafından belirlenen muhtaç ailelere yapılan kömür yardımının dağıtımı pilot olarak Yalova'da başladı."/>
  </head>
  <body>
    <article>
      <h1>İhtiyaç sahiplerine PTT eliyle kömür yardımı</h1>
      <h2>Türkiye Kömür İşletmeleri (TKİ) ile PTT arasında imzalanan protokol kapsamında, SYDV tarafından belirlenen muhtaç ailelere yapılan kömür yardımının dağıtımı pilot olarak Yalova'da başladı.</h2>
      <address>
        <time datetime="2019-11-18T16:45:00+00:00">18 Nov 2019, 16:45</time>
      </address>
      <p><b>Altınova Kaymakamlığı Sosyal Yardımlaşma ve Dayanışma Vakfı (SYDV) </b>tarafından ilçede yardıma muhtaç ailelere kömür dağıtımına kış mevsiminden önce başlandı.</p>
      <p><b>Altınova SYDV Müdürü Ufuk Kocatepe</b> ile Altınova PTT Müdürü Bayram Tan kömür dağıtımını birlikte yaptı. PTT tarafından belirlenen ailelerin adreslerine teslim edilecek olan torbalanmış kömürler sayesinde yardıma muhtaç aileler kışı daha rahat geçirecekler.</p>
      <p>Konuyla ilgili bilgi veren <b>SYDV Müdürü Ufuk Kocatepe,</b> "Devletimizin en büyük sosyal projelerinden olan 'Muhtaç Ailelere Isınma Amaçlı Kömür Yardımı Yapılması' uygulamasında yeni bir sürece girildi. 2019 yılından itibaren <b>Hazine ve Maliye Bakanlığı</b>, <b>TKİ</b>, <b>PTT </b>ve Vakıflar'ın iş birliği ile kömürlerin ailelerin adreslerine kadar <b>PTT </b>tarafından taşınması projesi hayata geçirilmiştir. Pilot bölge seçilen <b>Yalova </b>ilimiz genelinde teslimatlara başlandı" dedi.<br/> </p>
    </article>
  </body>
</html>