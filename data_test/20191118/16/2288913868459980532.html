<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191118_04723617"/>
    <meta property="og:site_name" content="De Standaard"/>
    <meta property="article:published_time" content="2019-11-18T16:35:00+00:00"/>
    <meta property="og:title" content="Trump ‘overweegt te getuigen’ in impeachmentonderzoek"/>
    <meta property="og:description" content="Donald Trump overweegt om te getuigen in het impeachmentonderzoek naar hem in het Huis van Afgevaardigden."/>
  </head>
  <body>
    <article>
      <h1>Trump ‘overweegt te getuigen’ in impeachmentonderzoek</h1>
      <address>
        <time datetime="2019-11-18T16:35:00+00:00">18 Nov 2019, 16:35</time>
      </address>
      <p>
        <b>Donald Trump overweegt om te getuigen in het impeachmentonderzoek naar hem in het Huis van Afgevaardigden.</b>
      </p>
      <p>De Democraten hebben de Amerikaanse president Trump nog niet formeel opgeroepen als getuige, maar parlementsvoorzitter Nancy Pelosi zei zondag dat hij alle mogelijkheden heeft om zijn zaak te verdedigen.</p>
      <ul>
        <li>
          <b>Lees ook: </b>
          <a href="https://www.standaard.be/cnt/dmf20191115_04718840">‘Republikeinen zijn een totaal corrupte partij geworden’</a>
        </li>
      </ul>
      <p>‘Ook al heb ik niks gedaan, en wil ik geen geloofwaardigheid geven aan dit oneerlijk nepproces, vind ik het een goed idee en zal ik het sterk overwegen, opdat het Congres weer gefocust kan zijn!’, reageerde Trump op Twitter.</p>
      <figure>
        <iframe data-src="https://twitter.com/realDonaldTrump/status/1196425928768929792?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Het onderzoek draait om de vraag of de president zijn macht misbruikte door Oekraïne te vragen een onderzoek te openen naar zijn politieke rivaal, de Democraat Joe Biden. De Amerikaanse president spreekt van een ‘heksenjacht’.</p>
      <p>De Inlichtingen­commissie van het Huis van Afgevaardigden hoorde afgelopen week drie getuigen. Zelfs <i>Fox News</i> noemde de getuigenissen tegen Trump ‘zeer beschadigend’.</p>
      <p>Vrijdag <a href="https://www.standaard.be/cnt/dmf20191115_04718811">beschimpte Trump Marie Yovanovitch</a>, ex-ambassadeur in Oekraïne, terwijl ze live op tv aan het getuigen was. ‘Die vrouw is al altijd <i>bad news</i> geweest, waar ze ook werkte’, tweette Trump onder meer. Volgens Adam Schiff, die de hoorzittingen leidt, was dit welbewuste intimidatie.</p>
    </article>
  </body>
</html>