<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76712-Prezidentka-Caputova-udelila-milost-muzovi-ktory-sa-stara-o-svoju-choru-zenu"/>
    <meta property="og:site_name" content="REFRESHER"/>
    <meta property="article:published_time" content="2019-11-18T16:22:00+00:00"/>
    <meta property="og:title" content="Prezidentka Čaputová udelila milosť mužovi, ktorý sa stará o svoju chorú ženu"/>
    <meta property="og:description" content="Odsúdený 44-ročný Slovák v roku 2015 spôsobil dopravnú nehodu z nedbanlivosti."/>
  </head>
  <body>
    <article>
      <h1>Prezidentka Čaputová udelila milosť mužovi, ktorý sa stará o svoju chorú ženu</h1>
      <address><time datetime="2019-11-18T16:22:00+00:00">18 Nov 2019, 16:22</time> by <a rel="author">Jakub Paulík</a></address>
      <p>
        <b>Odsúdený 44-ročný Slovák v roku 2015 spôsobil dopravnú nehodu z nedbanlivosti.</b>
      </p>
      <p>Ešte v septembri tohto roku udelila prezidentka Zuzana Čaputová <a href="https://refresher.sk/68969-Prezidentka-Caputova-udelila-prvu-milost-Tyka-sa-48rocneho-muza-s-vazne-chorymi-synmi"><b>prvú individuálnu milosť</b></a>. V danom prípade omilostila muža, ktorý mal pomáhať svojej družke so starostlivosťou o chorých synov.</p>
      <p>V prípade aktuálnej individuálnej milosti ide o <b>44-ročného Slováka</b>, ktorý v roku 2015<b> z nedbanlivosti spôsobil dopravnú nehodu</b>, informuje <a href="https://www.teraz.sk/slovensko/prezidentka-udelila-milost-muzovi-kto/430805-clanok.html"><b>Teraz.sk</b></a>. Jej následkom nedošlo k žiadnemu úmrtiu ani k ťažkej ujme na zdraví. Dychová skúška na alkohol bola negatívna.</p>
      <p>Za tento čin bol v roku 2019<b> odsúdený na 3 mesiace</b>. Výkon trestu bol ale podmienečne odložený so skúšobnou dobou na jeden rok. Okrem toho muž dostal <b>2-ročný zákaz viesť motorové vozidlo</b>.</p>
      <related>
        <a href="https://refresher.sk/70662-Vazni-z-Leopoldova-mali-macety-a-sekery-Pri-zasahu-vyzliekli-trestancov-donaha"/>
      </related>
      <p>Pri zvažovaní milosti prezidentka prihliadala na právny stav veci a na sociálnu a rodinnú situáciu odsúdeného. Odsúdený muž je živiteľom rodiny, ktorý pracuje ako <b>kuriér</b>. Keby prišiel o vodičský preukaz, <b>hrozila by mu strana zamestnania</b>, čím by bol povinný<b> ihneď splatiť úver na byt</b> poskytnutý obchodným partnerom zamestnávateľa odsúdeného.</p>
      <p>Partnerka odsúdeného je invalidnou dôchodkyňou trpiacou onkologickým ochorením. „<i>Jej zdravotný stav si vyžaduje časté návštevy zdravotníckych zariadení,</i>“ vysvetlila situáciu kancelária prezidentky.</p>
      <p>Dvojica spoločne vychováva <b>6-ročného syna</b>. V prípade, že by muž prišiel o vodičský preukaz a následne o svoje zamestnanie, rodina by bola prinútená splatiť vysoký úver, čím by sa dostala do mimoriadne obtiažnej finančnej situácie.</p>
      <related>
        <a href="https://refresher.sk/68969-Prezidentka-Caputova-udelila-prvu-milost-Tyka-sa-48rocneho-muza-s-vazne-chorymi-synmi"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70516-40rocna-paralympionicka-podstupila-eutanaziu-Kricala-od-bolesti-plakala-a-nemohla-spat"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
      </related>
    </article>
  </body>
</html>