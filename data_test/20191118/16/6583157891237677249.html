<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/ratusz-plac-litewski-i-stadion-podswietlone-na-niebiesko-tak-bedzie-do-srody/"/>
    <meta property="og:site_name" content="lublin112.pl"/>
    <meta property="article:published_time" content="2019-11-18T16:28:00+00:00"/>
    <meta property="og:title" content="Ratusz, plac Litewski i stadion podświetlone na niebiesko. Tak będzie do środy"/>
    <meta property="og:description" content="W Lublinie, podobnie jak wielu innych miastach zarówno w Polsce jak i na całym świecie, najważniejsze budynki podświetlono na kolor niebieski. W ten sposób uczczona zostanie 30. rocznica podpisania Konwencji o prawach dziecka."/>
  </head>
  <body>
    <article>
      <h1>Ratusz, plac Litewski i stadion podświetlone na niebiesko. Tak będzie do środy</h1>
      <address>
        <time datetime="2019-11-18T16:28:00+00:00">18 Nov 2019, 16:28</time>
      </address>
      <p>
        <b>W Lublinie, podobnie jak wielu innych miastach zarówno w Polsce jak i na całym świecie, najważniejsze budynki podświetlono na kolor niebieski. W ten sposób uczczona zostanie 30. rocznica podpisania Konwencji o prawach dziecka.</b>
      </p>
      <p>W poniedziałek o godz. 16:00 niebieskim kolorem podświetlone zostały trzy lubelskie obiekty: budynek miejskiego Ratusza, plac Litewski i Arena Lublin. W takiej iluminacji pozostaną do środy, kiedy to dołączy do nich jeszcze budynek Centrum Spotkania Kultur. W ten sposób miasto postanowiło włączyć się do inicjatywy UNICEF Polska i uczcić 30. rocznicę podpisania Konwencji o prawach dziecka.</p>
      <blockquote>– W Lublinie poważnie słuchamy głosu dzieci, traktujemy je jako partnerów, uwzględniamy ich opinie i pozwalamy na dokonywanie wyborów. Naszym obowiązkiem jest nie tylko zapewnienie najmłodszym mieszkańcom Lublina dostępu do dobrej edukacji, przestrzeni dla rozwoju, ochrony zdrowia i bezpieczeństwa, ale również prawa każdego dziecka do życia w wolności, godności, równości i tolerancji. Każdego dnia staramy się, by nasza praca w pełni odzwierciedlała zapisy Konwencji, dlatego też nie mogło zabraknąć udziału Lublina w jubileuszowych obchodach – mówi Krzysztof Żuk, Prezydent Miasta Lublin.</blockquote>
      <p>Konwencja o prawach dziecka, uchwalona 20 listopada 1989 roku przez Organizację Narodów Zjednoczonych. Jest to najważniejszy dokument dotyczący praw dzieci na świecie. Mówi, że każdemu dziecku, niezależnie od koloru skóry, wyznania czy pochodzenia, przysługują takie same prawa – prawa dziecka. Inicjatorem powstania Konwencji była Polska i to nasz kraj przedłożył jej pierwszy projekt. Do dziś Konwencja jest najszerzej ratyfikowanym na świecie dokumentem z zakresu praw. człowieka.</p>
      <p>(fot. lublin112)</p>
    </article>
  </body>
</html>