<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/braila/verificari-ample-alepolitistilor-transporturi-firmele-colecteaza-metale-feroase-sineferoase-trenurile-transport-marfa-1_5dd2c3065163ec4271268df9/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-18T16:20:17+00:00"/>
    <meta property="og:title" content="Verificări ample ale poliţiştilor de la transporturi la firmele care colectează metale feroase şi neferoase, dar şi în trenurile de transport de marfă"/>
    <meta property="og:description" content="În perioada 13–14 noiembrie 2019, poliţiştii au efectuat mai multe verificări pentru siguranţa transporturilor şi a călătorilor, în cadrul unei acţiuni organizate la nivel european  sub titulatura ,,RAIL ACTION DAY – 24 BLUE”, sub egida RAILPOL."/>
  </head>
  <body>
    <article>
      <h1>Verificări ample ale poliţiştilor de la transporturi la firmele care colectează metale feroase şi neferoase, dar şi în trenurile de transport de marfă</h1>
      <address><time datetime="2019-11-18T16:20:17+00:00">18 Nov 2019, 16:20</time> by <a rel="author">Valentin Trufasu</a></address>
      <h4>În perioada 13–14 noiembrie 2019, poliţiştii au efectuat mai multe verificări pentru siguranţa transporturilor şi a călătorilor, în cadrul unei acţiuni organizate la nivel european  sub titulatura ,,RAIL ACTION DAY – 24 BLUE”, sub egida RAILPOL.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/calarasi/a-demarat-actiunea-nationala-foc-artificii-politia-ochii-articolele-pirotehnice-1_5dd25e675163ec42712340a6/index.html"/>
        <a href="https://adevarul.ro/locale/calarasi/controale-firmele-vand-lemne-politia-aplicat-amenzi--valoare-53000-lei-1_5dce8b3c5163ec42710bea10/index.html"/>
        <a href="https://adevarul.ro/locale/slobozia/razie-40-politisti-219-autovehicule-fost-oprite-trafic-verificate-1_5dcd5f085163ec427103f1d5/index.html"/>
      </related>
      <p>Poliţiştii din cadrul Biroului de Poliţie Transporturi Brăila, împreună cu ei de la ordine publică şi rutieră, au efectuat o serie de razii pentru prevenirea şi combaterea furturilor de metale feroase şi neferoase (în special cupru) de la componentele de infrastructură feroviară, din sistemul de transport şi distribuţie a energiei electrice şi de gaze naturale, de îmbunătăţiri funciare şi de la reţelele de telecomunicaţii.</p>
      <p>”Totodată, s-a urmărit respectarea legalităţii înfiinţării şi funcţionării societăţilor comerciale colectoare de metale feroase şi neferoase, precum şi transportul pe căile rutiere al unor astfel de materiale”, a declarat inspectorul Laura Belciugan, purtătorul de cuvânt al IPJ Brăila.</p>
      <p>În cadrul acţiunii, au fost legitimate 257 de persoane, fiind verificate 11 centre de colectare metale şi controlate 7 locaţii cu potenţial criminogen ridicat (componente de la infrastructură critică depozitate şi neasigurate cu pază).</p>
      <p>Poliţiştii alături de reprezentanţi ai ISU Brăila, au controlat şi două trenuri pentru transport de marfă şi patru de transport persoane. În urma verificărilor efectuate, au fost aplicate peste 100 de contravenţii, fiind reţinute 9 permise de conducere şi retrase 6 certificate de înmatriculare. Acţiunea s-a realizat cu sprijinul reprezentanţilor Inspectoratului General pentru Imigrări şi jandarmilor.</p>
      <hr/>
    </article>
  </body>
</html>