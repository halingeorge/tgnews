<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119484-uns-pink-objavljivanjem-fotografija-miodraga-sovilja-krenuo-obracun-koji-sa-novinarstvom-nema-veze?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-18T16:00:04+00:00"/>
    <meta property="og:title" content="UNS: Pink objavljivanjem fotografija Miodraga Sovilja krenuo obračun koji sa novinarstvom nema veze"/>
    <meta property="og:description" content="Udruženje novinara Srbije (UNS) ocenilo je danas da je televizija Pink objavljivanjem privatnih fotografija novinara N1 Miodraga Sovilja na svom sajtu uz opis da je na njima &quot;pijani novinar N1 televizije&quot; izašla iz informativnih okvira i krenula u obračun koji sa novinarstvom nema nikakve veze.To udruženje je poručilo da se u provladinim medijima vodi neprimerena kampanju protiv Sovilja.&quot;Fotografije koje je sajt TV Pink objavio, navodeći da su preuzete sa Instagrama, nastale su dok se Sovilj nije bavio novinarstvom, a objavio ih je 2006. godine, kada je imao 20 godina, na sada nepostojećoj društvenoj mreži Majspejs&quot;, piše u saopštenju.Sovilj je rekao za UNS, da on svom profilu na toj mreži nije pristupio više od deset godina i nije znao da fotografije i dalje postoje. UNS očekuje da Pink odmah ukloni sporni tekst i fotografije i da se ubuduće uzdrži od ovakvih napada na kolege."/>
  </head>
  <body>
    <article>
      <h1>UNS: Pink objavljivanjem fotografija Miodraga Sovilja krenuo obračun koji sa novinarstvom nema veze</h1>
      <address>
        <time datetime="2019-11-18T16:00:04+00:00">18 Nov 2019, 16:00</time>
      </address>
      <p><b>Udruženje novinara Srbije (UNS) ocenilo je danas da je televizija Pink objavljivanjem privatnih fotografija novinara N1 Miodraga Sovilja na svom sajtu uz opis da je na njima "pijani novinar N1 televizije" izašla iz informativnih okvira i krenula u obračun koji sa novinarstvom nema nikakve veze.</b><br/><br/>To udruženje je poručilo da se u provladinim medijima vodi neprimerena kampanju protiv Sovilja.<br/><br/>"Fotografije koje je sajt TV Pink objavio, navodeći da su preuzete sa Instagrama, nastale su dok se Sovilj nije bavio novinarstvom, a objavio ih je 2006. godine, kada je imao 20 godina, na sada nepostojećoj društvenoj mreži Majspejs", piše u saopštenju.<br/><br/>Sovilj je rekao za UNS, da on svom profilu na toj mreži nije pristupio više od deset godina i nije znao da fotografije i dalje postoje.<br/><br/> UNS očekuje da Pink odmah ukloni sporni tekst i fotografije i da se ubuduće uzdrži od ovakvih napada na kolege.</p>
    </article>
  </body>
</html>