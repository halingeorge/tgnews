<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-pakistan-test-fires-shaheen-1-missile-successfully-2856504.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T16:03:56+00:00"/>
    <meta property="og:title" content="पाकिस्तान ने किया शाहीन-1 मिसाइल का परीक्षण, जानिए कितनी है मारक क्षमता"/>
    <meta property="og:description" content="पाकिस्तान ने सतह से सतह पर मार करने में सक्षम बैलिस्टिक मिसाइल (एसएसबीएम) शाहीन-1 का सफलतापूर्वक परीक्षण किया। 'द न्यूज इंटरनेशनल' की रिपोर्ट के मुताबिक, सैन्य प्रवक्ता मेजर जनरल आसिफ..."/>
  </head>
  <body>
    <article>
      <h1>पाकिस्तान ने किया शाहीन-1 मिसाइल का परीक्षण, जानिए कितनी है मारक क्षमता</h1>
      <address><time datetime="2019-11-18T16:03:56+00:00">18 Nov 2019, 16:03</time> by <a rel="author">एजेंसी,इस्लामाबाद।</a></address>
      <p>पाकिस्तान ने सतह से सतह पर मार करने में सक्षम बैलिस्टिक मिसाइल (एसएसबीएम) शाहीन-1 का सफलतापूर्वक परीक्षण किया। 'द न्यूज इंटरनेशनल' की रिपोर्ट के मुताबिक, सैन्य प्रवक्ता मेजर जनरल आसिफ गफूर ने सोमवार को ट्वीट किया कि एसएसबीएम सभी तरह के परमाणु हथियार ले जाने में सक्षम है और मिसाइल की मारक क्षमता 650 किलोमीटर है।</p>
      <p>उन्होंने कहा, “इस लॉन्च का मकसद आर्मी स्ट्रेटजिक फोसेर्ज कमांड (एएसएफसी) की सामरिक तैयारी की जांच करनी है, जिससे पाकिस्तान की विश्वसनीय न्यूनतम सुरक्षा सुनिश्चित हो सके।”</p>
      <p>डॉन न्यूज के मुताबिक, डायरेक्टर जनरल स्ट्रेटजिक प्लांस डिवीजन, कमांडर आर्मी स्ट्रेटजिक फोसेर्ज कमांड, एनईएससीओएम चेयरमैन, स्ट्रेटजिक प्लांस डिवीजन के वरिष्ठ अधिकारी, आर्मी स्ट्रेटजिक फोसेर्ज कमांड, वैज्ञानिक व इंजीनियर इस लॉन्च के साक्षी रहे। पाकिस्तान ने अगस्त में एक अन्य एसएसबीएम गजनवी का सफलतापूर्वक परीक्षण किया था।</p>
    </article>
  </body>
</html>