<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/18/ilic-milijas-i-orlici-iznenadili-klince-u-nisu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-18T16:50:34+00:00"/>
    <meta property="og:title" content="Ilić, Milijaš i „orlići“ iznenadili klince u Nišu"/>
    <meta property="og:description" content="Mladi reprezentativci Srbije braća Ivan i Luka Ilić, Lazar Pavlović i Ranko Veselinović, u društvu bivših kapitena Crvene zvezde i Partizana Nenada Milijaša i Saše Ilića koji su sada u stručnom štabu Ilije Stolice, posetili su u ponedeljak pre podne dve Osnovne škole u Nišu i izazvali oduševljenje đaka. Klinci su skandirali imena svojih idola […]"/>
  </head>
  <body>
    <article>
      <h1>Ilić, Milijaš i „orlići“ iznenadili klince u Nišu</h1>
      <address><time datetime="2019-11-18T16:50:34+00:00">18 Nov 2019, 16:50</time> by <a rel="author">Darko</a></address>
      <p>Mladi reprezentativci Srbije braća Ivan i Luka Ilić, Lazar Pavlović i Ranko Veselinović, u društvu bivših kapitena Crvene zvezde i Partizana Nenada Milijaša i Saše Ilića koji su sada u stručnom štabu Ilije Stolice, posetili su u ponedeljak pre podne dve Osnovne škole u Nišu i izazvali oduševljenje đaka.</p>
      <p>Klinci su skandirali imena svojih idola i iskoristili jedinstvenu priliku da se fotografišu i dobiju autogram.</p>
      <p><b>– Želim da vas pozdravim ispred Fudbalskog saveza Srbije i da vas pozovem da nas u utorak podržite na utakmici protiv Rusije. Često sam kao igrač Partizana gostovao na Čairu i znam da niška publika ume da stvori fantastičnu atmoferu. Upravo nam takav ambijent treba u utorak uveče, jer nas očekuje najteže iskušenje u ovim kvalifikacijama. Svi ste zaista preslatki i osećamo se privilegovano što smo dobili priliku da vam ulepšamo ovaj školski čas –</b> rekao je Saša Ilić i nakon toga uručio dres reprezentacije Srbije sa svojim brojem „22“ direktorki OŠ „Stefan Nemanja“ Aleksandri Projović.</p>
      <p><b>– Vidim da ovde ima mnogo zvezdaša i partizanovaca, drago mi je što puno vas navija i za Radnički, ali nas su kao klince učili da je reprezentacija svoje zemlje svetinja i da uvek treba da dišemo kao jedan kada igra Srbija. Pripremili smo vam ulaznice za duel sa Rusijom i nadam se da ćete imati priliku da se radujete važnoj pobedi naših momaka – </b>rekao je Nenad Milijaš razdraganoj deci u OŠ „Kole Rašić“.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/11/stolica-pozao-novog-igraca-za-meceve-sa-estonijom-i-rusijom/"/>
        <a href="https://www.sportskacentrala.com/2019/11/11/stolica-o-vlahovicu-srbija-bez-partizanovog-dvojca-na-estoniju-i-rusiju/"/>
        <a href="https://www.sportskacentrala.com/2019/11/09/posle-tumbakovica-spisak-objavio-i-stolica-ovo-su-igraci-za-meceve-sa-estonijom-i-rusijom/"/>
        <a href="https://www.sportskacentrala.com/2019/11/05/ilic-debitovao-porazom-kao-selektor/"/>
        <a href="https://www.sportskacentrala.com/2019/10/11/stolica-debitovao-pobedom-orlici-se-vratili-u-igru/"/>
        <a href="https://www.sportskacentrala.com/2019/10/11/live-bugarska-u21-srbija-u21/"/>
        <a href="https://www.sportskacentrala.com/2019/09/27/prvi-spisak-selektora-sase-ilica/"/>
        <a href="https://www.sportskacentrala.com/2019/09/15/sasa-ilic-napredovao-do-selektorske-funkcije/"/>
        <a href="https://www.sportskacentrala.com/2019/08/19/sasa-ilic-o-prvom-trenerskom-poslu-i-a-reprezentaciji-video/"/>
      </related>
    </article>
  </body>
</html>