<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378096/heniyye-israil-topraklarimizdan-cikarilincaya-kadar-savas-surecek"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T16:43:00+00:00"/>
    <meta property="og:title" content="Heniyye: İsrail topraklarımızdan çıkarılıncaya kadar savaş sürecek"/>
    <meta property="og:description" content="Hamas lideri İsmail Heniyye, beraberindeki Hamas heyetiyle Deyr Belah bölgesinde kurulan taziye çadırında aileye taziyelerini iletti."/>
  </head>
  <body>
    <article>
      <h1>Heniyye: İsrail topraklarımızdan çıkarılıncaya kadar savaş sürecek</h1>
      <h2>Hamas lideri İsmail Heniyye, Siyonist İsrail'in Gazze'ye yönelik saldırılarında 8 ferdini birden kaybeden Es-Sevarika ailesine taziye ziyaretinde bulundu.</h2>
      <address>
        <time datetime="2019-11-18T16:43:00+00:00">18 Nov 2019, 16:43</time>
      </address>
      <p>Hamas lideri İsmail Heniyye, beraberindeki Hamas heyetiyle Deyr Belah bölgesinde kurulan taziye çadırında aileye taziyelerini iletti.</p>
      <p>İsmail Heniyye, burada yaptığı konuşmada, ailenin dökülen kanının intikamını mutlaka alacaklarını belirtti.</p>
      <p>Gazze'ye yönelik son saldırılarda Filistin direnişinin elde ettiği başarının, İsrail'e atılan roketlerin sayısıyla ya da verilen zararla değil düşmanı temellerinden sarsmış olmakla ölçülmesi gerektiğini kaydeden Heniyye, "İlk tur sona erdi ama İsrail topraklarımızdan ve Mescid'i Aksa'mızdan çıkarılıncaya kadar savaş sürecek" dedi.</p>
      <p>Sevarika ailesinin hedef alınmasının İsrail'in işlediği katliamlar silsilesinin bir parçası olduğuna değinen Heniyye, "Siyonist düşmanın yaptığı hesaplar tutmayınca ve direniş onun kapasitesini felce uğratınca bu tür katliamlar işlemeye yelteniyor" ifadesini kullandı.</p>
      <p>Heniyye ayrıca, Sevarika ailesine yeni bir ev inşa etmeleri için arazi tahsis edildiğini açıkladı.</p>
    </article>
  </body>
</html>