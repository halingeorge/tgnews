<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39762/%DA%86%D9%87-%D8%AA%D9%81%D8%A7%D9%88%D8%AA%DB%8C-%D8%A8%DB%8C%D9%86-%D8%A8%D8%A7%D9%86%D8%AF%DB%8C%D9%86%DA%AF-%D9%87%D9%85%D8%A8%D9%86%D8%AF%DB%8C-%D8%A7%D8%B1%D8%AA%DB%8C%D9%86%DA%AF-%D9%88-%DA%AF%D8%B1%D8%A7%D9%86%D8%AF%DB%8C%D9%86%DA%AF-%D9%88%D8%AC%D9%88%D8%AF-%D8%AF%D8%A7%D8%B1%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-18T16:18:00+00:00"/>
    <meta property="og:title" content="چه تفاوتی بین باندینگ (همبندی)، ارتینگ و گراندینگ وجود دارد؟"/>
    <meta property="og:description" content="یکی از مبهم‌ترین مفهوم‌ها در مهندسی برق تفاوت بین باندینگ، گراندینگ و ارتینگ می‌باشد. باندینگ کلمه واضح‌تر نسبت به گراندینگ و ارتینگ می‌باشد، اما تفاوت بین گراندینگ و ارتینگ وجود دارد."/>
  </head>
  <body>
    <article>
      <h1>چه تفاوتی بین باندینگ (همبندی)، ارتینگ و گراندینگ وجود دارد؟</h1>
      <address><time datetime="2019-11-18T16:18:00+00:00">18 Nov 2019, 16:18</time> by <a rel="author">پایگاه خبری صنعت برق - برق نیوز BarghNews</a></address>
      <p><i>یکی از مبهم‌ترین مفهوم‌ها در مهندسی برق تفاوت بین باندینگ، گراندینگ و ارتینگ می‌باشد. باندینگ کلمه واضح‌تر نسبت به گراندینگ و ارتینگ می‌باشد، اما تفاوت بین گراندینگ و ارتینگ وجود دارد. </i><b>سرویس آموزش و آزمون <a href="https://barghnews.com/">برق نیوز</a></b><a href="https://barghnews.com/">،</a> گراندینگ و ارتینگ، اصطلاحات مختلفی برای بیان مفهوم مشابهی دارند. گراندینگ و ارتینگ در یک سیستم سیم کشی برق اصلی، یک هادی است که مسیر امپدانس کمتری را برای زمین فراهم می‌کند تا از بروز ولتاژ خطرناک در تجهیزات جلوگیری شود. ارتینگ بیشتر در بریتانیا، اروپا و بسیاری از استاندارد‌های کشور‌های مشترک المنافع (IEC , IS) استفاده می‌شود، در حالی که گراندینگ کلمه‌ای است که در استاندارد‌های آمریکای شمالی استفاده می‌شود. (NEC, IEEE. ANSI, UL)</p>
      <figure>
        <img src="https://barghnews.com/files/fa/news/1398/8/27/83969_514.jpg"/>
      </figure>
      <p>ما می‌دانیم که گراندینگ و ارتینگ ضروری اند و ایده‌ای در مورد چگونگی انجام این کار وجود دارد، اما برای ما این مفاهیم شفافیتی ندارد. ما باید درک کنیم که واقعا دو موضوع جداگانه وجود دارد که برای هدف مشابهی انجام می‌دهیم که آنرا گراندینگ و ارتینگ می‌نامیم. <b>باندینگ:</b> باندینگ به سادگی عمل اتصال دو هادی الکتریکی با هم است. این ممکن است دو سیم، یک سیم و یک لوله باشد، یا ممکن است دو تجهیز باشد. باندینگ باید با اتصال تمام قطعات فلزی انجام شود که در حالت عادی حامل جریان الکتریکی نیستند تا این قطعات هم پتانسیل باشند. دلیل اصلی باندینگ ایمنی افراد است، به طوری که کسی اگر دو قطعه از تجهیزات را در یک زمان لمس کند، در هنگام خطای سیستم به دلیل برابر سازی پتانسیل الکتریکی مسیر جریان، شوکی را دریافت نمی‌کند و خطر در حالتی برای فرد ایجاد می‌شود که در نقاط تماس اختلاف پتانسیل الکتریکی وجود داشته باشد. دلیل دوم این است که اگر یک هادی فاز به یک قسمت فلزی خارجی تماس پیدا کند، چه اتفاقی می‌افتد؟ در این حالت باندینگ کمک می‌کند تا یک مسیر کم امپدانس را به منبع ایجاد کنید. این مسیر جریان بزرگی را بوجود می‌آورد که به نوبه خود باعث می‌شود تجهیزات حفاظتی عمل کنند.</p>
      <figure>
        <img src="https://barghnews.com/files/fa/news/1398/8/27/83970_807.jpg"/>
      </figure>
      <p><b>ارتینگ:</b><br/>ارتینگ به معنای اتصال بخش مرده (به معنی بخشی است که جریان را تحت شرایط عادی حمل نمی‌کند) به زمین است. برای مثال بدنه‌های وسایل الکتریکی را می‌توان نام برد. هدف ارتینگ این است که خطر وقوع شوک الکتریکی را در صورت لمس کردن قطعات فلزی در هنگام یک خطا، به حداقل برساند.<br/><br/><b>گراندینگ:</b> گراندینگ به معنی اتصال بخش زنده (به معنی بخشی است که جریان را تحت شرایط عادی حمل می‌کند) به زمین است. به عنوان مثال نقطه خنثی ترانسفورماتور قدرت را می‌توان نام برد. این کار برای حفاظت از تجهیزات سیستم قدرت انجام می‌شود و مسیر بازگشت موثر از دستگاه به منبع برق فراهم می‌شود.<br/><br/><b>نتیجه:</b> ۱) گراندینگ منبع جریان‌های ناخواسته است و همچنین به عنوان مسیر برگشت برای جریان اصلیست. در حالی که ارتینگ برای مسیر بازگشت استفاده نمی‌شود بلکه برای حفاظت از تجهیزات ساخته شده است. این یک مسیر جایگزین با مقاومت پایین برای جریان است. ۲) ارتینگ برای ایمنی بدن انسان در شرایط خطا مورد استفاده قرار می‌گیرد، در حالیکه گراندینگ (به عنوان زمین خنثی) برای حفاظت از تجهیزات استفاده می‌شود.</p>
    </article>
  </body>
</html>