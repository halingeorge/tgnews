<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/197784/foyl-epithesi-xatzidaki-se-syriza-gia-ti-deh-den-eiste-katigoroi-eiste-katigoroymenoi"/>
    <meta property="og:site_name" content="CNN.gr"/>
    <meta property="article:published_time" content="2019-11-18T16:51:05+00:00"/>
    <meta property="og:title" content="Επίθεση Χατζηδάκη σε ΣΥΡΙΖΑ για τη ΔΕΗ: Δεν είστε κατήγοροι, είστε κατηγορούμενοι"/>
    <meta property="og:description" content="Φουλ της επίθεσης έπαιξε ο Κωστής Χατζηδάκης στο νομοσχέδιο για τη ΔΕΗ , επιρρίπτοντας ευθύνες στην προηγούμενη κυβέρνηση για την κατάσταση στην οποία..."/>
  </head>
  <body>
    <article>
      <h1>Επίθεση Χατζηδάκη σε ΣΥΡΙΖΑ για τη ΔΕΗ: Δεν είστε κατήγοροι, είστε κατηγορούμενοι</h1>
      <h2>Φουλ της επίθεσης έπαιξε ο Κωστής Χατζηδάκης στο νομοσχέδιο για τη ΔΕΗ, επιρρίπτοντας ευθύνες στην προηγούμενη κυβέρνηση για την κατάσταση στην οποία περιήλθε η επιχείρηση. </h2>
      <figure>
        <img src="https://cdn.cnngreece.gr/media/com_news/users/620/olga-panagiotidou-avatar.jpg"/>
      </figure>
      <p>Όλγα Παναγιωτίδου, CNN Greece 18:51 , 18 November 2019</p>
      <p>«Δεν είστε κατήγοροι είστε κατηγορούμενοι», είπε κατά τη συζήτηση του νομοσχεδίου στην αρμόδια επιτροπή της Βουλής και ανέβασε τους τόνους. «Έχετε τοποθετήσει ψηλά το <b>πολιτικό θράσος</b> και περνάτε από πάνω», είπε προς τα έδρανα του ΣΥΡΙΖΑ και πρόσθεσε ότι η αξιωματική αντιπολίτευση ψεύδεται σε βαθμό τέτοιο που μπορεί να πει ότι δεν είμαστε στην Αθήνα και έχουμε Νοέμβριο, αλλά είμαι στη Βενεζουέλα του Μαδούρο και είναι καλοκαίρι.</p>
      <p>Στην παρέμβασή του, ο υπουργός Περιβάλλοντος περιέγραψε τα<b> πέντε βήματα</b> για το μέλλον της επιχείρησης: α) διάσωση της επιχείρηση, β) εκσυγχρονισμός, γ) απολιγνιτοποίηση, δ) την ιδιωτικοποίηση του ΔΕΔΔΗΕκαι, ε) άνοιγμα στην αγορά των ΑΠΕ.</p>
      <p>Επικαλέστηκε<b> δύο εκθέσεις ορκωτών λογιστών</b> για να καταδείξει την κατάσταση στην οποία βρέθηκε η ΔΕΗ, λέγοντας πως η έκθεση της Ernest &amp; Young, επί των ημέρων της προηγούμενης κυβέρνησης έθεσε ευθέως ζήτημα λειτουργίας της ΔΕΗ, λόγω των τεράστιων οικονομικών προβλημάτων, αλλά και της Standard and Poors που μετά τις κινήσεις της νέας κυβέρνησης πήρε πιστοποιητικό βιωσιμοτήτας.</p>
      <p>Σε ό,τι αφορά στο μέλλον της επιχείρησης, τόνισε πως η κυβέρνηση είναι σε <b>αναζήτηση στρατηγικού επενδυτή</b> στη ΔΕΗ αλλά προς το παρόν δεν κρίνει ότι μπορεί να βρεθεί αξιόπιστος. Περνώντας στην αντεπίθεση μετά την κριτική που δέχθηκε από τον ΣΥΡΙΖΑ για ξεπούλημα της ΔΕΗ, κάλεσε την αξιωματική αντιπολίτευση να απολογηθεί στους εργαζόμενους της ΔΕΗ και στους Έλληνες, που τώρα βλέπουν ένα κόμμα που ισχυρίζεται ότι είναι κατά των συμφερόντων αλλά όταν ήταν κυβέρνηση τα εξυπηρέτησε με τον πιο ξεδιάντροπο τρόπο. «Kάθε μέρα τοποθετείται πιο ψηλά τον πήχη του πολιτικού θράσους και κάθε μέρα περνάτε από πάνω», είπε, ενώ παραδέχθηκε ότι πράγματι καταργείται η μονιμότητα στη ΔΕΗ, προκειμένου να γίνει ανταγωνιστική και να επιβιώσει, υπογραμμίζοντας ότι η ιδέα προήλθε από το μοντέλο του ΟΤΕ.</p>
      <blockquote>«Εσείς είστε που ιδιωτικοποιήσατε το 66% του ΔΕΣΦΑ και το 49% του ΑΔΜΗΕ… Έχετε πάθει βέρτιγκο… Έχετε γίνει βιομηχανία θεαμάτων. Να απολογηθείτε απέναντι στους Έλληνες πολίτες που βλέπει ένα κόμμα που υποτίθεται ότι αντιμάχεται τα μεγάλα συμφέροντα να τα υπηρετεί ξεδιάντροπα», είπε προς τον ΣΥΡΙΖΑ, προκαλώντας τις αντιδράσεις του Πάνου Σκουρλέτη και του Νίκου Παππά. </blockquote>
      <p>«Θέλετε υπέρογκες αμοιβές για τους χρυσοκάνθαρους και ψίχουλα για τους πληβείους», σχολίασε ο Νίκος Παππάς, τονίζοντας ότι η ΝΔ ξέμεινε από αφήγημα και γι αυτό σχολιάζει την παρουσία του τέως πρωθυπουργού στην επέτειο του Πολυτεχνείου.</p>
      <p>«Ο αρχηγός σας εξεστράτευσε στην πορεία προς την πρεσβεία των ΗΠΑ, κουράστηκε και έκανε μια στάση στη Μεγάλη Βρετανία», ανέφερε ο Κωστής Χατζηδάκης.</p>
      <p> </p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/197801/piges-syriza-gia-prosfygiko-kalosorizoyme-ton-k-mitsotaki-kai-ti-nd-stin-pragmatikotita">Πηγές ΣΥΡΙΖΑ για προσφυγικό: Καλωσορίζουμε τον κ. Μητσοτάκη και τη ΝΔ στην πραγματικότητα</a>
        </li>
        <li>
          <a href="https://www.cnn.gr/news/politiki/story/197796/syriza-gia-tin-pagkosmia-hmera-exaleipsis-tis-vias-kata-ton-gynaikon">ΣΥΡΙΖΑ για την Παγκόσμια Ημέρα Εξάλειψης της βίας κατά των Γυναικών</a>
        </li>
        <li>
          <a href="https://www.cnn.gr/news/politiki/story/197761/oi-vasikoi-pylones-toy-nomosxedioy-gia-deh-idiotikopoiisi-depa-kai-stirixi-ton-ape">Οι βασικοί πυλώνες του νομοσχεδίου για ΔΕΗ, ιδιωτικοποίηση ΔΕΠΑ και στήριξη των ΑΠΕ</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/13855/kostis-xatzidakis">ΚΩΣΤΗΣ ΧΑΤΖΗΔΑΚΗΣ</a>
        </li>
        <li>
          <a href="https://www.cnn.gr/eidhseis/tag/212/syriza">ΣΥΡΙΖΑ</a>
        </li>
        <li>
          <a href="https://www.cnn.gr/eidhseis/tag/5122/deh">ΔΕΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/18/197814/snapshot/19-11-14_0013__DPX1090.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197825/snapshot/6330-2.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197784/snapshot/2756901.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197786/snapshot/Capture-n43.JPG"/>
      </figure>
    </article>
  </body>
</html>