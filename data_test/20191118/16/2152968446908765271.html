<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/18/doc-kirov-za-bolnichnite-rabotodateli-ne-iskat-da-plashtat.430020"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T16:35:00+00:00"/>
    <meta property="og:title" content="Доц. Киров за болничните: Работодатели не искат да плащат"/>
    <meta property="og:description" content="Предлагахме да се анулират болнични, но това не се прие, каза експертът | Dnes.bg"/>
  </head>
  <body>
    <article>
      <h1>Доц. Киров за болничните: Работодатели не искат да плащат</h1>
      <h2>Предлагахме да се анулират болнични, но това не се прие, каза експертът</h2>
      <address><time datetime="2019-11-18T16:35:00+00:00">18 Nov 2019, 16:35</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>"Чувстваме се омерзени, защото дискутирането точно на този проблем е просто мотив да се прикрие истинският. За нас истинският мотив е, че в случая някои работодатели просто не желаят да заплащат тези болнични и това става под мотива, че трябва да има контрол, че има злоупотреби и т.н.“, заяви пред БНР доц. Любомир Киров – национален координатор на експертния съвет по обща медицина към Министерството на здравеопазването и председател на Националното сдружение на общопрактикуващите лекари - относно идеята на управляващите първият ден от болничния да е изцяло за сметка на работника.</p>
      <p>Според него предложеното няма да реши проблема с фалшивите болнични.</p>
      <p>Експертът попита защо трябва да страдат болните заради това, че някой не иска да се натовари с ангажимент. Само 15% от болничните се издават от общопрактикуващите лекари, посочи той в ефира на „Хоризонт“.</p>
      <p>
        <a href="https://www.dnes.bg/obshtestvo/2019/11/18/bolnichnite-ot-djipitata-do-7-dni-a-ne-14-kakto-e-sega.429954">
          <b>Болничните от джипитата - до 7 дни, а не 14, както е сега</b>
        </a>
      </p>
      <p>„Като става дума за контрол и че не трябва да се допускат злоупотреби, когато се обсъждаше Наредбата за временната нетрудоспособност, от Националното сдружение на общопрактикуващите лекари предложихме да се възстанови правото на работодателите да контролират изпълнението на режима, предписан в болничния, т. е. ако лекарят е казал, че човекът трябва да си бъде в дома и единствено да посети кабинета на лекаря, за да бъде прегледан, ако това не се спазва и работодателят установи, че този човек е някъде другаде – да може с основание да поиска анулиране на болничния. Това наше предложение не беше прието“, припомни още доц. Киров.</p>
      <related>
        <h4>Още по темата</h4>
        <a href="https://www.dnes.bg/obshtestvo/2019/11/17/sindikatite-negoduvat-zaradi-bolnichnite-svikvat-protest.429937"/>
        <a href="https://www.dnes.bg/obshtestvo/2019/11/17/problemyt-s-falshivite-bolnichni-idval-ot-haosa-v-zdravnata-sistema.429908"/>
      </related>
    </article>
  </body>
</html>