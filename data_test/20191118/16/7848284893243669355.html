<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/l-avversario/qui-torino-si-rivede-baselli-ancora-a-parte-bonifazi-e-iago-infortunio-per-lyanco-domani-gli-esami-323411"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T16:21:52+00:00"/>
    <meta property="og:title" content="Qui Torino - Si rivede Baselli, ancora a parte Bonifazi e Iago. Infortunio per Lyanco: domani gli esami"/>
    <meta property="og:description" content="Dopo il giorno di riposo concesso da Walter Mazzarri, il Torino torna a sudare al Filadelfia con una sessione a porte aperte per i tifosi in preparazione al match contro l'Inter in programma al..."/>
  </head>
  <body>
    <article>
      <h1>Qui Torino - Si rivede Baselli, ancora a parte Bonifazi e Iago. Infortunio per Lyanco: domani gli esami</h1>
      <address><time datetime="2019-11-18T16:21:52+00:00">18 Nov 2019, 16:21</time> by <a rel="author">Stefano Bertocchi</a></address>
      <p>Dopo il giorno di riposo concesso da <b>Walter Mazzarri,</b> il <b>Torino </b>torna a sudare al Filadelfia con una sessione a porte aperte per i tifosi in preparazione al match contro l'Inter in programma al rientro dalla sosta. Dopo una fase iniziale di riscaldamento, i granata hanno svolto una partita a tempo e campo ridotti. <b>Baselli </b>ha partecipato a quasi tutto il programma odierno, mentre <b>Bonifazi </b>ha seguito un lavoro atletico personalizzato. Terapie riabilitative per <b>Iago</b> e naturalmente ancora assenti tutti e nove i calciatori convocati nelle rispettive selezioni nazionali. <b>Lyanco</b>, che ieri sera è uscito in anticipo per infortunio nella partita Brasile-Argentina Under 23, verrà valutato dallo staff medico del <i>Toro</i> e domani sarà sottoposto ad accertamenti strumentali.</p>
    </article>
  </body>
</html>