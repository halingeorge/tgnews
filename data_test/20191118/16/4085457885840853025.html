<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/18/dalsi-lahudka-od-xiaomi-hrnecek-ohrivany-bezdratem/"/>
    <meta property="og:site_name" content="GizChina.cz"/>
    <meta property="article:published_time" content="2019-11-18T16:18:44+00:00"/>
    <meta property="og:title" content="Další lahůdka od Xiaomi, hrneček ohřívaný bezdrátem"/>
    <meta property="og:description" content="Dnes pro vás máme další kuriozitku ze stáje Xiaomi, která se právě čerstvě objevila na čínském trhu, hrneček ohřívaný bezdrátovou nabíjecí podložkou."/>
  </head>
  <body>
    <article>
      <h1>Další lahůdka od Xiaomi, hrneček ohřívaný bezdrátem</h1>
      <address><time datetime="2019-11-18T16:18:44+00:00">18 Nov 2019, 16:18</time> by <a rel="author" href="https://gizchina.cz/author/mfabian/" target="_blank">Martin Fabián</a></address>
      <p>Ohodnoťte článek</p>
      <p>Dnes pro vás máme další kuriozitku ze stáje <a href="http://gizchina.cz/tag/xiaomi">Xiaomi</a>, která se právě čerstvě objevila na čínském trhu. Nedávno totiž představili indukční vařič Mijia a tak se hodí tuto technologii využít znovu. Zmíněným novým produktem je speciální hrneček Xiaomi Warm Up Cup ohřívaný na konstantních 55°C pomocí 10W podložky na bezdrátové nabíjení.  Takže vše co musíte udělat k decentnímu ohřátí tekutiny v hrnečku je položit na bezdrátovou podložku a indukce se už postará o vše ostatní. Kdo by něco podobného nechtěl mít na pracovním stole !</p>
      <p>Podle výrobců je podobný systém ohřívání mnohem lepší než klasická „drátová“ varianta, protože teplota zůstává konstantní a navíc je vše bezpečnější, protože nehrozí spálení při manipulaci s hrnečkem. A hrneček samotný se ani příliš neliší od normálních kusů, jde o keramický materiál a díky voděodolnosti jen můžete bez obav umýt bez poškození indukční technologie ve dně hrnečku. Mělo by se navíc jednat o odolnější keramiku, i když si dovolíme odhadnout, že klasický pád ze stolu kvůli obyčejné nepozornosti by nemusel přežít ani tento kousek.</p>
      <figure>
        <img src="https://gizchina.cz/wp-content/uploads/2019/11/coc-ham-nong-xiaomi-3.jpg"/>
      </figure>
      <p>Hrneček navíc po čtyřech hodinách neaktivity zvládne sám vypnout, aby se zabránilo případnému poškození produktu. Co určitě potěší je fakt, že nemusíte k ohřívání využívat jen bezdrátovou nabíjecí podložku od Xiaomi, ale jakýkoli 10W model zvládne to stejné, ať už se jedná o Huawei, Apple, Samsung nebo no-name kousek. Cena u tohoto produktu byla nastavena na 189 juanů (tedy zhruba 26 dolarů) a prozatím se nepředpokládá, že by mohl dorazit na globální trhy. Ale pro nás je to další perlička do početné rodiny obskurní produktů od Xiaomi.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/19/mireader-prvni-xiaomi-ctecka-e-knih-v-crowdfundingove-kampani/"/>
        <a href="https://gizchina.cz/2019/11/18/elektricky-zubni-kartacek-xiaomi-mijia-t300-v-akci/"/>
        <a href="https://gizchina.cz/2019/11/16/29-palcovy-herni-monitor-od-xiaomi-je-na-ceste/"/>
      </related>
    </article>
  </body>
</html>