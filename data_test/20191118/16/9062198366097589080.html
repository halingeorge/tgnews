<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378051/unal-aysal-borclari-odeyemedi-oteli-icradan-satildi"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T16:29:00+00:00"/>
    <meta property="og:title" content="Ünal Aysal borçları ödeyemedi, oteli icradan satıldı"/>
    <meta property="og:description" content="Galatasaray Kulübü eski başkanı Ünal Aysal, ekonomik krizden en çok etkilenen iş insanlarının başında geliyor. Sahibi olduğu Les Ottomans Otel için aylardır konkordato isteyen ve son olarak icraya çıkaran Aysal, bu satışı gerçekleştirdi. Patronlar Dünyası’nda yer alan habere göre, Aysal ve Ahu Kerimoğlu’nun (Aysal) sahibi olduğu, Ortaköy’de Hotel Les Ottomans olarak faaliyet gösteren Muhsinzade Mehmet Paşa Yalısı, bir bankaya olan borçları nedeniyle çıkarıldığı icradan satışı tamamlandı."/>
  </head>
  <body>
    <article>
      <h1>Ünal Aysal borçları ödeyemedi, oteli icradan satıldı</h1>
      <h2>Galatasaray Kulübü eski başkanı Ünal Aysal, sahibi olduğu Les Ottomans Otel borçları nedeniyle çıkarıldığı icradan satıldı.</h2>
      <address>
        <time datetime="2019-11-18T16:29:00+00:00">18 Nov 2019, 16:29</time>
      </address>
      <p>Galatasaray Kulübü eski başkanı Ünal Aysal, ekonomik krizden en çok etkilenen iş insanlarının başında geliyor. Sahibi olduğu Les Ottomans Otel için aylardır konkordato isteyen ve son olarak icraya çıkaran Aysal, bu satışı gerçekleştirdi. Patronlar Dünyası’nda yer alan habere göre, Aysal ve Ahu Kerimoğlu’nun (Aysal) sahibi olduğu, Ortaköy’de Hotel Les Ottomans olarak faaliyet gösteren Muhsinzade Mehmet Paşa Yalısı, bir bankaya olan borçları nedeniyle çıkarıldığı icradan satışı tamamlandı.</p>
      <p>Daha önce 440 milyon TL’ye satışa çıkarıldığı iddia edilen otelin, 3 Aralık’ta gerçekleşecek bir düğün sonrası kapılarını kapatacağı belirtiliyor.</p>
      <p>Haberde yer alan iddiaya göre, otelin üst katında yaşayan Ahu Kerimoğlu’nun bu durumu kabullenemediği öne sürülüyor.</p>
      <p>Aysal’ın şirketi Unit’in yüzde 60 payla ortak olduğu Yeni Elektrik Üretim A.Ş. ekim ayının başında konkordato ilan etmişti.</p>
      <p>Aysal’ın, Les Ottomans Hotel’in icradan satışı için 7 Kasım’a gün belirlenmişti. Alacaklı özel bir banka otelin icradan satışını istemişti. Otel için 440 milyon liralık muhammen bedel belirlenmişti.</p>
      <p>Les Ottomans Otel'le ilgili icra dosyasını şimdiye kadar sadece SBK Holding'in aldığı ve ihaleye katılmak için 88 Milyon TL teminat mektubu verdiği belirtiliyordu.</p>
      <p>SBK Holding, Erdoğan'a yakınlığı ile bilinen iş adamı Sezgin Baran Korkmaz'a ait. Korkmaz aynı zamanda Borajet'in de sahibi. Borajet için ABD'de dava açılmış, Korkmaz'ın ismi ayrıca Kingston Kardeşler davasında da geçmişti.</p>
      <p>Ancak icradan satışı kesinleşen otelin kime satıldığı konusunda net bir bilgi yok.</p>
    </article>
  </body>
</html>