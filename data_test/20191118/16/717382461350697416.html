<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/le-luci-dartista-di-salerno-pienamente-fruibili-per-ciechi-ipovedenti-e-sordomuti/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-18T16:26:34+00:00"/>
    <meta property="og:title" content="Le Luci d’Artista di Salerno pienamente fruibili per ciechi, ipovedenti e sordomuti"/>
    <meta property="og:description" content="Il sistema di fruizione delle Luci d’Artista è basato su uno storytelling immersivo che consente di caratterizzare la visita della Città e dell’evento con schede approfondite e voci narranti."/>
  </head>
  <body>
    <article>
      <h1>Le Luci d’Artista di Salerno pienamente fruibili per ciechi, ipovedenti e sordomuti</h1>
      <address><time datetime="2019-11-18T16:26:34+00:00">18 Nov 2019, 16:26</time> by <a rel="author" href="https://amalfinotizie.it/author/redazione-campania/" target="_blank">Redazione Campania</a></address>
      <p>Il sistema di fruizione delle Luci d’Artista è basato su uno storytelling immersivo che consente di caratterizzare la visita della Città e dell’evento con schede approfondite e voci narranti.</p>
      <p>L’App, le Mappe cartacee e i pannelli informativi, installati sul sistema di illuminazione urbana, forniscono dettagli sull’evento e sul patrimonio artistico e culturale della Città.</p>
      <p>Il racconto fiabesco delle Opere è attivo attraverso le voci dei 4 personaggi chiave: per il MITO la SIRENA, per il SOGNO il LEONE, per il TEMPO il PINGUINO, per il NATALE l’ANGELO, ed è volto al coinvolgimento degli adulti ma soprattutto dei più piccoli.</p>
      <p>Attraverso l’App, è possibile leggere sulla mappa e sui pannelli, i QrCode, prodotti per ciascun tema (4) e ciascuna opera (40), che richiamano Podcast audio, per ricevere informazioni aggiuntive sui nomi delle installazioni, sugli artisti, sulle location e conoscerne caratteristiche tecniche aggiuntive.</p>
      <p>Nello specifico per i disabili, con la collaborazione delle sezioni salernitane dell’UCI Unione Italiana dei Ciechi e degli ipovedenti e dell’Ente Nazionale Sordi, si è implementato negli anni il sistema di fruizione delle Luci d’Artista a loro dedicato, con la geolocalizzazione delle opere e con file scaricabili dall’app e dal web:</p>
      <p>• Pillole AUDIO con il racconto spaziale di descrizione dei temi e di tutte le opere per i CIECHI.<br/>• Pillole VIDEO con la narrazione delle opere tradotta nel linguaggio dei segni per i SORDOMUTI.</p>
    </article>
  </body>
</html>