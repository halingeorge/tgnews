<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/svyashchennyku_z_galychchi_daly_10_rokiv_kontstaboriv_za_entsykliky_pro_bezbozhnyy_komunizm_331028.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T16:36:00+00:00"/>
    <meta property="og:title" content="Священнику дали 10 років концтаборів за енцикліки &quot;Про безбожний комунізм&quot;"/>
    <meta property="og:description" content="Енцикліки Папи Пія ХІ &quot;Про безбожний комунізм&quot;, яка зберігалась в отця Володимира Слюзара вистачило на 10 років концтаборів ГУЛАГу, де у 1952 році він і помер. Про це на своїй сторінці у Facebook написав історик, керівник академічних програм Центру досліджень визвольного руху Володимир Бірчак"/>
  </head>
  <body>
    <article>
      <h1>Священнику дали 10 років концтаборів за енцикліки "Про безбожний комунізм"</h1>
      <h2>Енцикліки Папи Пія ХІ "Про безбожний комунізм", яка зберігалась в отця Володимира Слюзара вистачило на 10 років концтаборів ГУЛАГу, де у 1952 році він і помер. Про це на своїй сторінці у Facebook написав історик, керівник академічних програм Центру досліджень визвольного руху Володимир Бірчак</h2>
      <address>
        <time datetime="2019-11-18T16:36:00+00:00">18 Nov 2019, 16:36</time>
      </address>
      <slideshow>
        <figure>
          <img src="https://galinfo.com.ua/media/gallery/full/1/other/1_47336.jpg"/>
        </figure>
        <figure>
          <img src="https://galinfo.com.ua/media/gallery/full/2/other/2_47336.jpg"/>
        </figure>
        <figure>
          <img src="https://galinfo.com.ua/media/gallery/full/3/other/3_47336.jpg"/>
        </figure>
      </slideshow>
      <p>"О. Володимир Слюзар походив із відомої галицької родини. Його прадідом був галицький греко-католицький священик, член-засновник Товариства ім. Шевченка, Народного Дому, товариства «Просвіта», Народної Ради, «Руського товариства педагогічного», політичний і громадський діяч, народовець, публіцист – Степан Качала.</p>
      <p>Також відомим був і його дядько по материнській лінії, український філолог-славіст, літературознавець, мовознавець, фольклорист, письменник, громадський діяч – Кирило Студинський.<br/>Батько Володимира – Климент також був греко-католицьким священником.</p>
      <p>Свідок Дзюнь Семен Федорович на суді відзначив, що він в період німецької окупації переховував у себе євреїв за що нацисти збиралися його розстріляти, але отець, який добре володів німецькою зміг його захистити і визволити з-під арешту. Інші свідки говорили, що завдяки отцеві також не раз виходили сухими із води, коли мали проблеми із німецькою жандармерією.</p>
      <p>Зелінська Марія, що працювала в церковному господарстві с. Сущин засвідчила, що сам о. Слюзар під час нацистської окупації переховував у себе 5 євреїв, завдяки чому врятував їм життя під час Шоа. Підтверджував це і отець і називав прізвища цих людей, що проживали на той час у м. Струсів і могли бути також свідками.</p>
      <p>Та суддів це мало цікавило...</p>
      <p>Енцикліки Папи Пія ХІ "Про безбожний комунізм", яка зберігалась в отця вистачило на 10 років концтаборів ГУЛАГу, де у 1952 році він і помер".</p>
    </article>
  </body>
</html>