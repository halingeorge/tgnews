<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/gundem/meb-den-ogrencileri-ataturk-e-secde-ettiren-gorevliler-h697391.html"/>
    <meta property="og:site_name" content="61 SAAT"/>
    <meta property="article:published_time" content="2019-11-18T16:32:13+00:00"/>
    <meta property="og:title" content="MEB'den öğrencileri Atatürk'e secde ettiren görevliler hakkında karar"/>
    <meta property="og:description" content="Çocuklara okullarda Atatürk'e secde ettiren okul müdürleri görevden uzaklaştırıldı."/>
  </head>
  <body>
    <article>
      <h1>MEB'den öğrencileri Atatürk'e secde ettiren görevliler hakkında karar</h1>
      <h2>Çocuklara okullarda Atatürk'e secde ettiren okul müdürleri görevden uzaklaştırıldı. </h2>
      <address>
        <time datetime="2019-11-18T16:32:13+00:00">18 Nov 2019, 16:32</time>
      </address>
      <p>Mustafa Kemal Atatürk'ün ölüm yıl dönümü nedeniyle 10 Kasım'da, okullarda çeşitli etkinlikler düzenlenmişti.</p>
      <p>Bir ilkokulda, öğrencilerinin Atatürk fotoğrafının önünde secde ettiği görüntülerin tartışılmasının ardından, başka okullarda da benzer etkinliklerin olduğu ortaya çıkmıştı.</p>
      <p>MEB bu etkinler üzerine soruşturma başlatmıştı...</p>
      <p><b>"GÜNÜN ANLAM VE ÖNEMİNDEN UZAK HAREKETLER"</b><br/>MEB yaptığı açıklamada, bu etkinliklere aracı olan müdürlerin görevlerinden uzaklaştırıldığını belirterek şu ifadeleri kullandı:</p>
      <p>"10 Kasım Atatürk'ü Anma Programı kapsamında, günün anlam ve öneminden uzak ve kamuoyunda olumsuz algıya sebebiyet veren nitelikte etkinliklere yer verildiği tespit edilmiştir."</p>
      <p><b>GÖREVDEN UZAKLAŞTIRILDILAR</b><br/>"Bakanlık Maarif Müfettişlerince titizlikle soruşturulmakta olan konunun hassasiyetine binaen, etkinliğin icra edildiği okul müdürleri hakkında görevden uzaklaştırma tedbiri alınmıştır.</p>
      <p>Soruşturma süreci hassasiyetle ve en kısa sürede tamamlanacaktır."</p>
      <figure>
        <img src="https://www.61saat.com/images/upload/ataturk_3186.jpg"/>
      </figure>
      <figure>
        <img src="https://www.61saat.com/images/upload/ataturk_3982.jpg"/>
      </figure>
    </article>
  </body>
</html>