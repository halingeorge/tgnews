<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/premiera-bcr-vrea-sa-lanseze-o-emisiune-de-obligatiuni-in-lei-pe-care-sa-o-listeze-la-bursa-de-la-bucuresti-18592463"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T16:03:07+00:00"/>
    <meta property="og:title" content="Premieră: BCR vrea să lanseze o emisiune de obligaţiuni în lei pe care să o listeze la Bursa de la Bucureşti"/>
    <meta property="og:description" content="BCR, a doua cea mai mare instituţie de credit din România, intenţionează să lanseze o emisiuni de obligaţiuni denominată în lei, pe care să o listeze la bursa de la Bucureşti."/>
  </head>
  <body>
    <article>
      <h1>Premieră: BCR vrea să lanseze o emisiune de obligaţiuni în lei pe care să o listeze la Bursa de la Bucureşti</h1>
      <address><time datetime="2019-11-18T16:03:07+00:00">18 Nov 2019, 16:03</time> by <a rel="author" href="https://www.zf.ro/autor/liviu-popescu" target="_blank">Liviu Popescu</a></address>
      <p>BCR, a doua cea mai mare instituţie de credit din România, intenţionează să lanseze o emisiuni de obligaţiuni denominată în lei, pe care să o listeze la bursa de la Bucureşti.</p>
      <p>“Banca Comercială Română S.A, în calitate de Emitent, având rating BBBĂ acordat de Fitch, informează investitorii cu privire la faptul că intenţionează să organizeze întâlniri cu investitorii în următoarea perioadă, cu privire la o potenţială emisiune inaugurală de obligaţiuni de tip Senior Non Preferred denominată în RON, ce ar putea fi lansată în funcţie de condiţiile pieţei”, a transmis BCR.</p>
      <p>BCR spune că valoarea emisiunii va fi stabilită de emitent şi anunţată investitorilor în conformitate cu reglementările aplicabile pieţei de capital.</p>
      <p>Urmează ca emisiunea să să aibă un rating acordat de către Fitch. </p>
      <p>Se intenţionează ca obligaţiunile: să fie oferite şi vândute investitorilor  care sunt “investitori calificati” în sensul articolului 2(e) din Regulamentul (UE) 2017/1129 al Parlamentului European şi al Consiliului din 14 iunie 2017 privind prospectul care trebuie publicat în cazul unei oferte publice de valori mobiliare sau al admiterii de valori mobiliare la tranzacţionare pe o piaţă reglementată şi de abrogare a Directivei 2003/71/CE; să fie admise la tranzacţionare pe piaţa reglementată administrată de Bursa de Valori Bucureşti”, menţionează BCR.</p>
      <p>Pentru primele nouă luni din 2019, BCR a raportat un profit net de 349 milioane de lei, în scădere cu 66% faţă de aceeaşi perioadă a anului trecut ca urmare a constituirii unui provizion excepţional în al doilea trimestru din 2019, legat de activitatea BCR Banca pentru Locuinţe.</p>
      <p>Pe de altă parte veniturile nete din dobânzi s-au majorat cu 11% la 1,7 miliarde de lei, pe fondul unui mediu financiar cu dobânzi mai mari, cât şi ca urmare a creşterii depozitelor şi a creditelor.</p>
      <p>Activele s-au majorat cu circa 1 miliard de lei la 72 miliarde de lei, arată datele din raportul trimestri al instituţiei de credit.</p>
      <p>În ultimul timp, mai multe bănci din România au emis obligaţiuni şi s-au finanţat de pe piaţa de capital, cum ar fi Banca Transilvania, Garanti Bank, UniCredit, Alpha Bank, Idea Bank, Patria Bank. </p>
      <p>Pe piaţa bancară şi de capital există o lichiditate în exces care este remunerată cu dobânzi extrem de mici, chiar sub 0%.</p>
      <p>În România, fondurile de pensii Pilon II nu au suficiente instrumente financiare la câtă lichidatate le intră în fiecare lună.</p>
      <p>BCR este deţinută de grupul austriac Erste, cel mai mare din Europa Centraşă şi de Est.</p>
    </article>
  </body>
</html>