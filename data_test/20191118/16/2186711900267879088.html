<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/zelenskij-rozdav-ordeni-hersonskim-agrarijam"/>
    <meta property="og:site_name" content="ПІК"/>
    <meta property="article:published_time" content="2019-11-18T16:00:00+00:00"/>
    <meta property="og:title" content="Зеленський роздав ордени херсонським аграріям"/>
    <meta property="og:description" content="Двох херсонських аграріїв нагороджено орденами, ще одному присвоєне почесне звання з нагоди Дня працівників сільського господарства, що його відзначали у неділю, 17 листопада"/>
  </head>
  <body>
    <article>
      <h1>Зеленський роздав ордени херсонським аграріям</h1>
      <address>
        <time datetime="2019-11-18T16:00:00+00:00">18 Nov 2019, 16:00</time>
      </address>
      <p>Двох херсонських аграріїв нагороджено орденами, ще одному присвоєне почесне звання з нагоди Дня працівників сільського господарства, що його відзначали у неділю, 17 листопада</p>
      <p>Про це повідомляє <a href="https://zp.depo.ua/ukr">Depo.Херсон</a> із посиланням на відповідний Указ президента України Володимира Зеленського.</p>
      <p>Орденом "За заслуги" II ступеня нагороджено тракториста-машиніста Торгового дому "Долинське" Павла Загодиренка. Підприємство розташоване у Чаплинському районі Херсонщини, зайняте вирощуванням сільськогосподарських культур та тваринництвом.</p>
      <p>Також орденом "За заслуги" III ступеня нагороджено директора агрофірми "Гаван" Генрі Мелконяна. Агрофірма розташована у Каховському районі, зайнята вирощуванням зернових, овочів, баштанних культур тощо.</p>
      <p>Окрім того, присвоєне почесне звання "Заслужений працівник сільського господарства України" директорові сільськогосподарського підприємства "Дружба" Володимиру Луговцю. Підприємство розташоване у Горностаївському районі, зайняте вирощуванням сільськогосподарських культур.</p>
      <p>В Указі йдеться, що херсонці відзначені за значний особистий внесок у розвиток агропромислового виробництва, вагомі трудові досягнення, багаторічну самовіддану працю.</p>
      <related>
        <h4>Новини по темі</h4>
        <a href="https://pik.ua/news/url/na-hersonschini-vidkrili-unikalne-pidprijemstvo"/>
        <a href="https://pik.ua/news/url/nezabarom-u-hersoni-vidbudetsja-forum-agroport-south-kherson-2018"/>
        <a href="https://pik.ua/news/url/v-oleshkah-viklali--trizub-z-kavuniv-ta-din-foto"/>
      </related>
    </article>
  </body>
</html>