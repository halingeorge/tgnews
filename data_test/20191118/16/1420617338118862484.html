<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/annuncia-il-suo-suicidio-su-facebook-poi-si-lancia-dal-viadotto-dellautostrada-a-19-anni-il-video-choc.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-18T16:49:51+00:00"/>
    <meta property="og:title" content="Annuncia il suo suicidio su Facebook indicando data e luogo: poi si lancia dal viadotto dell’autostrada a 19 anni"/>
    <meta property="og:description" content="Non ci sono parole per commentare quanto accaduto quest’oggi, lunedì 18 novembre 2019, sul viadotto dell’autostrada A14 nel territorio dell’Abruzzo. Un ragazzo di appena 19 anni ha postato un lungo video su You Tube – ripreso poi dalla sua pagina Facebook – annunciando la decisione di farla finita. Non solo: nei 26 minuti di filmato […]"/>
  </head>
  <body>
    <article>
      <h1>Annuncia il suo suicidio su Facebook indicando data e luogo: poi si lancia dal viadotto dell’autostrada a 19 anni</h1>
      <address><time datetime="2019-11-18T16:49:51+00:00">18 Nov 2019, 16:49</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/ponte-salinello-690x420.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Non ci sono parole per commentare quanto accaduto quest’oggi, lunedì 18 novembre 2019, sul viadotto dell’autostrada A14 nel territorio dell’<b>Abruzzo</b>. Un ragazzo di appena <b>19 anni</b> ha postato un lungo video su <b>You Tube</b> – ripreso poi dalla sua pagina Facebook – <b>annunciando la decisione di farla finita</b>. Non solo: nei 26 minuti di filmato sono contenute<b> anche le indicazioni specifiche in merito al gesto</b>. <i>«Lunedì mi suiciderò, penso proprio lanciandomi dal Ponte del Salinello»</i>, questo il messaggio choc lanciato.</p>
      <p>Un video da brividi registrato con <b>estrema lucidità</b> tre giorni fa e pubblicato poco prima di farla finita. Sì perché, purtroppo, il ragazzo ha mantenuto il suo assurdo proposito poco dopo le 13.00 togliendosi la vita dal ponte tristemente noto per i suicidi, la struttura detta del “<b>Salinello”</b>.</p>
      <p>Un viadotto dove in passato si sono verificate altre tragedie simili e dove sono presenti alcune barriere di protezione che però, in questo caso, sono servite a poco. Il <b>19enne,</b> <b>B.R</b>., si è lanciato nel vuoto precipitando per oltre 90 metri prima del tremendo impatto a terra. Su <b>Facebook</b> è ancora presente il post dal titolo: <i>«Non guardatelo, non mettete mi piace, non commentatelo, non condividetelo». </i></p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/annuncia-il-suo-suicidio-su-facebook-poi-si-lancia-dal-viadotto-dellautostrada-a-19-anni-il-video-choc.html"/>
        <a href="https://www.ilcorrieredellacitta.com/news/san-giovanni-si-lancia-nel-vuoto-dal-quarto-piano-ragazza-presa-al-volo-dai-poliziotti.html"/>
        <a href="https://www.ilcorrieredellacitta.com/news/conto-alla-rovescia-gerry-scotti-come-funziona-il-nuovo-quiz-show-di-canale-5.html"/>
        <a href="https://www.ilcorrieredellacitta.com/news/anticipazioni-live-non-e-la-durso-18-novembre-2019-chi-sono-gli-ospiti-di-stasera.html"/>
        <a href="https://www.ilcorrieredellacitta.com/news/roma-visite-dermatologiche-gratuite-al-policlinico-gemelli-per-chi-soffre-di-dermatite-atopica.html"/>
        <a href="https://www.ilcorrieredellacitta.com/news/monterotondo-drogato-aveva-forzato-il-posto-di-blocco-causando-un-grave-incidente-ma-era-tornato-libero.html"/>
      </related>
    </article>
  </body>
</html>