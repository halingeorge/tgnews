<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378069/bafetimbi-gomisten-bomba-galatasaray-aciklamasi"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T16:37:00+00:00"/>
    <meta property="og:title" content="Bafetimbi Gomis'ten bomba Galatasaray açıklaması"/>
    <meta property="og:description" content="Bafetimbi Gomis'ten bomba Galatasaray açıklaması"/>
  </head>
  <body>
    <article>
      <h1>Bafetimbi Gomis'ten bomba Galatasaray açıklaması</h1>
      <h2>Al Hilal forması giyen Bafetimbi Gomis'in yakın çevresine söylediği sözler, Galatasaraylı taraftarları heyecanlandırdı.</h2>
      <address>
        <time datetime="2019-11-18T16:37:00+00:00">18 Nov 2019, 16:37</time>
      </address>
      <p>Andone'nin şok sakatlığının ardından Falcao'dan da kötü haber gelirken, mevcut kadroda orijinal bölgesi forvet olan kimse kalmadı. Andone'nin dönüşü Mart ayını bulabilir.</p>
      <h3>"HER ZAMAN YANINIZDAYIM"</h3>
      <p>Falcao ise yoğun tedaviye rağmen bir türlü toparlanamıyor. Yani teknik heyet, Kolombiyalı yıldıza göre plan yapamıyor. İşte tam da bu ortamda tanıdık bir isimden mesaj geldi: Bafetimbi Gomis. Al Hilal formasıyla gollerine devam eden Fransız yıldız, sosyal medya hesabından Galatasaray formalı fotoğrafını paylaşıp, sarı kırmızı kalp koydu ve "Her zaman yanınızdayım" dedi. Bu mesaj sarı-kırmızılı taraftarları çok heyecanlandırırken, Gomis'in Galatasaray yönetiminden haber beklediği belirtildi.</p>
      <h3>BAŞKAN İLE ARASI KÖTÜ</h3>
      <p>Fanatik'in haberine göre yakın çevresine konuşan Gomis'in, "Galatasaray taraftarı benim için çok özel. İstanbul'u da çok özlüyorum. Orada güzel dostluklarım var. Eğer şartlar oluşursa, ben her zaman dönmeye hazırım. Neden olmasın" dediği öğrenildi. Ancak bu transferin gerçekleşmesi için Başkan Mustafa Cengiz ile Gomis arasındaki buzların erimesi de şart. Daha önce havalimanında Gomis'in selam vermediği Başkan, sonrasında "Selam verse ne olur, vermese ne olur. Bizden para istedi. O rakamları veremediğimiz için ayrıldı" açıklaması yapmıştı.</p>
    </article>
  </body>
</html>