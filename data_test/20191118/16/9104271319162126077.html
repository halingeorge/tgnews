<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/camion-perde-il-carico-di-tondini-di-ferro-una-ragazza-ferita-e-40-auto-danneggiate"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-18T16:57:32+00:00"/>
    <meta property="og:title" content="Camion perde il carico di tondini di ferro, una ragazza ferita e 40 auto danneggiate"/>
    <meta property="og:description" content="E' successo questa mattina"/>
  </head>
  <body>
    <article>
      <h1>Camion perde il carico di tondini di ferro, una ragazza ferita e 40 auto danneggiate</h1>
      <h2>E' successo questa mattina</h2>
      <address>
        <time datetime="2019-11-18T16:57:32+00:00">18 Nov 2019, 16:57</time>
      </address>
      <p>Una ragazza ferita e più di 40 mezzi danneggiati. E’ questo il bilancio di un incidente avvenuto questa mattina sulla Gravellona Toce, all’altezza di Gattico. Un camion ha perso in galleria il carico di tondini di ferro. L’auto che viaggiava dietro al mezzo pesante ha sbandato andando a sbattere contro la parete della galleria.</p>
      <p>La conducente è stata soccorsa dal personale del 118 e trasportata in ospedale in codice giallo. Danni importanti anche per i mezzi che in quel momento transitavano in galleria, visto che la strada si è riempita di pezzi di ferro: 40 vetture hanno avuto gli pneumatici forati, oltre a quattro mezzi pesanti. Sul posto sono intervenuti i vigili del fuoco del distaccamento di Borgomanero.</p>
      <p>L’autostrada è stata chiusa al traffico per rimuovere i pezzi di ferro e pulire la carreggiata. Polizia e personale della stradale, insieme con i tecnici di Autostrade, stanno cercando di ricostruire la dinamica.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/schianto-in-autostrada-a-ghemme"/>
        <a href="https://laprovinciadibiella.it/cronaca/motociclista-muore-sulla-a26"/>
        <a href="https://laprovinciadibiella.it/cronaca/fotogallery-due-feriti-nello-scontro-tra-due-auto-lungo-il-viadotto-della-tangenziale"/>
      </related>
    </article>
  </body>
</html>