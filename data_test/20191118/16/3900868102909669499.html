<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1562136/spanoylis-archisa-na-fobamai-ta-aeroplana-otan-egina-pateras"/>
    <meta property="og:site_name" content="NOOZ."/>
    <meta property="article:published_time" content="2019-11-18T16:28:00+00:00"/>
    <meta property="og:title" content="Σπανούλης: «Άρχισα να φοβάμαι τα αεροπλάνα όταν έγινα πατέρας»"/>
    <meta property="og:description" content="Με αφορμή την ημέρα του παιδιού που γιορτάζεται στις 20 Νοεμβρίου ο Βασίλης Σπανούλης μίλησε στο κανάλι της Ευρωλίγκας στο youtube για τα παιδικά του χρόνια και την οικογένειά του και την σχέση που έχει με τα παιδιά του."/>
  </head>
  <body>
    <article>
      <h1>Σπανούλης: «Άρχισα να φοβάμαι τα αεροπλάνα όταν έγινα πατέρας»</h1>
      <address>
        <time datetime="2019-11-18T16:28:00+00:00">18 Nov 2019, 16:28</time>
      </address>
      <p>
        <b>Με αφορμή την ημέρα του παιδιού που γιορτάζεται στις 20 Νοεμβρίου ο Βασίλης Σπανούλης μίλησε στο κανάλι της Ευρωλίγκας στο youtube για τα παιδικά του χρόνια και την οικογένειά του και την σχέση που έχει με τα παιδιά του.</b>
      </p>
      <p><i>«Νομίζω ότι η πιο σημαντική αξία που μπορούμε να δώσουμε και να μεταφέρουμε στα παιδιά είναι η αγάπη, ο σεβασμός, η πειθαρχία, το να είναι καλοί άνθρωποι στην κοινωνία....<br/><br/>Η ζωή μου άλλαξε όταν έγινα πατέρας. Άλλαξε πολύ... Έγινα πιο ευαίσθητος, άρχισα να προσέχω περισσότερο τον εαυτό μου, άρχισα να φοβάμαι περισσότερο τα αεροπλάνα γιατί σκεφτόμουν την οικογένεια μου και, συγχρόνως αφιερώνω όλο τον ελεύθερο χρόνο μου στους δικούς μου ανθρώπους. Το μόνο που θέλω είναι να βλέπω την οικογένεια μου και να περνάω χρόνο μαζί τους»</i>, τόνισε και συνέχισε:<br/><br/><i>«Θέλω τα παιδιά μου να μεγαλώσουν απολαμβάνοντας τον χρόνο τους, να παίζουν, να κάνουν πράγματα που τα κάνουν χαρούμενα, να κάνουν φίλους, όχι να παίζουν συνέχεια video games αλλά να περνούν δημιουργικά τον χρόνο τους.<br/>Αυτό που αγαπώ να κάνω με τα παιδιά μου είναι να είμαι μαζί τους, να περνάω χρόνο μαζί τους παίζοντας μπάσκετ, να παίζουμε ποδόσφαιρο, να βγαίνουμε έξω για παγωτό, να πηγαίνουμε στο λούνα παρκ, γενικώς να τα βλέπω χαρούμενα!<br/>Όταν είμαι μαζί τους, νιώθω νεότερος, σαν να είμαι κι εγώ παιδί! Θυμάμαι κι εγώ την παιδική μου ηλικία».</i></p>
      <figure>
        <iframe src="https://www.youtube.com/embed/_sGaIMBKpFg" width="640" height="360" data-service="Youtube" scrolling="no"/>
      </figure>
    </article>
  </body>
</html>