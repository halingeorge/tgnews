<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4925921/marga-bult-vindt-zichzelf-geen-racist-na-zwarte-piet"/>
    <meta property="og:site_name" content="RTL Boulevard"/>
    <meta property="article:published_time" content="2019-11-18T16:20:30+00:00"/>
    <meta property="og:title" content="Marga Bult zegt geen racist te zijn na Zwarte Piet-opmerking"/>
    <meta property="og:description" content="Zangeres Marga Bult vindt zichzelf geen racist. Dat meldt zij maandag aan het AD nadat zij onder vuur kwam te liggen over opmerkingen die zij maakte in het programma Café Hendriks &amp; Genee. Ze legde in de opmerking een connectie tussen Humberto Tan en Zwarte Piet. Zij prees Tan als presentator en stelde dat Tan het Eurovisiesongfestival zou moeten presenteren. Maar zij voegde er wel aan toe dat hij &quot;een kleurtje&quot; heeft."/>
  </head>
  <body>
    <article>
      <h1>Marga Bult zegt geen racist te zijn na Zwarte Piet-opmerking</h1>
      <address>
        <time datetime="2019-11-18T16:20:30+00:00">18 Nov 2019, 16:20</time>
      </address>
      <p>Zangeres Marga Bult vindt zichzelf geen racist. Dat meldt zij maandag aan het AD nadat zij onder vuur kwam te liggen over opmerkingen die zij maakte in het programma Café Hendriks &amp; Genee. Ze legde in de opmerking een connectie tussen Humberto Tan en Zwarte Piet. Zij prees Tan als presentator en stelde dat Tan het Eurovisiesongfestival zou moeten presenteren. Maar zij voegde er wel aan toe dat hij "een kleurtje" heeft.</p>
      <blockquote>"Je kunt tegenwoordig echt niets meer zeggen"</blockquote>
      <p>Bult, bekend van het songfestivalnummer Rechtop in de wind, kreeg veel kritiek op sociale media. Veel mensen noemden haar een racist. "Je kunt tegenwoordig echt niets meer zeggen", stelt zij in een reactie aan het AD. "Ik sta voor een multiculturele samenleving en ik ben niet racistisch."</p>
      <p>De zangeres kwam vorige week in botsing met Glennis Grace nadat zij de traditionele Zwarte Piet had verdedigd. Zij noemde de zwarte pieten "oer-Hollandse cultuur" en stelde zich "machteloos te voelen over de toekomst van onze kinderen en kleinkinderen. Waar gaan heen we met ons land, met onze cultuur, onze normen en waarden. Ik slaap er wel eens een nacht slecht van."</p>
      <p>De zangeres stelt in het AD "het oprecht goed bedoeld te hebben. Als ik twee blanke presentatoren had genoemd, was het ook niet goed geweest. Ik had helemaal niet de intentie om racistisch te zijn."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4924296/kim-kardashian-windt-zich-op-over-zwarte-piet"/>
        <a href="https://www.rtlboulevard.nl/entertainment/music/artikel/4922321/zangeres-anouk-zet-zich-af-tegen-zwarte-piet"/>
        <a href="https://www.rtlboulevard.nl/entertainment/showbizz/artikel/4925991/jan-smit-annuleert-meer-shows-vanwege-gezondheidsklachten"/>
        <a href="https://www.rtlboulevard.nl/entertainment/showbizz/artikel/4925591/igone-de-jong-onthult-waarom-ze-geen-baby-wil-van-thijs"/>
        <a href="https://www.rtlboulevard.nl/entertainment/showbizz/artikel/4925801/saskia-noort-helemaal-klaar-met-kritiek-op-bridget-maasland"/>
        <a href="https://www.rtlboulevard.nl/entertainment/showbizz/artikel/4925386/ex-liefje-dave-roelvink-haalt-keihard-uit"/>
      </related>
      <related>
        <a href="https://www.rtlboulevard.nl/entertainment/news/artikel/4920381/glennis-grace-woedend-op-marga-bult-om-zwarte-pieten-discussie"/>
      </related>
    </article>
  </body>
</html>