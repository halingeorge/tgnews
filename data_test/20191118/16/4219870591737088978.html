<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:830965-Kurti-trazi-saveznika-u-Milu-Nudi-ofanzivu-protiv-Srbije-zauzvrat-ce-uraditi-ovo-Djukanovic-cuti"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T16:30:00+00:00"/>
    <meta property="og:title" content="Kurti traži saveznika u Milu: Nudi ofanzivu protiv Srbije, zauzvrat će uraditi ovo, Đukanović ćuti"/>
    <meta property="og:description" content="Kandidat za premijera takozvanih kosovskih institucija Aljbin Kurti ponudiće vlastima u Podgorici da podrže ideje Prištine u borbi protiv Srbije"/>
  </head>
  <body>
    <article>
      <h1>Kurti traži saveznika u Milu: Nudi ofanzivu protiv Srbije, zauzvrat će uraditi ovo, Đukanović ćuti</h1>
      <address><time datetime="2019-11-18T16:30:00+00:00">18 Nov 2019, 16:30</time> by <a rel="author">Novosti online</a></address>
      <p>
        <b>Kandidat za premijera takozvanih kosovskih institucija Aljbin Kurti ponudiće vlastima u Podgorici da podrže ideje Prištine u borbi protiv Srbije</b>
      </p>
      <p>Kandidat za premijera takozvanih kosovskih institucija Aljbin Kurti ponudiće vlastima u Podgorici da podrže ideje Prištine u borbi protiv Srbije, a zauzvrat Albanci neće tražiti prekrajanje "granice" Crne Gore i lažne države, saznaje portal "Borba". <br/><br/>Kurti je javno poručio da su odnosi sa Crnom Gorom veoma dobri i da ceni stav Podgorice kad je reč o nezavisnosti Kosova i podršku Crne Gore za integraciju lažne države u međunarodne institucije.<br/><br/>- Kurti vidi u Podgorici jedinog saveznika u borbi protiv Beograda i to naročito nakon odluke Tirane da podrži "mali Šengen". Zato mu treba DPS kao saveznik protiv Srbije. On će Podgorici ponuditi da se ne otvara pitanje korigovanja "granice", a da vlast u Crnoj Gori bude njegov partner - kaže sagovornik portala "Borba".<br/><br/>Indikativno je da se priča o ovom udruživanju aktuelizuje u susret izborima u Srbiji koji su planirani za proleće.<br/><br/>Lider "Samoopredeljenja" je nedavno poručio da veruje u razumevanje Crne Gore po pitanju demarkacije granice sa takozvanim Kosovom.<br/><br/>- Čim preuzmem dužnost premijera želim da se sastanem sa predsednikom Vlade Crne Gore i sa vlastima u Podgorici i da vidim šta se može uraditi - poručio je Kurti.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:830750-Kurti-najavio-jedan-od-prvih-poteza-na-premijerskoj-funkciji-Podgorica-nece-biti-odusevljena"/>
        <a href="http://www.novosti.rs/vesti/naslovna/politika/aktuelno.289.html:830721-Marko-Djuric-Kurti-obesmisljava-princip-mirnog-resavanja-krize"/>
        <a href="http://www.novosti.rs/vesti/naslovna/politika/aktuelno.289.html:829885-Kurti-sad-juri-glasove-Srba-Aljbin-menja-retoriku-prema-Srpskoj-listi"/>
        <a href="http://www.novosti.rs/vesti/naslovna/politika/aktuelno.289.html:829397-Kozarev-Kurtiju-se-mora-stati-na-put"/>
      </related>
    </article>
  </body>
</html>