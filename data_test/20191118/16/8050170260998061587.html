<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://plejada.pl/newsy/monika-miller-ma-guzki-na-strunach-glosowych-wnuczke-leszka-millera-czeka-operacja/gqxm04g"/>
    <meta property="og:site_name" content="Plejada.pl"/>
    <meta property="article:published_time" content="2019-11-18T16:59:02+00:00"/>
    <meta property="og:title" content="Monika Miller ma poważne problemy zdrowotne. &quot;Za dwa tygodnie dowiemy się, czy konieczna jest operacja&quot;"/>
    <meta property="og:description" content="Monika Miller ma poważne problemy zdrowotne. U wnuczki Leszka Millera zdiagnozowano guzki na strunach głosowych. - Za dwa tygodnie dowiemy się, czy będzie musiała poddać się operacji - mówi Plejadzie menedżerka celebrytki."/>
  </head>
  <body>
    <article>
      <h1>Monika Miller ma poważne problemy zdrowotne. "Za dwa tygodnie dowiemy się, czy konieczna jest operacja"</h1>
      <address><time datetime="2019-11-18T16:59:02+00:00">18 Nov 2019, 16:59</time> by <a rel="author">Sergiusz Królak</a></address>
      <p>
        <b>Monika Miller ma poważne problemy zdrowotne. U wnuczki Leszka Millera zdiagnozowano guzki na strunach głosowych. - Za dwa tygodnie dowiemy się, czy będzie musiała poddać się operacji - mówi Plejadzie menedżerka celebrytki.</b>
      </p>
      <p>O problemach zdrowotnych <a href="https://plejada.pl/monika-miller"><u>Moniki Miller</u></a> media pisały już od kilku miesięcy. W poniedziałek na łamach Pudelka ujawniono, że wnuczka Leszka Millera zmaga się z guzkami na gardle. Dla niej, jako dla początkującej piosenkarki, to szczególny dramat, bo uniemożliwia jej to bezbolesne śpiewanie.</p>
      <p><i>Zobacz też</i>: <a href="https://plejada.pl/newsy/taniec-z-gwiazdami-leszek-miller-zatanczyl-walca-z-wnuczka-jury-pod-wrazeniem-video/2l86dyz"><u>Leszek Miller zatańczył w "Tańcu z gwiazdami". Mamy filmik z występu!</u></a></p>
      <h3>Monika Miller ma guzki na gardle</h3>
      <p>W rozmowie z Plejadą menedżerka Moniki Miller potwierdziła, że jej klientka faktycznie zmaga się z poważnymi problemami z gardłem. Jak się dowiedzieliśmy, celebrytka poznała diagnozę w niedzielę.</p>
      <p>Jak poinformowała nas agentka celebrytki, Monika Miller obecnie przyjmuje leki, które mają wyeliminować guzki na strunach głosowych. Jak to nie pomoże, wnuczkę Leszka Millera czeka operacja.</p>
      <p>Choroba Moniki Miller znacznie utrudnia jej realizowanie marzeń o byciu piosenkarką. Jak powiedziała nam menedżerka wnuczki Leszka Millera, z powody problemów zdrowotnych piosenkarka nie wie, czy zdąży z realizacją nagrań nowych piosenek.</p>
      <p>To nie pierwsze problemy zdrowotne, z którymi zmaga się Monika Miller. Podczas udziału w "Tańcu z gwiazdami' wyznała, że <a href="https://plejada.pl/newsy/monika-miller-wymiotuje-na-treningach-tanca-z-gwiazdami-instagram/qr49ek0"><u>zdarzało jej się wymiotować w trakcie treningów</u></a>. Poza tym <a href="https://plejada.pl/newsy/taniec-z-gwiazdami-10-monika-miller-ma-kontuzje-co-z-jej-udzialem-w-programie/bgdps82"><u>wnuczka Leszka Millera nabawiła się kontuzji</u></a>, gdy przygotowywała się do jednego z odcinków programu. Przed rozpoczęciem kariery w show-biznesie <a href="https://plejada.pl/wideo/demakijaz-monika-miller-schudla-18-kg-wideo/qg27rd7"><u>zmagała się z nadwagą</u></a>.</p>
      <p>Mamy nadzieję, że Monika Miller szybko wróci do zdrowia.</p>
      <h3>Monika Miller - kto to?</h3>
      <p>Monika Miller zaistniała w show-biznesie w 2017 roku, kiedy jej dziadek - polityk Leszek Miller - opublikował w sieci jedno ze zdjęć wnuczki. Media zainteresowały się fanką tatuaży i kolczyków, szybko robiąc z nią gwiazdę show-biznesu. Prasa dużo pisała o jej <a href="https://plejada.pl/uroda/monika-miller-poprawia-urode/h93z824"><u>wyglądzie i ingerencji w urodę</u></a>.</p>
      <p>Głośnym echem w sieci odbił się rozpad związku Moniki Miller z chłopakiem, który okazał się gejem. Były narzeczony Moniki Miller jest tenisistą i od jakiegoś czasu <a href="https://plejada.pl/newsy/maryla-rodowicz-trenuje-z-bylym-narzeczonym-moniki-miller-instagram/2et11jd"><u>trenuje z Marylą Rodowicz</u></a>. Jesienią 2019 roku wnuczka Leszka Millera uczestniczyła w programie "Taniec z gwiazdami". W jednym z odcinków <a href="https://plejada.pl/newsy/taniec-z-gwiazdami-leszek-miller-zatanczyl-walca-z-wnuczka-jury-pod-wrazeniem-video/2l86dyz"><u>Monika Miller zatańczyła wraz ze swoim sławnym dziadkiem</u></a>. W parze z Janem Klimentem zajęła piąte miejsce, <a href="https://plejada.pl/newsy/taniec-z-gwiazdami-10-cwiercfinal-monika-miller-i-magda-bereda-odpadly-z-programu/5j3m1lq"><u>odpadając w odcinku ćwierćfinałowym</u></a>.</p>
      <anchor name="image_9e45afe6-f7b4-483a-9d4b-318d8b723387">
        <figure>
          <img src="https://ocdn.eu/pulscms-transforms/1/of4ktkpTURBXy9lMzVjMWVmOWY3NzQ1MTUxYmM0NGU3MGI2YjE2ODdlNC5qcGeSlQLNAxQAwsOVAgDNAvjCww"/>
          <figcaption>Monika Miller i Jan Kliment w programie "Taniec z gwiazdami 10"<cite>Foto: MW Media</cite></figcaption>
        </figure>
        <p>
          <i>Dziękujemy, że przeczytałaś/eś nasz artykuł do końca. Jeśli chcesz być na bieżąco z życiem gwiazd, zapraszamy do naszego serwisu ponownie!</i>
        </p>
        <footer>Źródło: <a href="https://plejada.pl/"><u/>Plejada.pl</a></footer>
      </anchor>
    </article>
  </body>
</html>