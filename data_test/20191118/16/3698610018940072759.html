<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/kompaniya-kolomoyskogo-oskarzhuye-znyattya-areshtu-z-akciy-dochki-rosiyskogo-derzhbanku-330042_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T16:08:00+00:00"/>
    <meta property="og:title" content="Компанія Коломойського оскаржує зняття арешту з акцій &quot;дочки&quot; російського держбанку"/>
    <meta property="og:description" content="Відкрито апеляційне провадження."/>
  </head>
  <body>
    <article>
      <h1>Компанія Коломойського оскаржує зняття арешту з акцій "дочки" російського держбанку</h1>
      <h2>Відкрито апеляційне провадження.</h2>
      <address>
        <time datetime="2019-11-18T16:08:00+00:00">18 Nov 2019, 16:08</time>
      </address>
      <p>Компанія ТОВ "Санаторій "Енергетик", яка пов'язана з Ігорем Коломойським і його партнерами, подала апеляцію на рішення Господарського суду Києва, щодо <b><a href="https://dt.ua/ECONOMICS/sud-znyav-aresht-z-akciy-ukrayinskoyi-dochki-sberbanku-326553_.html">задоволення позову "Сбербанку РФ"</a></b> про зняття арешту з його акцій українського дочірнього банку. Про це повідомляє <a href="http://finbalance.com.ua/news/kolomoyskiy-oskarzhu-znyattya-areshtu-z-aktsiy-sberbanku">Finbalance</a> з посиланням на дані судового реєстру.</p>
      <p>Наголошується, що 12 листопада Північний апеляційний госпсуд відкрив апеляційне провадження за апеляційною скаргою ТОВ "Санаторій "Енергетик" на рішення суду, яким було задоволено позов "Сбербанку РФ" і зобов'язана "Райффайзен Банк Аваль" (як депозитарну установу) внести зміни до системи депозитарного обліку інформації про скасування всіх арештів і заборон.</p>
      <p>Повідомлялося, що 10 жовтня Господарський суд Києва задовольнив позов "Ощадбанку" і зобов'язав "Райффайзен Банк Аваль" як депозитарна установа зняти арешт і заборони щодо акцій української "дочки" Сбербанку.</p>
      <p>Раніше<b> <a href="https://dt.ua/ECONOMICS/sud-zaareshtuvav-akciyi-ukrayinskih-dochok-vtb-pib-ta-sberbanku-288195_.html">Апеляційний суд Києва вирішив накласти арешт</a></b> на акції дочірніх підприємств російських банків, у капіталі яких є частка держави, а саме ВТБ, Промінвестбанку та Сбербанку. Однак потім Київський апеляційний <a href="https://dt.ua/ECONOMICS/sud-znyav-aresht-z-akciy-i-mayna-dochki-sberbanku-295000_.html"><b>суд зняв арешт з акцій і майна Сбербанку</b>.</a>Така інформація міститься в постанові суду від 20 листопада 2018 року.</p>
      <p>16 березня 2017 року президент Петро <b><a href="https://dt.ua/ECONOMICS/ukrayina-vvela-sankciyi-proti-bankiv-z-rosiyskim-kapitalom-236562_.html">Порошенко затвердив санкції</a></b> проти функціонуючих в Україні банків з російським капіталом. Санкції терміном в один рік торкнулися ПАТ "Ощадбанк", ПАТ "ВиЭс Банк", ПАТ "Акціонерний комерційний промислово-інвестиційний банк" та ПАТ "БМ Банк".</p>
      <footer>За матеріалами: <a href="https://dt.ua/go/aHR0cDovL2ZpbmJhbGFuY2UuY29tLnVh">finbalance.com.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>