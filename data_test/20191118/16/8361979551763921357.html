<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/kndr-bilshe-ne-zacikavleniy-v-peregovorah-z-trampom-novini-svitu-50054247.html"/>
    <meta property="og:site_name" content="НВ"/>
    <meta property="article:published_time" content="2019-11-18T16:30:00+00:00"/>
    <meta property="og:title" content="Нічого не приносять. У КНДР заявили, що більше не зацікавлені у переговорах з Трампом"/>
    <meta property="og:description" content="Радник МЗС КНДР Кім Ге Гван заявив, що Північна Корея більше не зацікавлена в проведенні зустрічей зі США, якщо тільки Вашингтон не запропонує нові поступки в ядерних переговорах."/>
  </head>
  <body>
    <article>
      <h1>Нічого не приносять. У КНДР заявили, що більше не зацікавлені у переговорах з Трампом</h1>
      <h2>Радник МЗС КНДР Кім Ге Гван заявив, що Північна Корея більше не зацікавлена в проведенні зустрічей зі США, якщо тільки Вашингтон не запропонує нові поступки в ядерних переговорах.</h2>
      <address>
        <time datetime="2019-11-18T16:30:00+00:00">18 Nov 2019, 16:30</time>
      </address>
      <p>Про це повідомляє <a href="https://www.yahoo.com/news/north-korea-not-hold-useless-summits-us-kcna-100637813.html">AFP</a>.</p>
      <p>"Ми більше не зацікавлені в таких переговорах, які нічого нам не приносять", - заявив він.</p>
      <p>За словами радника, США застопорилися, "вдаючи, що досягли прогресу".</p>
      <p>Кім Ге Гван зазначив, що КНДР "більше не буде дарувати президенту США те, чим він може похвалитися".</p>
      <p>Раніше президент США <a href="https://nv.ua/ukr/world/geopolitics/tramp-poobicyav-kim-chen-inu-shvidku-zustrich-50054040.html">Дональд Трамп через Twitter закликав північнокорейського лідера Кім Чен Ина</a> «діяти швидко», щоб укласти угоду між Північною Кореєю та США.</p>
      <p>Переговори між Пхеньяном й Вашингтоном зайшли в глухий кут після провалу другого саміту північнокорейського лідера Кім Чен Ина та президента США Дональда Трампа в лютому 2019 року в Ханої.</p>
      <p>Влітку сторони погодилися відновити переговори на робочому рівні під час зустрічі в демілітаризованій зоні, яка відділяє Південну Корею від КНДР. Дональд Трамп став першим в історії президентом США, який ступив на територію КНДР.</p>
      <p>Однак переговорний процес не вдалося відновити.</p>
    </article>
  </body>
</html>