<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/zhiteli-sela-bilousivka-hochut-ob-ednatis-u-otg-z-sokiryanami-380481"/>
    <meta property="og:site_name" content="Погляд"/>
    <meta property="article:published_time" content="2019-11-18T16:09:00+00:00"/>
    <meta property="og:title" content="Жителі села Білоусівка хочуть об’єднатись у ОТГ з Сокирянами"/>
    <meta property="og:description" content="У Білоусівці місцеві жителі бажають об’єднатись у ОТГ з Сокирянами"/>
  </head>
  <body>
    <article>
      <h1>Жителі села Білоусівка хочуть об’єднатись у ОТГ з Сокирянами</h1>
      <h2>Відбулися збори, на яких обговорювали участь села у децентралізації</h2>
      <address>
        <time datetime="2019-11-18T16:09:00+00:00">18 Nov 2019, 16:09</time>
      </address>
      <p>Цими вихідними у селі Білоусівка Сокирянського району вчергове відбулися збори місцевих жителів, під час яких обговорювали перспективи розвитку села та участь у процесі реформи децентралізації. Цього разу ініціювали зібрання самі білоусівчани, яким вже набридла багатолітня невизначеність. Паралельно з децентралізацією проходить реформування освітньої, медичної та інших галузей, тож майбутня доля бюджетних установ турбує білоусівчан. У неділю, 17 листопада, 114 сельчан зареєструвались під час громадських слухань, прибули на запрошення і представники з Сокирян та Новодністровська. Про це повідомляє Північно-Бессарабський інформаційний портал.</p>
      <p>За словами місцевих жителів, їм набридла невизначеність, адже більше трьох років їм втолковували, що Білоусівка вже в складі Новодністровської ОТГ, проте брати участь  у розвитку села влада міста енергетиків не поспішає. Насамперед взяла слово депутат районної ради та директор Білоусівкського НВК  Альона Гафінчук, яка висловила стурбованість майбутньою долею навчального закладу.</p>
      <figure>
        <iframe src="https://www.youtube.com/embed/5xnji4Xsky0" width="695" height="391" data-service="Youtube" scrolling="no"/>
      </figure>
      <p>Також Альона Степанівна продемонструвала уривки з нещодавньої сесії Новодністрокської міської ради, де місцеві обранці висловлювали свою невдоволеність роботою міського голови, не бажали вирішувати земельні питання ломачинчан, до того ж, самі констатували, що владі міста немає з чим іти просити білоусівчан до Новодністровської громади.</p>
      <figure>
        <iframe src="https://www.youtube.com/embed/3HQAqILASU4" width="695" height="391" data-service="Youtube" scrolling="no"/>
      </figure>
      <p>Голова батьківського комітету Білоусівського НВК Марія Якубовська повідомила присутнім, що кілька днів тому відбулись батьківські збори в навчальному закладі, відтак батьки школярів просять всіх жителів села сприяти створенню на базі навчального комплексу опорного закладу та підтримати пропозицію приєднання до Сокирянської ОТГ. Валентина Савчук, що нині опікується дошкільнятами у НВК констатувала, що за останні роки влада села і району доклала максимум зусиль для забезпечення належного виховання найменших – значно збільшено кількість груп дошкільнят, проведено капітальний ремонт приміщень, покращено матеріальну базу :</p>
      <figure>
        <iframe src="https://www.youtube.com/embed/9NAa6Qy9VNQ" width="695" height="391" data-service="Youtube" scrolling="no"/>
      </figure>
      <p>Жителів села Білоусівка турбувало одне головне питання, – чому не знайшов часу зустрітись з ними Новодністровський міський голова Анатолій Болдашев, якщо у місті енергетиків дійсно так щиро бажають приєднання їхнього села. Взяла слово і колишній секретар Новодністровської міської ради, а нині, як сама вона представилась, просто депутат міської ради Наталія Кримняк. Їй не залишалось нічого, як констатувати помилки та прорахунки нинішньої влади міста:</p>
      <figure>
        <iframe src="https://www.youtube.com/embed/Ccjwoi0c4cQ" width="695" height="391" data-service="Youtube" scrolling="no"/>
      </figure>
      <p>Про впровадження реформи освіти розповіла начальник відділу освіти РДА Галина Рябко:</p>
      <figure>
        <iframe src="https://www.youtube.com/embed/X3rABZecQw4" width="695" height="391" data-service="Youtube" scrolling="no"/>
      </figure>
      <p>А про перспективи районної лікарні доповів директор КНП «Сокирянська райлікарня» Олександр Андрійчук:</p>
      <figure>
        <iframe src="https://www.youtube.com/embed/QAZZo90YUVA" width="695" height="391" data-service="Youtube" scrolling="no"/>
      </figure>
      <p>Про життя ломачинчан, які вже більше року, як ніби увійшли до складу Новодністровської ОТГ, та хід судових розглядів з цього приводу проінформувала присутніх секретар Ломачинецької сільської ради Лілія Кефа:</p>
      <figure>
        <iframe src="https://www.youtube.com/embed/HMq79Gw4544" width="695" height="391" data-service="Youtube" scrolling="no"/>
      </figure>
      <p>Від чисельного десанту сільських голів Сокирянщини взяв слово і очільник Сербичанської громади Михайло Братушко, він згадав і проплачені Віче, одним із організаторів яких був нинішній депутат райради Ігор Нажига, і маніпуляції та махінації людей, які видають себе за реформаторів:</p>
      <figure>
        <iframe src="https://www.youtube.com/embed/3ercKts9WzI" width="695" height="391" data-service="Youtube" scrolling="no"/>
      </figure>
      <p>Не обділив увагою білоусівчан і постійно зайнятий заступник новодінстровського міського голови Ігор Нажига, який вже встиг до цього розмістити провокаційні пости у соц. мережах, що не аби як розлютило сельчан, одна з місцевих жительок не стримувала свого обурення, коли читала писанину молодика і про громадські слухання і про батьківські збори:</p>
      <figure>
        <iframe src="https://www.youtube.com/embed/fu_W9xtfakI" width="695" height="391" data-service="Youtube" scrolling="no"/>
      </figure>
      <p>Вцілому більше трьох годин продуктивно і спокійно працювали місцеві жителі у Білоусівці, як підсумок, у ході голосування 112 сельчан висловили своє бажання приєднатися до об’єднаної громади з центром у Сокирянах, ще двоє утримались.</p>
      <related>
        <h4>Схожі записи</h4>
        <a href="https://pogliad.ua/news/bukovina/u-novoselickomu-rayoni-tri-sela-hochut-stvoriti-otg-367759"/>
        <a href="https://pogliad.ua/news/bukovina/zhiteli-lashkivki-ta-vitilivki-gotovi-obednatisya-v-kicmansku-gromadu-326816"/>
        <a href="https://pogliad.ua/news/bukovina/scho-novogo-u-nedoboyivskiy-ta-glibockiy-obednanih-gromadah-318008"/>
        <a href="https://pogliad.ua/news/bukovina/u-volokivskiy-ob-ednaniy-gromadi-znayut-yak-rozporyadzhatisya-groshima-317824"/>
      </related>
    </article>
  </body>
</html>