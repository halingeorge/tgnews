<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://firenze.repubblica.it/cronaca/2019/11/18/news/il_giallo_del_cadavere_trovato_in_una_roulotte_a_viareggio-241346920/"/>
    <meta property="og:site_name" content="Repubblica.it"/>
    <meta property="article:published_time" content="2019-11-18T16:46:00+00:00"/>
    <meta property="og:title" content="Il giallo del cadavere trovato in una roulotte a Viareggio"/>
    <meta property="og:description" content="Il corpo era in avanzato stato di decomposizione. A dare l'allarme i proprietari del terreno"/>
  </head>
  <body>
    <article>
      <h1>Il giallo del cadavere trovato in una roulotte a Viareggio</h1>
      <h2>Il corpo era in avanzato stato di decomposizione. A dare l'allarme i proprietari del terreno</h2>
      <address>
        <time datetime="2019-11-18T16:46:00+00:00">18 Nov 2019, 16:46</time>
      </address>
      <p>Un <b>cadavere</b>, in avanzato stato di decomposizione, è stato ritrovato la notte scorsa dentro una roulotte in un terreno a <b>Torre del Lago</b>, in provincia di Lucca, lungo la <b>strada statale Aurelia,</b> nei pressi di una concessionaria di auto.<br/><br/>A dare l'allarme sono stati i proprietari del terreno che erano andati sul luogo per controllare alcuni animali e che, attratti dal forte odore che proveniva dalla roulotte, hanno rinvenuto il corpo.<br/><br/>Sono in corso accertamenti da parte dei carabinieri di <b>Viareggio</b> per risalire all'identità del cadavere e alle cause della morte. Tra le ipotesi c'è quella che possa trattarsi di una donna scomparsa da qualche tempo.<br/> </p>
    </article>
  </body>
</html>