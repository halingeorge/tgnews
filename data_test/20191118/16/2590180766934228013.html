<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184250/%E0%A6%AC%E0%A6%BF%E0%A6%A6%E0%A7%87%E0%A6%B6%E0%A7%87-%E0%A6%A8%E0%A6%BE%E0%A6%B0%E0%A7%80%E0%A6%95%E0%A6%B0%E0%A7%8D%E0%A6%AE%E0%A7%80-%E0%A6%AA%E0%A6%BE%E0%A6%A0%E0%A6%BE%E0%A6%A8%E0%A7%8B-%E0%A6%AC%E0%A6%A8%E0%A7%8D%E0%A6%A7%E0%A7%87-%E0%A6%B9%E0%A6%BE%E0%A6%87%E0%A6%95%E0%A7%8B%E0%A6%B0%E0%A7%8D%E0%A6%9F%E0%A7%87-%E0%A6%B0%E0%A6%BF%E0%A6%9F"/>
    <meta property="og:site_name" content="somoynews.tv"/>
    <meta property="article:published_time" content="2019-11-18T16:27:00+00:00"/>
    <meta property="og:title" content="বিদেশে নারীকর্মী পাঠানো বন্ধে হাইকোর্টে রিট"/>
    <meta property="og:description" content="আইনি সুরক্ষার বিষয়টি নিশ্চিত না করে বিদেশে নারীকর্মী পাঠানো বন্ধের নির্দে"/>
  </head>
  <body>
    <article>
      <h1>বিদেশে নারীকর্মী পাঠানো বন্ধে হাইকোর্টে রিট</h1>
      <address><time datetime="2019-11-18T16:27:00+00:00">18 Nov 2019, 16:27</time> by <a rel="author">সময় সংবাদ</a></address>
      <p><b>আইনি সুরক্ষার বিষয়টি নিশ্চিত না করে বিদেশে নারীকর্মী পাঠানো বন্ধের নির্দেশনা চেয়ে হাইকোর্টে রিট দায়ের করা হয়েছে। গত ১২ নভেম্বর কক্সবাজারের বাসিন্দা রাজিয়া খাতুন বাদী হয়ে এ রিট দায়ের করেন। </b><br/><br/>সোমবার (১৮ নভেম্বর) রিট দায়েরের বিষয়টি সাংবাদিকদের নিশ্চিত করেছেন আইনজীবী জামান আক্তার বুলবুল।<br/><br/>জামান আক্তার বুলবুল জানান, রিট আবেদনটির ওপর আগামীকাল মঙ্গলবার (১৯ নভেম্বর) বিচারপতি এফ আর এম নাজমুল আহাসান ও বিচারপতি কে এম কামরুল কাদেরের সমন্বয়ে গঠিত হাইকোর্ট বেঞ্চে শুনানি হতে পারে।<br/><br/>আইন মন্ত্রণালয় সচিব, স্বরাষ্ট্র মন্ত্রণালয় সচিব, প্রবাসী কল্যাণ মন্ত্রণালয় সচিব, আইজিপি, চট্টগ্রামের নারী ও শিশু নির্যাতন দমন ট্রাইব্যুনালের বিচারক ও চট্টগ্রামের ডেপুটি কমিশনারকে এ রিটে বিবাদী করা হয়েছে।<br/><br/>রিট আবেদনে বলা হয়েছে, সরকার মানবপাচার রোধে আইন করেছে। কিন্তু সে আইনের প্রয়োগের অভাবে নারীরা তাদের মানবাধিকার ও আইনি অধিকার প্রতিষ্ঠা করতে পারছেন না। প্রতিদিন বিদেশ থেকে অসংখ্য নারীকর্মী দেশে ফিরে আসছেন। </p>
    </article>
  </body>
</html>