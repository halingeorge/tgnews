<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152472-u-gromadi-na-volyni-vidkryly-novyj-cnap-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T16:02:00+00:00"/>
    <meta property="og:title" content="У громаді на Волині відкрили новий ЦНАП. ФОТО"/>
    <meta property="og:description" content="Перший на Волині ЦНАП, створений за підтримки Програми «U-LEAD з Європою», розпочав роботу у новозбудованій будівлі Вишнівської ОТГ."/>
  </head>
  <body>
    <article>
      <h1>У громаді на Волині відкрили новий ЦНАП. ФОТО</h1>
      <address>
        <time datetime="2019-11-18T16:02:00+00:00">18 Nov 2019, 16:02</time>
      </address>
      <p>18 листопада у Вишнівська об'єднана територіальна громада Волинської області розпочав роботу новий Центр надання адміністративних послуг та два віддалені робочі місця адміністраторів ЦНАП, створені за підтримки Програми «U-LEAD з Європою». <br/><br/>Перший ЦНАП, створений за підтримки Програми у Волинській області, надаватиме мешканцям 18 населених пунктів громади 114 адміністративних послуг найнеобхідніших для ОТГ, включно з реєстрацією актів цивільного стану, місця проживання, земельними питаннями, послугами соціального захисту тощо, - повідомляє <br/><a href="https://www.facebook.com/lgdc.volyn/posts/1418468798313725?__xts__[0]=68.ARDVRz6nKoUbxDKMHU_dnrqK3eo7qC-dnknTGFTUj6kN6hAhW2gCBQmgBDfH0380f4VTSpvluk6nM8A41TEomZEOrSYUftSN9VY8su5uZTnSntXGoz3wsU9sLAOax7rYWplfcBCp_pEndSxeMAMyfeaKr1EsRAmj2Il_0n53tIXQPEwIZuddiBwX3WhjqLmr0meDIlu-1FhFwfcFRQWFxXn84qNF_PBWBaUUpvPG5tItpb8IhWAuw-1dzerbc-5vEuazIOce3Rc1zUe9R3RJ_ls76z2mDPfKGfEpxx8YsxOxgIL1oZxIeJxatuW7upr0IeBCEpbU1iLksE_24tAGGt3sCA&amp;__tn__=-R">"Волинський Центр розвитку місцевого самоврядування"</a>.<br/><br/>Зазначають, ЦНАП розміщується на першому поверсі новозбудованої адміністративної будівлі, для створення якої Вишнівська громада виділила понад 9 мільйонів гривень з місцевого бюджету. Новий ЦНАП є доступним для людей з інвалідністю та обладнано дитячим куточком. Дизайн-проект для нового приміщення Центру розроблений експертами Програми «U-LEAD з Європою». Програма також облаштувала меблями та технікою шість робочих місць у Центрі.<br/><br/>«Якісні та комфортні послуги доступні для всіх – це великий крок на шляху до сервісної держави і належного урядування, і ми дуже раді, що спільно з Вишнівською громадою зробили цей крок і тепер мешканці отримуватимуть сучасні послуги у новому ЦНАП та на віддалених робочих місцях. Перший в Волинській області ЦНАП, створений за підтримки Програми, це велика відповідальність, адже всі сусідні ОТГ будуть звертатися за порадою та досвідом. І ми впевнені, Вишнівська ОТГ впорається з цією задачею на відмінно і стане прикладом для наслідування», - зауважив <b>Роман Матвійчук</b>, регіональний координатор Програми «U-LEAD з Європою».<br/><br/>У рамках Програми, громада також стала учасником апробації рекомендацій ґендерного посібника «U-LEAD з Європою», під час якої експерти спільно зі співробітниками ЦНАП обрали найбільш корисні та цікаві рекомендації для їхнього ЦНАП та випробували їх на практиці. Також всі співробітники Центру пройшли навчання за 5-модульною системою щодо особливостей надання певних груп адміністративних послуг, роботи з клієнтами, ділової етики та інших важливих тем, з якими щодня стикається персонал належного ЦНАП.<br/><br/><b>Віктор Сущик</b>, голова Вишнівської ОТГ, висловив подяку міжнародним партнерам та заявив: «Наша громада отримала чудову можливість створити новий сучасний ЦНАП, в якому кожен зможе отримати якісні в комфортних умовах. Завдяки новому Центру та двом віддаленим робочим місцям, послуги стануть доступнішими та ближчими до мешканців. Це результат спільних зусиль нашої громади та експертів Програми ULEAD з Європою: створення ЦНАП. Попереду у нас ще багато роботи, нових проєктів і якісних змін для благополуччя всієї Вишнівської ОТГ».<br/><br/>Підтримка Програми продовжується і найближчим часом ЦНАП отримає доступ до сучасного програмного комплексу для автоматизації роботи – «Вулик», розробленого проєктом EGOV4UKRAINE в рамках «U-LEAD з Європою». Всі співробітники пройдуть навчання з роботи з «Вуликом».<br/><br/>До кінця року у Волинській області запрацюють ще сім Центрів надання адміністративних послуг за підтримки Програми «U-LEAD з Європою».<br/><br/><b>Довідково: </b><br/><br/><i>«U-LEAD з Європою» є міжнародною програмою, яка фінансується Європейським Союзом та його країнами-членами Данією, Естонією, Німеччиною, Польщею та Швецією.</i></p>
      <figure>
        <img src="http://www.volynpost.com/img/modules/news/8/fb/8ca2f191239d4bae5f408e8261dc9fb8/cb-2309apl1.jpg"/>
      </figure>
      <figure>
        <img src="http://www.volynpost.com/img/modules/news/8/fb/8ca2f191239d4bae5f408e8261dc9fb8/cb-7442791214184647183141335033612211038191616o.jpg"/>
      </figure>
      <figure>
        <img src="http://www.volynpost.com/img/modules/news/8/fb/8ca2f191239d4bae5f408e8261dc9fb8/cb-7469252914184672816472102789176479559188480o.jpg"/>
      </figure>
      <figure>
        <img src="http://www.volynpost.com/img/modules/news/8/fb/8ca2f191239d4bae5f408e8261dc9fb8/cb-7478333214184646649808056533650142124310528o.jpg"/>
      </figure>
      <figure>
        <img src="http://www.volynpost.com/img/modules/news/6/9e/e62273f3e115ee62eee7b28ef24419e6/cb-7527927014184645783141472811381868501401600o.jpg"/>
      </figure>
      <figure>
        <img src="http://www.volynpost.com/img/modules/news/6/9e/e62273f3e115ee62eee7b28ef24419e6/cb-7555033014184676249805096201507079740456960o.jpg"/>
      </figure>
      <figure>
        <img src="http://www.volynpost.com/img/modules/news/6/9e/e62273f3e115ee62eee7b28ef24419e6/cb-7558818814184650283141025127539881626566656o.jpg"/>
      </figure>
      <figure>
        <img src="http://www.volynpost.com/img/modules/news/6/9e/e62273f3e115ee62eee7b28ef24419e6/cb-7564355214184644283141626818231814709051392o.jpg"/>
      </figure>
      <figure>
        <img src="http://www.volynpost.com/img/modules/news/6/9e/e62273f3e115ee62eee7b28ef24419e6/cb-7618465314184644383141615034107248968728576o.jpg"/>
      </figure>
      <figure>
        <img src="http://www.volynpost.com/img/modules/news/6/9e/e62273f3e115ee62eee7b28ef24419e6/cb-7661215314184656883140363277804059737718784o.jpg"/>
      </figure>
      <figure>
        <img src="http://www.volynpost.com/img/modules/news/7/fe/4ce224785eebf399609e973a67307fe7/cb-7665078114184644016474988737154749373087744o.jpg"/>
      </figure>
      <figure>
        <img src="http://www.volynpost.com/img/modules/news/7/fe/4ce224785eebf399609e973a67307fe7/cb-7669331014184674683138582570198392311382016o.jpg"/>
      </figure>
      <figure>
        <img src="http://www.volynpost.com/img/modules/news/7/fe/4ce224785eebf399609e973a67307fe7/cb-7820831614184675583138492896300982625370112o.jpg"/>
      </figure>
    </article>
  </body>
</html>