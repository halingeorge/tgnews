<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3324476"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-18T16:07:00+00:00"/>
    <meta property="og:title" content="חשד לנקמה: בני משפחה של סוכן משטרתי הותקפו באלימות בנתיבות"/>
    <meta property="og:description" content="כמה צעירים, חלקם מוכרים למשטרה, פרצו לבית המשפחה וגרמו לנזק. כוח משטרה שהוזעק למקום עצר שבעה מהם, אך בשלב זה הם לא משתפים..."/>
  </head>
  <body>
    <article>
      <h1>חשד לנקמה: בני משפחה של סוכן משטרתי הותקפו באלימות בנתיבות</h1>
      <address><time datetime="2019-11-18T16:07:00+00:00">18 Nov 2019, 16:07</time> by <a rel="author">יניר יגנה</a></address>
      <figure>
        <img src="https://img.wcdn.co.il/f_auto,w_700,t_18/2/0/5/6/2056534-46.jpg"/>
        <figcaption>הסוכן המשטרתי גויס על ידי המשטרה כדי להפליל סוחרי סמים (צילום: אדריאן הרבשטיין)</figcaption>
      </figure>
      <p>כמה בני משפחה של סוכן משטרתי הותקפו בביתם בנתיבות, לפי החשד על ידי צעירים שחיפשו לנקום בסוכן. האירוע התרחש בלילה שבין שישי לשבת, והצעירים, שחלקם מוכר למשטרה, פרצו לבית, גרמו נזק ושבעה מהם נעצרו על ידי שוטרים שהוזעקו למקום. הם לא משתפים פעולה עם המשטרה בשלב זה. כמה מבני המשפחה סובלים מחבלות.</p>
      <p>הסוכן המשטרתי גויס על ידי המשטרה כדי להפליל סוחרי סמים בעיר ובאזור כולו. בעקבות פעולותיו, נעצרו מספר-רב של חשודים לפני כשנתיים ונגד חלקם הוגש כתב אישום. בין העצורים בחשד לתקיפה היו גם כאלה שהסוכן הפליל בעבר, ולכן החשד הוא שמדובר בניסיון נקמה על פעולותיו של הסוכן. אחד מהעצורים התחבא מתחת למכונית בניסיון להסתתר מהשוטרים, אך הכלב שלו הסגיר אותו בזמן שרץ לעברו.</p>
      <p>לדברי גורמים המעורים בתיק, "החשד הוא כמובן רצון של נקמה בסוכן דרך בני משפחתו. נבדקים עוד כיווני חקירה אבל זה העיקרי שבהם". הסוכן המשטרתי הביא בזמנו להפללתם של עשרות חשודים בעבירות של סחר בסמים.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3324322">הוציא את הבנות מהדירה ודקר: מקסים טל הואשם ברצח אשתו מריה בקריות </a>
        <a href="https://news.walla.co.il/item/3324395"> קריסת העץ בעמק חפר: "שמעתי אותו נופל וראיתי ילדה בין העלים" </a>
        <a href="https://news.walla.co.il/item/3324415"> הכי הרבה ילדים בבית שמש, הכי פחות בתל אביב - וכמה נולדים בשנה? </a>
        <a href="https://tld.walla.co.il/item/3249034?lm_supplier=16893&amp;lm_bc=18500"> פתרון לכאבים בברכיים והגב - או שכספכם יוחזר תוכן מקודם</a>
      </p>
    </article>
  </body>
</html>