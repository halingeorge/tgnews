<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378105/ekrem-imamogluna-acikca-soruldu-cumhurbaskani-adayi-olacak-misiniz"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T16:50:00+00:00"/>
    <meta property="og:title" content="Ekrem İmamoğlu'na açıkça soruldu: Cumhurbaşkanı adayı olacak mısınız?"/>
    <meta property="og:description" content="İstanbul Belediye Başkanı Ekrem İmamoğlu'nun Cumhurbaşkanı adayı olup olmayacağı konuşulurken İmamoğlu tartışmalara ilişkin açıklamada bulundu."/>
  </head>
  <body>
    <article>
      <h1>Ekrem İmamoğlu'na açıkça soruldu: Cumhurbaşkanı adayı olacak mısınız?</h1>
      <h2>İstanbul Belediye Başkanı Ekrem İmamoğlu'nun Cumhurbaşkanı adayı olup olmayacağı konuşulurken İmamoğlu tartışmalara ilişkin açıklamada bulundu.</h2>
      <address>
        <time datetime="2019-11-18T16:50:00+00:00">18 Nov 2019, 16:50</time>
      </address>
      <p>Cumhurbaşkanı adaylığıyla ilgili İmamoğlu, "Belli bir konum içindeyken, farklı bir makama oynamak, stratejik hatadır" dedi.</p>
      <p>İBB Başkanı Ekrem İmamoğlu,  Ayşe Arman'ın sorularını cevapladı. Ayşe Arman'ın "Cumhurbaşkanı adayı olacak mısınız" soruna ise İmamoğlu, "Belli bir konum içindeyken, farklı bir makama oynamak, stratejik hatadır" şeklinde cevap verdi.</p>
      <p>Hürriyet gazetesinden bir süre önce ayrılan ve artık kişisel web sitesinde röportajlarını yayımlayacağını duyuran Ayşe Arman, ilk röportajını İmamoğlu ile gerçekleştirmişti. Röportajın ikinci bölümünü yayınlandı. </p>
      <p>
        <b>Röportajdan dikkat çeken başlıklar şu şekilde;</b>
      </p>
      <p>Sizin için, Cumhurbaşkanlığına oynuyor, o yüzden İstanbul Belediye Başkanlığı çok da fazla şey ettiği bir konum değil!" diyorlar. Haksızlar mı?</p>
      <p>Haksızlar tabii! Ayrıca bu, mümkün mü? İstanbul, beni titretiyor, İstanbul Büyükşehir Belediye Başkanı olmak muazzam bir duygu. Hem sorumluluğu, hem ağırlığı var. Ben, o hisle yaşıyorum. Mevcut görevimi keyifle sürdürüyorum.</p>
      <h3>Peki Cumhurbaşkanlığı adaylığına oynamak…</h3>
      <p>Belli bir konum içindeyken, farklı bir makama oynamak, o makam için kendinize bir yol haritası oluşturmak, toplumsal görev üstlenenler için stratejik hata. Beni insanlar Büyükşehir Belediye Başkanlığı'na uygun gördüler. Organik bir şekilde seçildim ve kabul gördüm. O yüzden şu an için için tek idealim, işimi yapmak. Ben dedim ki, "İstanbul'un gelmiş geçmiş, en demokrat Belediye Başkanı olmak istiyorum." Şimdi ise diyorum ki ,"Dünyanın gelmiş geçmiş en demokrat Belediye Başkanı olmak istiyorum!" Anlayacağınız tek konsantrasyonum bu. Onun dışında, şunu söyleyebilirim: Yarını, bilse bile, Allah bilir. Başka ne diyeyim?</p>
    </article>
  </body>
</html>