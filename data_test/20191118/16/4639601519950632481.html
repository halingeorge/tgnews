<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/sports/giankovits-to-mono-pou-me-noiazei-einai-i-niki/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T16:50:52+00:00"/>
    <meta property="og:title" content="Γιάνκοβιτς: «Το μόνο που με νοιάζει είναι η νίκη»"/>
    <meta property="og:description" content="Ο Βλαδίμηρος Γιάνκοβιτς μίλησε για τους στόχους του με την ΑΕΚ και το αυριανό ματς με την Ράστα Βέχτα (19/11, 19:00)."/>
  </head>
  <body>
    <article>
      <h1>Γιάνκοβιτς: «Το μόνο που με νοιάζει είναι η νίκη»</h1>
      <h2>Ο Βλαδίμηρος Γιάνκοβιτς μίλησε για τους στόχους του με την ΑΕΚ και το αυριανό ματς με την Ράστα Βέχτα (19/11, 19:00).</h2>
      <address><time datetime="2019-11-18T16:50:52+00:00">18 Nov 2019, 16:50</time> by <a rel="author">ΤοΒΗΜΑ Team</a></address>
      <p>Ο Βλαδίμηρος Γιάνκοβιτς μίλησε στην media day της ΑΕΚ για τον αγώνα με την Ράστα Βέχτα και εμφανίστηκε έτοιμος να βοηθήσει την ομάδα ενώ τόνισε πως το μόνο που τον ενδιαφέρει είναι η νίκη σε κάθε ματς.</p>
      <p>Αναλυτικά:</p>
      <p>
        <a href="https://www.in.gr/2019/11/18/economy/oikonomikes-eidiseis/eurobank-poulise-180-epaggelmatika-akinita/">Η Eurobank πούλησε 180 επαγγελματικά ακίνητα</a>
      </p>
      <p>«Νιώθω πολύ καλά. Πιστεύω ότι μπορώ να βοηθήσω σε πολλούς τομείς, αυτό θέλω. Η ουσία είναι να κερδίζει η ομάδα, να έχει καλή εικόνα. Θέλω να βοηθήσω όπου μπορώ, αλλά το βασικό είναι να κερδίζει η ομάδα, πρέπει να είμαστε συγκεντρωμένοι αμυντικά και επιθετικά».</p>
      <p>Για την μεταγραφή του στην ΑΕΚ:</p>
      <p>«Η ΑΕΚ είναι μία μεγάλη ομάδα. Είναι σε ένα σημαντικό σημείο της σεζόν. Αν μπουν οι βάσεις στην Ελλάδα και στην Ευρώπη θα βγουν και οι στόχοι της σεζόν.</p>
      <p>Θέλουμε πολύ και το κύπελλο.Η ομάδα είναι πολύ καλή, όπως και οι παίκτες. Όσο περνάει ο καιρός, θα δέσουμε και τα αποτελέσματα θα έρθουν μόνα τους».</p>
      <p>Για τους στόχους του με την ομάδα:</p>
      <p>«Στόχος μου είναι να δείχνω σε κάθε αγώνα τις δυνατότητές μου. Εγώ θέλω να παίζω μπάσκετ και να κερδίζει η ομάδα. Με ενδιαφέρει κάθε εβδομάδα να κερδίζει η ομάδα.</p>
      <p>Όταν κερδίζει η ομάδα, αυτό κάνει καλό σε όλους τους παίκτες. Το φάρμακο είναι η νίκη. Αυτό είναι το μοναδικό που με νοιάζει».</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>