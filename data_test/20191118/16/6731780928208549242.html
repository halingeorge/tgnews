<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/18/weekend-dellimmacolata-2019-low-cost-agriturismo/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-18T16:22:22+00:00"/>
    <meta property="og:title" content="Weekend dell’Immacolata 2019 low cost: le offerte in agriturismo"/>
    <meta property="og:description" content="Le occasioni da prendere subito per l'8 dicembre"/>
  </head>
  <body>
    <article>
      <h1>Weekend dell’Immacolata 2019 low cost: le offerte in agriturismo</h1>
      <address><time datetime="2019-11-18T16:22:22+00:00">18 Nov 2019, 16:22</time> by <a rel="author">Valeria Bellagamba</a></address>
      <figure>
        <img src="https://www.viagginews.com/wp-content/uploads/2019/11/agriturismo-id182455973.jpg"/>
        <figcaption>Agriturismo (iStock)</figcaption>
      </figure>
      <p>
        <b>Weekend dell’Immacolata 2019 low cost: le offerte in agriturismo da non perdere.</b>
      </p>
      <p>Ci stiamo avvicinando al <b>weekend dell’Immacolata</b>, la festa che precede il Natale, anticipando il tradizionale appuntamento festivo e la sua tipica atmosfera. Quest’anno l’8 dicembre sarà domenica, dunque niente ponte, ma un finesettimana che i più fortunati potranno allungare prendendo un giorno di festa aggiuntivo.</p>
      <p>In ogni caso una buona occasione per organizzare un <b>viaggio breve</b>, dalla visita a una <b>città d’arte</b> a quella alle città e paesi dei <b>mercatini natalizi</b>. Le opportunità non mancano, anche con imperdibili offerte low cost. Chi desidera un weekend di fuga dalla città e immersione nella natura può scegliere un soggiorno in <b>agriturismo</b>, magari vicino a un centro storico dove si organizzano mercatini di Natale. Di seguito vi proponiamo le migliori offerte per il <b>weekend dell’Immacolata 2019 low cost in agriturismo</b>.</p>
      <p><b>Leggi anche –&gt;</b> <a href="https://www.viagginews.com/2019/11/11/weekend-immacolata-2019-offerte-bb/"><b>Weekend dell’Immacolata 2019: le offerte dai B&amp;B, dove andare</b></a></p>
      <h3>Weekend dell’Immacolata 2019 low cost: in agriturismo</h3>
      <p>La <b>festa dell’Immacolata</b> precede e in un certo senso anticipa il Natale. Per molti è la giornata dedicata ad addobbare casa, con albero e presepe, per altri è l’inizio dello shopping natalizio, a caccia di regali e leccornie delle feste. C’è chi ne approfitta per un viaggio, una breve vacanza di fuga prima del <i>tour de force</i> di cene prenatalizie del lavoro, della palestra, delle associazioni di volontariato, prima della corsa ai regali e poi pranzi, cene e cenoni in famiglia. Concedetevi un weekend tutto per voi. Quest’anno niente ponte dell’8 dicembre ma <b>un finesettimana per partire</b>.</p>
      <p>Se amate la <b>natura</b> e desiderate staccare da tutto e da tutti, l’<b>agriturismo</b> è la scelta che fa per voi Per un’immersione nella campagna di tardo autunno, tra relax, buona cucina e atmosfere ovattate. La soluzione migliore, poi, è scegliere l’agriturismo vicino a una cittadina d’arte o a un borgo storico, per la visita ai capolavori artistici della zona, e ai centro storici che allestiscono <b>mercatini di Natale</b>.</p>
      <p>Di seguito vi riportiamo le migliori offerte dagli <b>agriturismi italiani</b> per il <b>weekend dell’Immacolata 2019 low cost</b>. Ecco dove andare.</p>
      <p><b>Agriturismo La Landuccia</b> (Toscana)<br/>Località La Landuccia , Libbiano 56045 <b>Pomarance (Pisa)</b><br/>L’agriturismo si trova nel comune di Pomarance, nel cuore di un antico podere toscano, suggestivo e pittoresco paesaggio agricolo nella campagna di Libbiano, antico possedimento di Volterra. Il luogo è silenzioso e gli alloggi confortevoli, tutti realizzati nel rispetto della natura. Punto di partenza ideale alla scoperta della Toscana.<br/>Soggiorno in struttura intera o appartamento<br/>Posizione: Collina<br/>Trattamento offerto: solo pernottamento<br/>Prezzo: 60 euro a notte per 2 ospiti</p>
      <p><b>Agriturismo La Noce di Francesca</b> (Toscana)<br/>Località La Noce, 22, Caiano 50060 <b>Londa (Firenze)</b><br/>Fra le colline a nord est di Firenze, al centro di tre vallate — la Val di Sieve, con oliveti e i vigneti del Chianti Rufina; il Mugello, col suo lago di Bilancino; il Casentino, puntellato di antiche torri e castelli e costellato da cittadine ancora poco battute dal turismo di massa — l’agriturismo dispone di piscina e 3 appartamenti. La vicinanza a siti di interesse artistico, alle cantine del Chianti Rufina, ai due principali outlet del centro Italia, alla trial area di Rincine col più bel percorso downhill della regione, ai parchi avventura e al parco nazionale del Casentino e a Firenze, permetteranno di trascorrere una vacanza con tante attività da fare.<br/>Soggiorno in struttura intera o appartamento<br/>Posizione: Collina<br/>Trattamento offerto: solo pernottamento, mezza pensione, pernottamento e colazione<br/>Prezzo: 65 euro a notte per 2 ospiti</p>
      <p><b>Agriturismo Il Fiordaliso</b> (Piemonte)<br/>Via De Pianca, 24, 14030 Azzano d’<b>Asti (Asti)</b><br/>L’agriturismo si trova a 5 km dall’uscita autostradale e da Asti, in aperta campagna, circondato dal verde di boschi e colline, in una zona silenziosa lontano da strade, dove si sentono solo i suoni della natura. In una posizione perfetta fra Langhe e Monferrato, nel cuore del Piemonte, offre camere accoglienti e cucina tipica di qualità.<br/>Soggiorno in camera<br/>Posizione: Collina<br/>Trattamento offerto: pernottamento e colazione<br/>Prezzo: 70 euro a notte per 2 ospiti</p>
      <p><b>Agriturismo Le Mandrie di San Paolo</b> (Umbria)<br/>Via Fonte L’Abate – Assisi, Assisi 06081 <b>Assisi (Perugia)</b><br/>L’azienda agraria è situata sul colle di Assisi, visibile dalle finestre degli alloggi, in posizione panoramica. Il casale si affaccia su un mare di olivi ed ha alle spalle centinaia di ettari di macchia mediterranea del Parco Naturale del Monte Subasio. Il casale del 1200 ristrutturato ed arredato con la massima cura, si trova all’interno di un’oasi naturale (animali in libertà quali daini, scoiattoli, volpi, capre, asini) e in un punto privilegiato per immergersi nell’arte e nella storia delle città umbre e toscane. La struttura offre inoltre la possibilità di ospitare convegni e cerimonie.<br/>Soggiorno in appartamento o in camera<br/>Posizione: Collina<br/>Trattamento offerto: mezza pensione, pernottamento e colazione<br/>Prezzo: 75 euro a notte per 2 ospiti</p>
      <p><b>Agriturismo Terra dei falchi</b> (Abruzzo)<br/>Contrada Colle della morte snc, Villa San Romualdo 64035 <b>Castilenti (Teramo)</b><br/>L’azienda si trova nel territorio di Castilenti, a poca distanza da Teramo, immersa in una natura meravigliosa: è uno storico casolare completamente recuperato nella quiete della campagna. Si produce un ottimo olio di oliva Dop di qualità superiore, ottenuto con spremitura a freddo, vini Montepulciano d’Abruzzo Doc e Trebbiano d’Abruzzo Doc e marmellate fatte in casa; si vendono prodotti tipici del territorio abruzzese.<br/>Soggiorno in appartamento o in camera<br/>Posizione: Collina<br/>Trattamento offerto: solo pernottamento, pernottamento e colazione<br/>Prezzo: 75 euro a notte per 2 ospiti</p>
      <p><b>Agriturismo Villa Dama</b> (Umbria)<br/>Loc. Torre dell’Olmo n.10, 06024 <b>Gubbio (Perugia)</b><br/>L’agriturismo si trova a pochi chilometri da Gubbio, su una collina di 680 m fra campi coltivati, boschi e sentieri naturali. E’ nato da una vecchia dimora contadina sapientemente ristrutturata, al centro di un’azienda agraria biologica di 150 ettari, ai piedi della catena dell’appennino umbro, nel cuore di Torre dell’Olmo.<br/>Soggiorno in struttura intera, appartamento o camera<br/>Posizione: Collina<br/>Trattamento offerto: solo pernottamento, mezza pensione, pernottamento e colazione<br/>Prezzo: 85 euro a notte per 2 ospiti</p>
      <p><b>Agriturismo Le Ceregne Bio</b> (Toscana)<br/>Loc. Le Ceregne, 76, 52036 <b>Pieve Santo Stefano (Arezzo)</b><br/>Nel verde della Valtiberina toscana, l’agriturismo gode di una splendida vista sul lago di Montedoglio e la fattoria biologica, a conduzione familiare, produce vino, olio extravergine di oliva, verdure, frutta, marmellate, uova e alleva animali da cortile.<br/>Soggiorno in appartamento o in camera<br/>Posizione: Collina, Lago<br/>Trattamento offerto: solo pernottamento, mezza pensione, pernottamento e colazione<br/>Prezzo: 85 euro a notte per 2 ospiti</p>
      <p>La località dista circa un’ora di auto da <b>Arezzo</b>, dove viene organizzata ogni anno la <a href="https://www.viagginews.com/2019/09/22/arezzo-citta-natale-2019-eventi-mercatini/"><b>Città del Natale</b></a> con mercatini ed eventi imperdibili.</p>
      <p><b>Agriturismo Il Ciliegio</b> (Piemonte)<br/>Via Meruzzano, 22 -, Treiso 12050 <b>Treiso (Cuneo)</b><br/>Parte di un piccolo borgo circondato da vigneti e noccioleti, immerso nel cuore delle Langhe, patrimonio dell’UNESCO, l’agriturismo mette a disposizione dei suoi ospiti in una casa rurale tre camere con servizi privati e quattro appartamenti completamente arredati. L’azienda agricola produce i vini DOCG e DOC tipici della zona, che potrete degustare durante il soggiorno e acquistarli direttamente dal produttore, è libera la visita all’azienda e alla cantina.<br/>Soggiorno in appartamento o in camera<br/>Posizione: Collina<br/>Trattamento offerto: solo pernottamento, pernottamento e colazione<br/>Prezzo: 90 euro a notte per 2 ospiti</p>
      <p><b>Agriturismo La Fonte di San Girio tra mare e collina</b> (Marche)<br/>Potenza Picena (Macerata)<br/>L’agriturismo la Fonte di San Girio è un casolare di campagna del XI secolo. Sorge accanto all’omonima fonte ed è un luogo pieno di storia, interamente ristrutturato nel rispetto della struttura originale. Pur essendo in piena campagna, l’azienda dista solo 3 km dal mare. La struttura offre 4 appartamenti composti da cucina privata, bagno, camera da letto e divano letto matrimoniale, per un totale massimo di 4-5 persone. Vi sono inoltre una sala centrale per la colazione e ampi spazi verdi per godersi momenti di totale relax immersi nella natura. L’azienda mette a disposizione anche mountain-bike (da noleggiare), per muoversi n autonomia tra le campagne della zona fino ad arrivare alla costa.<br/>Soggiorno in camera<br/>Prezzo: 110 euro a notte per 2 ospiti</p>
      <p><b>Agriturismo Casale delle Campitelle</b> (Abruzzo)<br/>Località Campitelle, Villetta Barrea 67030 <b>Villetta Barrea (L’Aquila)</b><br/>A 1.100 metri d’altitudine, in località Villetta Barrea, l’azienda agrituristica è il luogo ideale per una vacanza in tutta libertà a stretto contatto con la natura incontaminata del Parco Nazionale d’Abruzzo. Si seguiranno le tracce di cervi e lupi in un ambiente totalmente isolato che garantisce pace e recupero psico-fisico.<br/>Soggiorno in camera<br/>Posizione: Montagna<br/>Trattamento offerto: mezza pensione, pernottamento e colazione<br/>Prezzo: 110 euro a notte per 2 ospiti.</p>
      <h4>Altre idee di viaggio per l’Imamcolata 2019</h4>
      <ul>
        <li>
          <a href="https://www.viagginews.com/2019/11/16/mercatini-natale-low-cost-2019-dove-andare/">
            <b>I mercatini di Natale low cost 2019: dove andare, le mete belle ed economiche</b>
          </a>
        </li>
        <li>
          <a href="https://www.viagginews.com/2019/11/12/mercatini-natale-europa-2019-dove-andare/">
            <b>Mercatini di Natale in Europa 2019: i più belli da visitare</b>
          </a>
        </li>
        <li>
          <a href="https://www.viagginews.com/2019/11/06/mercatini-natale-italia-2019-date-apertura/">
            <b>Mercatini di Natale in Italia 2019: luoghi e date di apertura</b>
          </a>
        </li>
      </ul>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/16/mercatini-natale-low-cost-2019-dove-andare/"/>
        <a href="https://www.viagginews.com/2019/11/16/codice-sconto-italo-novembre-2019/"/>
        <a href="https://www.viagginews.com/2019/11/13/voli-low-cost-stati-uniti-nuove-rotte-italia-norwegian/"/>
      </related>
    </article>
  </body>
</html>