<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/sports/i-giounaitent-xeirotereyei-ta-xrei-ayksanontai/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T16:19:03+00:00"/>
    <meta property="og:title" content="Η Γιουνάιτεντ χειροτερεύει, τα χρέη αυξάνονται"/>
    <meta property="og:description" content="Επί των ημερών της οικογένειας Γκλέιζερ, η Μάντσεστερ Γιουνάιτεντ έχει υποχωρήσει τόσο σε αγωνιστικό, όσο και σε οικονομικό επίπεδο."/>
  </head>
  <body>
    <article>
      <h6 class="kicker">Επί ιδιοκτησίας Γκλέιζερ</h6>
      <h1>Η Γιουνάιτεντ χειροτερεύει, τα χρέη αυξάνονται</h1>
      <h2>Επί των ημερών της οικογένειας Γκλέιζερ, η Μάντσεστερ Γιουνάιτεντ έχει υποχωρήσει τόσο σε αγωνιστικό, όσο και σε οικονομικό επίπεδο.</h2>
      <address><time datetime="2019-11-18T16:19:03+00:00">18 Nov 2019, 16:19</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Κάποτε, η Μάντσεστερ Γιουνάιτεντ έσπαγε το ένα ρεκόρ μετά το άλλο, όχι μόνο στα γήπεδα της Premier League, αλλά και στα χρηματοοικονομικά στοιχεία.</p>
      <p>Μόνο που εκείνη η εποχή φαντάζει μακρινή. Πλέον, η Γιουνάιτεντ παλεύει για να πάρει μέρος στο Europa League, έχει απολέσει την αίγλη της και περιορίζεται σε μεμονωμένες νίκες, που θυμίζουν το ένδοξο παρελθόν της.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <p>Η κάθετη πτώση της Μάντσεστερ Γιουνάιτεντ στο αγωνιστικό σκέλος, έχει επίπτωση στα οικονομικά της. Μία αρνητική τροχιά που την επιτείνει η κακή διαχείριση της διοίκηση επί ιδιοκτησίας της οικογένειας Γκλέιζερ.</p>
      <p>Οι Αμερικανοί μεγαλομέτοχοι των «κόκκινων διαβόλων» έχουν επιτρέψει υπερβάσεις στο μπάτζετ για μεταγραφές που αποδείχτηκαν… φούσκες!</p>
      <p>Σύμφωνα με πληροφορίες που διέρρευσαν στον αγγλικό Τύπο, τα χρέη της Γιουνάιτεντ έχουν αυξηθεί κατά 137 εκατομμύρια λίρες.</p>
      <p>Από τα 242,2 εκατομμύρια λίρες την προηγούμενη σεζόν, φέτος υπολογίζεται ότι θα ανέρθουν στα 384,5 εκατομμύρια λίρες. Δηλαδή, μία αύξηση της τάξης του 55,5%.</p>
      <p>Απολύτως φυσιολογικά, η κριτική των οπαδών στην οικογένεια Γκλέιζερ μεγαλώνει μέρα με τη μέρα… Ειδικά όταν μαθεύεται ότι η ομάδα εκτός από τα άσχημα αποτελέσματα, «φορτώνεται» και με χρέη.</p>
      <p>
        <a href="https://www.tanea.gr/2019/11/17/greece/epeteios-polytexneiou-oi-sygklonistikes-martyries-ton-protagoniston-sto-one-channel/">Eπέτειος Πολυτεχνείου – Οι συγκλονιστικές μαρτυρίες των πρωταγωνιστών στο One Channel</a>
      </p>
    </article>
  </body>
</html>