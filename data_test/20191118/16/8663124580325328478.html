<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/slovachchyna-azerbajdzhan-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-18T16:51:00+00:00"/>
    <meta property="og:title" content="Словаччина – Азербайджан. Прогноз і ставка Вадима Скічка"/>
    <meta property="og:description" content="Словаччина точно не може записати собі до активу цей відбірковий турнір. Нестабільна гра команди Павела Гапала призвела до того, що словаки лише у випадку збігу двох результатів можуть розраховувати на те аби потрапити на Євро. Зрештою, у Словаччини ще буде шанс пролізти на континентальну першість через Лігу Націй. Постійний прогнозист «Рейтингу Букмекерів» і коментатор MEGOGO Вадим Скічко передбачає, що «Соколи» докладуть усіх зусиль аби завершити цей відбір на позитиві."/>
  </head>
  <body>
    <article>
      <h1>Словаччина – Азербайджан. Прогноз і ставка Вадима Скічка</h1>
      <address><time datetime="2019-11-18T16:51:00+00:00">18 Nov 2019, 16:51</time> by <a rel="author">Вадим Скічко</a></address>
      <p>Словаччина точно не може записати собі до активу цей відбірковий турнір. Нестабільна гра команди Павела Гапала призвела до того, що словаки лише у випадку збігу двох результатів можуть розраховувати на те аби потрапити на Євро. Зрештою, у Словаччини ще буде шанс пролізти на континентальну першість через Лігу Націй. Постійний прогнозист «Рейтингу Букмекерів» і коментатор MEGOGO Вадим Скічко передбачає, що «Соколи» докладуть усіх зусиль аби завершити цей відбір на позитиві.</p>
      <p>
        <b>21:45, 19 лис 2019</b>
      </p>
      <p>Лише синхронна перемога над Азербайджаном і нічия у грі Вельс – Угорщина дозволять словакам вистрибнути на друге місце у групі. Якби ж вони тільки втримали перевагу над хорватами у Рієці… Але це умовний спосіб, а реальність є такою, що Словаччина може звинувачувати хіба сама себе у невдалих результатах впродовж відбору. Зараз до них у гості навідається абсолютний аутсайдер групи Е Азербайджан. Навіть попри цей статус команда Ніколи Юрчевича по-справжньому кусалася у іграх із сильнішими суперниками.</p>
      <p>У Загребі азербайджанці забили першими, хоч і програли, у Кардіффі змогли зрівняти рахунок і лише наприкінці гри втратили нічию, а у Будапешті Угорщина забила їм лише раз. Азербайджан не такий простий як може здатися на перший погляд, тому я застерігаю від вибору варіанту «суха перемога Словаччини». На мою думку у Трнаві можуть забити обидві збірні, але те, що словаки сильніші за складом і за статусом – не піддається сумніву. Історично словаки теж ніколи не мали проблем у зустрічах із Азербайджаном. Окрім того, що «Соколам» необхідна перемога, вони мали би здобути її у видовищному стилі, позаяк вболівальники збірної Словаччини відверто зачекалися блискучих перемог.</p>
      <related>
        <a href="https://bookmaker-ratings.com.ua/uikend-tur-vid-pin-up/"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/san-maryno-rosiya-prognoz-i-stavka-oleksiya-andronova/"/>
        <a href="https://bookmaker-ratings.com.ua/tips/pol-shha-sloveniya-prognoz-i-stavka-oleksiya-andronova/"/>
        <a href="https://bookmaker-ratings.com.ua/tips/uel-s-ugorshhyna-prognoz-i-stavka-vadyma-skichka/"/>
      </related>
    </article>
  </body>
</html>