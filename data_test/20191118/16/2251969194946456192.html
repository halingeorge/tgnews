<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/18/rata-problemi-con-la-regia-dalla-finestra-di-mercato-deve-arrivare-un-centrocampista/1326496/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-18T16:14:49+00:00"/>
    <meta property="og:title" content="Rata, problemi con la regia: dalla finestra di mercato deve arrivare un centrocampista"/>
    <meta property="og:description" content="SOMMA ALGEBRICA - Marinelli modifica i vertici del triangolo di costruzione e di filtro praticamente ad ogni weekend, necessario un intervento in grado di mettere in ordine il reparto"/>
  </head>
  <body>
    <article>
      <h1>Rata, problemi con la regia: dalla finestra di mercato deve arrivare un centrocampista</h1>
      <h2>SOMMA ALGEBRICA - Marinelli modifica i vertici del triangolo di costruzione e di filtro praticamente ad ogni weekend, necessario un intervento in grado di mettere in ordine il reparto</h2>
      <address><time datetime="2019-11-18T16:14:49+00:00">18 Nov 2019, 16:14</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F18%2Frata-problemi-con-la-regia-dalla-finestra-di-mercato-deve-arrivare-un-centrocampista%2F1326496%2F">Condividi5</a><a href="https://twitter.com/intent/tweet?text=Rata%2C+problemi+con+la+regia%3A++dalla+finestra+di+mercato++deve+arrivare+un+centrocampista&amp;url=https%3A%2F%2Fwww.cronachemaceratesi.it%2F2019%2F11%2F18%2Frata-problemi-con-la-regia-dalla-finestra-di-mercato-deve-arrivare-un-centrocampista%2F1326496%2F">Tweet</a>Email5 Condivisioni</p>
      <p> </p>
      <p> </p>
      <p>di <b>Enrico Maria Scattolini</b></p>
      <p><b>OBIETTIVO RAGGIUNTO (+)</b>, sia pure minimo.</p>
      <p><b>LIMITATO CIOE’ ALLA VITTORIA</b> contro gli avversari di ultimo livello (-) affrontati dalla Maceratese nei recenti tre incontri.</p>
      <p><b>DA SOTTOLINEARE COMUNQUE</b> che due, Monterubbianese e Futura 96, sono stati battuti in trasferta(+).</p>
      <p><b>CON LA GRATIFICAZIONE DI APPLAUSI</b> sabato scorso, al “Postacchini” di Capodarco.</p>
      <p><b>PROBABILMENTE GENERATI</b> anche dal sollievo (+) di aver riagguantato in classifica e di nuovo superato la Civitanovese.</p>
      <p><b>SONORA LA SUA SCONFITTA (-)</b>, però subita al “Picchio “ dall’Atletico di Ascoli, di sicuro la squadra più forte in circolazione.</p>
      <figure>
        <img src="https://cdn.cronachemaceratesi.it/wp-content/uploads/2019/11/Papa-325x244.jpeg"/>
        <figcaption>L’esultanza biancorossa dopo il gol di Papa</figcaption>
      </figure>
      <p><b>MA PER LA RATA</b> il ….periodo vacanziero sta per finire (-).</p>
      <p><b>E’ INFATTI ATTESA DALLO STRESS (-)</b> di tre partite al cardiopalmo entro la scadenza del girone di andata: Porto Recanati, Civitanovese e Loreto; intervallate da Monticelli e Potenza Picena che non dovrebbero rappresentare ostacoli insuperabili.</p>
      <p><b>ALLORA MI CHIEDO</b>: positive, negative oppure marginali le risultanze del test di Capodarco?</p>
      <p><b>AL DI LA’ DELLA SODDISFAZIONE</b> della tifoseria ed anche degli addetti ai lavori (+)?</p>
      <p><b>IO PROPENDO</b> per l’ultima ipotesi(-).</p>
      <p><b>INTANTO PERCHE’ SOSTANZIALMENTE</b> si è trattato di un semplice passaggio…amministrativo, contro una contendente con il modestissimo score di sei sconfitte su nove incontri e di un solo successo sul proprio terreno.</p>
      <figure>
        <img src="https://cdn.cronachemaceratesi.it/wp-content/uploads/2019/11/Canavessio-325x244.jpeg"/>
        <figcaption>La Maceratese esulta dopo il gol di Canavessio</figcaption>
      </figure>
      <p><b>E POI, SOPRATTUTTO, PER L’INFERIORITA’ NUMERICA ACCUSATA DAI PADRONI DI CASA</b> sin dal primo quarto d’ora di gioco, in conseguenza dell’incredibile espulsione di Fiumaroli (-).</p>
      <p><b>I FERMANI HANNO TENTATO DI RIMEDIARE CON ORGOGLIO (+)</b> scalando un centrocampista a difensore e, nello specifico, affidandosi alle sgroppate dell’offensivo Pelliccetti per ripristinare i collegamenti nella zona destra di mezzo campo.</p>
      <p><b>ALFINE PAGANDO PERO’ LA FATICA (-)</b> nel confronto con la superiore valenza tecnica degli ospiti.</p>
      <p><b>TUTTAVIA</b>, prima che ciò accadesse in avvio di ripresa, è stato proprio il centravanti locale ad avere la clamorosa occasione del vantaggio ed a sprecarla (-) sull’uscita di Giustozzi.</p>
      <p><b>SIGNIFICATIVA DI UNA RATA</b> probabilmente non proprio a punto in difesa (-), nonostante il rientro di Brack Koen.</p>
      <figure>
        <img src="https://cdn.cronachemaceratesi.it/wp-content/uploads/2019/11/brack-koen-325x234.png"/>
        <figcaption>Paul Brack Koen</figcaption>
      </figure>
      <p><b>IL QUALE E’ DI NUOVO USCITO</b> sul finire della partita, come accaduto sette giorni prima all’Helvia Recina contro il Montecosaro. Si è finalmente appreso che, sia nell’una che nell’altra circostanza, non si è trattato di infortuni, ma di semplice passaggio di prudenza per completare il recupero atletico dell’olandese.</p>
      <p><b>QUESTO</b> ad onor del vero(+).</p>
      <p><b>APPURATO DUNQUE CHE LA RETROGUARDIA BIANCOROSSA</b> non dovrebbe avere problemi contingenti (+) alla vigilia della contesa decisiva per l’assegnazione del titolo di campione d’inverno, è inevitabile – anche se da qualcuno poco gradito – dare un’occhiata al reparto nevralgico della Maceratese.</p>
      <p><b>CHE NON E’ NEANCHE L’ATTACCO</b>, il secondo più prolifico in attività, ma il solito centrocampo (-).</p>
      <p><b>LA MIA FISSAZIONE</b>, me ne rendo conto e perciò mi autoflagello con un (-).</p>
      <figure>
        <img src="https://cdn.cronachemaceratesi.it/wp-content/uploads/2019/09/Maceratese_ChiesaNuova_FF-38-325x216.jpg"/>
        <figcaption>Il tecnico della Maceratese Daniele Marinelli</figcaption>
      </figure>
      <p><b>MA RITENGO CHE SIA ANCHE IL CRUCCIO DI MARINELLI</b>. Relativamente tranquillo in terza e soprattutto in prima linea (+), con il progressivo ritorno a pieno titolo di Brack Coen e con il fiuto del gol, puntualmente confermato alla bisogna, da Papa (+).</p>
      <p><b>IL PROBLEMA E’ IN QUELLA INTERMEDIA</b> (-). Non a caso, il mister modifica i vertici del triangolo di costruzione e di filtro praticamente ad ogni week end operativo.</p>
      <p><b>SABATO, ALL’INIZIO, CI HA PROVATO</b> con Diarra-Rapagnani-Campana, ribadendo la sua fiducia nelle qualità tecniche del primo però ancora inespresse in attività (-).</p>
      <p><b>POI IL MALANNO (-) CAPITATO A RAPAGNANI</b> l’ha costretto a ridisegnare il reparto, ricorrendo perfino alla collaborazione di Jachetta, sino alla chiamata sul terreno di gioco di Cascianelli.</p>
      <p><b>MA PAPA (+)</b> e poi Canavessio avrebbero risolto tutti i problemi, mettendo in sicurezza il risultato</p>
      <p><b>ESISTE SOLTANTO UNA MEDICINA</b> per risolvere i guai lì al centro e paraggi: il ritorno sul mercato (+).</p>
      <p><b>POSSIBILMENTE</b> sollecito! (+).</p>
    </article>
  </body>
</html>