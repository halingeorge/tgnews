<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/18/poroshenko-zayavyv-shho-u-ryaboshapky-nichogo-ne-vyjde/"/>
    <meta property="og:site_name" content="Рубрика"/>
    <meta property="article:published_time" content="2019-11-18T16:09:09+00:00"/>
    <meta property="og:title" content="Порошенко заявив, що у Рябошапки &quot;нічого не вийде&quot;"/>
    <meta property="og:description" content="П’ятий президент України Петро Порошенко скасував кілька міжнародних зустрічей і повернувся в Україну після повідомлення ДБР про передачу підозри щодо нього в Генеральну прокуратуру. Про це він написав у Twitter. Порошенко 18 листопада дав коментар журналістам в аеропорту “Київ” імені Сікорського. Він пояснив, що повернувся з Туреччини, де перебував із візитом, був вимушений скасувати декілька […]"/>
  </head>
  <body>
    <article>
      <h1>Порошенко заявив, що у Рябошапки "нічого не вийде"</h1>
      <address><time datetime="2019-11-18T16:09:09+00:00">18 Nov 2019, 16:09</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/07/f5f3631-poroshenko-s-bumagami1-860x580-c-1.jpg"/>
      </figure>
      <p>Фото: УП<br/><b><b>П’ятий президент України Петро Порошенко скасував кілька міжнародних зустрічей і повернувся в Україну після повідомлення ДБР про передачу підозри щодо нього в Генеральну прокуратуру.</b></b></p>
      <p>Про це він написав у Twitter.</p>
      <p>Порошенко 18 листопада дав коментар журналістам в аеропорту “Київ” імені Сікорського. Він пояснив, що повернувся з Туреччини, де перебував із візитом, був вимушений скасувати декілька зустрічей і негайно повернутися в Україну. Порошенко назвав підозру провокацією, а справу юридично нікчемною.</p>
      <figure>
        <iframe data-src="https://twitter.com/poroshenko/status/1196448766003499013?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>“Ця справа не має юридичної ваги, це зрозуміло навіть юристу-першокурснику. З неї навіть кури сміються… Звинувачувати п’ятого президента України в захопленні державної влади – це смішно. Може, вони мають на увазі часи Януковича, і пан Труба з паном Портновим вирішили захищати Януковича… Важливо знайти замовників і організаторів цієї провокації. Мета її – залякати нашу команду. Мета її – зупинити нашу боротьбу за європейське та євроатлантичне майбутнє України. Хочу наголосити: нічого у вас не вийде!”, – заявив він.</p>
      <p>18 листопада пресслужба Державного бюро розслідувань <a href="https://rubryka.com/2019/11/18/dbr-peredalo-pidozru-poroshenku-v-genprokuraturu-v-chomu-sprava/">повідомила</a>, що слідчі центрального апарату скерували до Генпрокуратури проєкт повідомлення про підозру Петру Порошенкові.</p>
      <p>Після приходу до влади Володимира Зеленського проти колишнього президента Петра Порошенка відкрили низку проваджень.</p>
      <p>У Порошенка <a href="https://rubryka.com/2019/11/18/u-poroshenka-vidreaguvaly-na-pidozru/">вже відреагували на підозру.</a></p>
    </article>
  </body>
</html>