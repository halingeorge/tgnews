<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22782/samo-budna-z-bandom-in-gosti-vabi-na-ta-vecer.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-18T16:50:00+00:00"/>
    <meta property="og:title" content="Samo Budna z bandom in gosti vabi na »Ta večer«"/>
    <meta property="og:description" content="Samo Budna, pevec in instrumentalist iz Ljutomera je na slovenski glasbeni sceni prisoten že več kot 25 let in sicer kot dolgoletni sodelavec Vlada Kreslina, soustanovitelj pomurske etno skupine Marko banda, nekdanji vodja zasedbe Posodi mi jürja in zadnja leta kot frontman skupine Samo Budna &amp; Band. Na svoji samostojni ..."/>
  </head>
  <body>
    <article>
      <h1>Samo Budna z bandom in gosti vabi na »Ta večer«</h1>
      <h2>Koncert bo v soboto, 23. novembra, ob 19:00, v Gledališču Park Murska Sobota</h2>
      <address><time datetime="2019-11-18T16:50:00+00:00">18 Nov 2019, 16:50</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/samo-budna-z-bandom-in-gosti-vabi-na-ta-vecer_6296368752.jpg"/>
        <figcaption>Samo Budna</figcaption>
      </figure>
      <p><b>Samo Budna</b>, pevec in instrumentalist iz Ljutomera je na slovenski glasbeni sceni prisoten že več kot 25 let in sicer kot dolgoletni sodelavec <b>Vlada Kreslina</b>, soustanovitelj pomurske etno skupine <b>Marko banda</b>, nekdanji vodja zasedbe <b>Posodi mi jürja</b> in zadnja leta kot frontman skupine <b>Samo Budna &amp; Band</b>. Na svoji samostojni glasbeni poti je okoli sebe zbral odlične glasbenike, s katerimi koncertira po celotni Sloveniji in v tujini. Pod okriljem projekta Samo Budna &amp; Band sta do sedaj nastala dva albuma z izključno avtorsko glasbo, in sicer Manj je več ter Za nazaj in za naprej, na katerih je čutiti tako vpliv močnega in misterioznega rock'n'rolla kot zasanjanega in etno pridiha življenja na pomurski ravnici. Na njegovih koncertih lahko tako uživamo ob večnih uspešnicah kot so <i>Sanje so večne</i>, <i>Rdeče oči</i>, <i>Hvala ti mala</i> in <i>Ti od zgoraj</i> kot ob novejši glasbi iz samostojne poti, kot <i>Sonce nad oblaki</i>, <i>Dnevu se slabo piše</i>, <i>Sončna hiša</i>, <i>Zate nocoj</i> in <i>Včasih ne veš</i>, ki so postale stalnica radijskih postaj in bile izbrane tudi za popevke tedna.</p>
      <p>Koncert "Ta večer": Samo Budna &amp; Band z gosti, bo v soboto, 23. novembra, ob 19:00, v Gledališču Park Murska Sobota. Na koncertu se mu bodo zraven stalne odlične ekipe instrumentalistov pridružili prav posebni gostje in sicer <b>Tadej Vesenjak</b>, <b>Ivana Karolina Budna</b> in <b>Dominik Bagola - Balladero</b>.</p>
      <p>Vstopnice so na voljo na blagajni Gledališča Park v Murski Soboti, vsak dan med 14. in 17. uro, po ceni 10 evrov, na dan dogodka pa 15 evrov.</p>
      <p>Zasedba Samo Budna &amp; Band: </p>
      <p><b>Samo Budna</b> - petje, akustična kitara, violina<br/><b>Dejan Berden</b> - klavir<br/><b>Urban Krč</b> - bobni<br/><b>Rok Škrlj</b> - bas kitara<br/><b>Danijel Bogataj</b> - violina, mandolina, petje<br/><b>Rajko Marjanovič</b> - električna kitara, petje</p>
    </article>
  </body>
</html>