<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/habbl-zrobiv-znimok-spokiynoyi-galaktiki-330043_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T16:24:00+00:00"/>
    <meta property="og:title" content="&quot;Хаббл&quot; зробив знімок &quot;спокійної&quot; галактики"/>
    <meta property="og:description" content="Галактика знаходиться на відстані 135 мільйонів світлових років від Землі."/>
  </head>
  <body>
    <article>
      <h1>"Хаббл" зробив знімок "спокійної" галактики</h1>
      <h2>Галактика знаходиться на відстані 135 мільйонів світлових років від Землі.</h2>
      <address>
        <time datetime="2019-11-18T16:24:00+00:00">18 Nov 2019, 16:24</time>
      </address>
      <p>Вчені за допомогою телескопа <a href="https://dt.ua/TECHNOLOGIES/habbl-zrobiv-znimok-supernika-chumackogo-shlyahu-329211_.html"><b>"Хаббл"</b></a> одержали знімок "спокійної" галактики NGC 3749. Як повідомляється на <a href="https://spacetelescope.org/images/potw1946a/">сайті обсерваторії</a>, галактика є "еталонною" в проекті з пошуку галактик з активними центрами.</p>
      <p>Наголошується, що при вивченні галактик Всесвіту одним з методів є аналіз спектра випромінювання об'єкта. Астрономи шукають ознаки випромінювання або ж навпаки, поглинання. Якщо спектр галактики показує більше ліній поглинання, ніж випромінювання, це свідчить про те, що "будівельний матеріал" у ній вичерпаний, а зірки, що входять до її складу, в основному старі. Протилежний розподіл свідчить про активне зореутворення в скупченні.</p>
      <p>NGC 3749 характеризується наявністю яскравих ліній випромінювання. Вона розташовується на відстані 135 мільйонів світлових років від Землі в сузір'ї Центавра і вважається помірно яскравою.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p><a href="https://dt.ua/TECHNOLOGIES/u-sviy-yuviley-habbl-zrobiv-znimok-zoryanogo-feyerverku-171001_.html"><b>Телескоп "Хаббл"</b></a> був виведений на орбіту 24 квітня 1990 року екіпажем корабля багаторазового використання "Діскавері" і з тих пір передав на Землю мільйони унікальних знімків, які значно розширили уявлення вчених про будову і походження Всесвіту. За чверть століття апарат провів 1,2 мільйона цільових спостережень за 38 тисячами космічних об'єктів, на підставі яких було підготовлено близько 13 тисяч наукових праць. За словами експертів, "це робить його одним з найбільш ефективних наукових інструментів в історії".</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>