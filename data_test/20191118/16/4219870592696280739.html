<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/beograd.74.html:830960-U-stanu-policajca-ugaseno-svetlo-niko-ne-zna-sta-se-desava-Drama-u-u-naselju-Vojvode-Vlahovica-traje-vec-pet-sati"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T16:03:00+00:00"/>
    <meta property="og:title" content="U stanu policajca ugašeno svetlo, niko ne zna šta se dešava: Drama u naselju Vojvode Vlahovića trajala šest sati"/>
    <meta property="og:description" content="Na licu mesta su još uvek ekipe policije, hitne pomoći, a događaj prate brojne medijske ekipe koje su ispred zgrade, očekujući epilog"/>
  </head>
  <body>
    <article>
      <h1>U stanu policajca ugašeno svetlo, niko ne zna šta se dešava: Drama u naselju Vojvode Vlahovića trajala šest sati</h1>
      <address><time datetime="2019-11-18T16:03:00+00:00">18 Nov 2019, 16:03</time> by <a rel="author">Novosti online</a></address>
      <p>
        <b>Na licu mesta su još uvek ekipe policije, hitne pomoći, a događaj prate brojne medijske ekipe koje su ispred zgrade, očekujući epilog</b>
      </p>
      <p>U Ulici Vojvode Vlahovića 53, u porodičnom stanu policajac Bratislav S. (42) posvađao se sa suprugom, nakon čega se zaključao u sobu. Oko šest sati trajala je drama, tokom koje je, u jednom trenutku u stanu bilo ugašeno svetlom, a niko nije znao šta se dešava.<br/><br/>Na licu mesta su sve vreme bile ekipe policije, hitne pomoći, a događaj su pratile brojne medijske ekipe koje su ispred zgrade, očekivale epilog.<br/><br/>Svađa supružnika inače počela je još noćas i trajala do ranih jutarnjih časova, a razlog za nju je, najverovatnije, finansijske prirode. Posle svađe, policajac se zaključao u stanu.<br/><br/><a href="http://www.novosti.rs/%D0%B2%D0%B5%D1%81%D1%82%D0%B8/%D0%BD%D0%B0%D1%81%D0%BB%D0%BE%D0%B2%D0%BD%D0%B0/%D1%85%D1%80%D0%BE%D0%BD%D0%B8%D0%BA%D0%B0.405.html:830947-Bratislav-govorio-da-je-nezaposlen-Imao-problem-sa-alkoholom-i-kockom-Koji-su-razlozi-drame-u-naselju-Vojvode-Vlahovica">Bratislav govorio da je nezaposlen; Imao problem sa alkoholom i kockom? Koji su razlozi drame u naselju Vojvode Vlahovića </a><br/><br/>Pregovori policije i policijskog službenika su, kako saznaje Pink.rs na licu mesta, i dalje u toku. Bratislav je u jednom trenutku čak zapalio cigaretu i tako razgovara sa policajcima. Pojedini mediji prenosili su i da se Bratislav sunčao na terasi tokom incidenta. <br/><br/>Bratislav je čak prelazio sa jednog balkona na drugi, u stan koji, kako se spekuliše, pripadaju njegovoj tašti. Građani su bili u panici jer su mislili da hoće da skoči.<br/><br/>Kako je javio novinar Pink.rs Bratislav je sa balkona vikao da ne želi nikoga da vidi. Novinari, inače, pretpostavljaju i da Bratislav prati medije, jer je nakon nekih uključenja uživo u program, izlazio na terasu i gledao u pravcu novinarskih ekipa.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.300.html:829506-Policija-pegovara-s-muskaracem-koji-preti-skokom-sa-zgrade"/>
        <a href="http://www.novosti.rs/vesti/beograd.74.html:809666-Odbegli-tinejdzer-se-vratio-kuci"/>
        <a href="http://www.novosti.rs/vesti/beograd.74.html:809339-DRAMA-NA-PALILULI-Decak-nije-pretio-skokom-vec-je-pobegao-od-kuce"/>
        <a href="http://www.novosti.rs/vesti/naslovna/hronika/aktuelno.291.html:807185-PORODICNA-DRAMA-U-LEBANU-Pretukao-zenu-pa-pretio-samoubistvom"/>
      </related>
    </article>
  </body>
</html>