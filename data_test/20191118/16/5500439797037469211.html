<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22781/z-avtobusa-ki-je-prevazal-18-otrok-odpadli-obe-zadnji-levi-kolesi.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-18T16:27:00+00:00"/>
    <meta property="og:title" content="Z avtobusa, ki je prevažal 18 otrok, odpadli obe zadnji levi kolesi"/>
    <meta property="og:description" content="V nedeljo zvečer so prometni policisti na avtocesti A1 obravnavali prometno nesrečo voznika avtobusa z murskosoboškimi registrskimi oznakami, ki je vozil 18 otrok. Kot so sporočili iz PU Celje, so se na avtobusu zaradi nepopolnega privijačenja odvili vijaki, zaradi česar sta z avtobusa odpadli obe zadnji levi kolesi ..."/>
  </head>
  <body>
    <article>
      <h1>Z avtobusa, ki je prevažal 18 otrok, odpadli obe zadnji levi kolesi</h1>
      <h2>Policisti so na avtocesti obravnavali prometno nesrečo voznika avtobusa z murskosoboškimi registrskimi oznakami, ki je vozil 18 otrok</h2>
      <address><time datetime="2019-11-18T16:27:00+00:00">18 Nov 2019, 16:27</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/z-avtobusa-odpadli-obe-zadnji-levi-kolesi_7870453960.jpg"/>
        <figcaption>Avtobusu sta odpadli dve kolesi, foto: PU Celje</figcaption>
      </figure>
      <figure>
        <img src="https://www.prlekija-on.net/uploaded/2019_11/avtobusu-sta-odpadli-dve-kolesi-foto-pu-celje_17314998987.jpg"/>
        <figcaption>Avtobusu sta odpadli dve kolesi, foto: PU Celje</figcaption>
      </figure>
      <p>V nedeljo zvečer so prometni policisti na avtocesti A1 obravnavali prometno nesrečo voznika avtobusa z murskosoboškimi registrskimi oznakami, ki je vozil 18 otrok. Kot so sporočili iz PU Celje, so se na avtobusu zaradi nepopolnega privijačenja odvili vijaki, zaradi česar sta z avtobusa odpadli obe zadnji levi kolesi.</p>
      <p>Eno izmed odpadlih koles je poškodovalo osebni avtomobil. Na srečo ni bil v prometni nesreči nihče poškodovan. Policisti bodo zoper servis ter odgovorno osebo, ki je pred vožnjo opravila demontažo in montažo koles, uvedli prekrškovni postopek, so še sporočili iz PU Celje.</p>
    </article>
  </body>
</html>