<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/honor-v30-pro-ma-nabidnout-bezdratove-nabijeni/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-18T16:30:13+00:00"/>
    <meta property="og:title" content="Honor V30 Pro prvně na renderech ze všech stran"/>
    <meta property="og:description" content="Honor V30 Pro bude top model, u kterého můžeme očekávat velmi zajímavé vlastni a specifikace. Otázkou je, jak na tom bude s Androidem."/>
  </head>
  <body>
    <article>
      <h6 class="kicker">aktualizováno</h6>
      <h1>Honor V30 Pro prvně na renderech ze všech stran</h1>
      <address><time datetime="2019-11-18T16:30:13+00:00">18 Nov 2019, 16:30</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <h3>Aktualizováno 18. 11.</h3>
      <p>Další novinka od společnosti Honor se nějakou dobu připravuje, a také nějakou dobu unikají nejrůznější spekulace, informace a náznaky. Tentokrát se na internetu objevily rendery verze V30 Pro. Hlavním rozeznávacím znakem oproti běžnému modelu bude právě díra v displeji. Honor V30 bude mít jeden foťák, verze Pro pak dva.</p>
      <figure>
        <img src="https://dotekomanie.cz/wp-content/uploads/2019/10/Honor-V30-renders-696x1486x.jpg"/>
      </figure>
      <p>Jak je vidno, nedočkáme se čtečky otisků prstů v displeji. Bude umístěna na boční straně. Bohužel bude mít mobil poměrně velký hrb v podobě sekce pro foťáky.</p>
      <h3>Aktualizováno 13. 10.</h3>
      <p>Po nějaké době se objevují další informace kolem nadcházejících modelů od společnosti Honor. Kromě dvou základních mobilů má být k dispozici i verze s 5G konektivitou, ale zřejmě jen u jednoho modelu. Předpokládáme, že se na vybraných trzích objeví Honor V30 Pro 5G.</p>
      <p>O předních stranách se již spekulovalo, ale nyní je k dispozici i pohled na zadní stranu, kde budou čtyři foťáky. Dle spekulací se má nabízet 60 MPx, ale není jasné, jestli bude ve výbavě jeden 60MPx senzor, nebo jich bude víc. K představení by mělo dojít již na konci tohoto měsíce. Cena by mohla začínat na 3000 juanech, což je v přepočtu přibližně 9 900 Kč.</p>
      <slideshow>
        <figure>
          <img src="https://dotekomanie.cz/wp-content/uploads/2019/10/HONOR-V30-Pro-5G-leak-700x394x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/10/HONOR-V30-Pro-leak-575x492x.jpg"/>
        </figure>
      </slideshow>
      <h3>Původní článek 7. 10.</h3>
      <p>Nedávno se na světlo světa dostala <a href="https://dotekomanie.cz/2019/09/honor-v30-fotografie-poodhaluje-vlastnosti/">fotografie displeje</a>, který měl oválnou díru v displeji. Dle zdroje se mělo jednat o zobrazovací panel nadcházející novinky Honor V30. Samotné představení se zřejmě blíží, jelikož se objevuje další snímek společně se specifikacemi, které máme očekávat.</p>
      <h3>Honor V30 Pro</h3>
      <p>Jak se ukazuje, výše zmíněná fotografie bude patřit vybavenějšímu modelu Honor V30 Pro. Uživatel @RODENT950 totiž zveřejnil render modelu Honor V30. Ten bude mít kruhový výřez, kdežto Honor V30 Pro nabídne oválný, kde budou umístěny dva foťáky. Jeden z nich bude určen pro určení hloubky ostrosti pro lepší identifikaci obličeje.</p>
      <p>Základ model bude disponovat nejnovějším procesorem <a href="https://dotekomanie.cz/2019/09/huawei-predstavilo-kirin-990-procesor-pro-mate-30-ifa/">Kirin 990</a>. O energii se bude starat baterie o kapacitě 4000 mAh, přičemž zde bude podpora rychlého nabíjení s hodnotou 22,5 W. Na zadní straně máme očekávat foťák s rozlišením 60 MPx. Zajisté budou k dispozici ještě další, ale o nich nemáme jakékoliv informace.</p>
      <figure>
        <img src="https://dotekomanie.cz/wp-content/uploads/2019/10/EGMTeLpXoAAsmRt-593x1200x.jpg"/>
      </figure>
      <p>
        <i>Údajný Honor V30</i>
      </p>
      <p>Vybavenější model Honor V30 Pro bude k dispozici pravděpodobně ve dvou verzích. Obě nabídnou Kirin 990, ale jeden z nich navíc nabídne 5G konektivitu. Baterie nabídne větší kapacitu, přibližně 4200 mAh. Rychlé nabíjení má dosahovat na hodnotu 40 W, ale kromě toho má být k dispozici i 15W bezdrátové nabíjení. I u tohoto modelu má být k dispozici 60MPx snímač.</p>
      <p>Dále se dozvídáme, že Honor V30 bude mít LCD displej, takže na zádech bude k dispozici čtečka otisků prstů, proto zde nebude implementováno bezdrátové nabíjení. Honor V30 Pro naopak nabídne OLED panel, takže čtečka otisků bude integrovaná pod displejem.</p>
      <p>Ačkoliv oba mobily nabídnou v některých ohledech podobné specifikace, svými vlastnostmi se bude jednat o rozdílná zařízení. Otázkou je, jak na tom budou novinky z pohledu certifikace od společnosti Google. Netřeba připomínat, že Honor spadá pod Huawei a nabízí stejnou nadstavbu.</p>
      <p>
        <a href="https://dotekomanie.cz/2019/09/huawei-chce-nalakat-5-milionu-vyvojaru-mobilnich-aplikaci/">Huawei chce nalákat 5 milionů vývojářů mobilních aplikací</a>
      </p>
      <footer>Zdroje: <a href="https://www.gizmochina.com/2019/10/06/leak-honor-v30-and-honor-v30-pro-to-have-60mp-cameras/#c4ca4/">gizmochina.com</a>, <a href="https://www.fonearena.com/blog/294780/honor-v30-pro-image-specs-leak-honor-v30.html#c4ca4/">fonearena.com</a>, <a href="https://www.gizmochina.com/2019/11/18/honor-v30-renders-reveal-its-design-from-all-sides/#c4ca4/">gizmochina.com</a></footer>
    </article>
  </body>
</html>