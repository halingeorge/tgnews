<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/national/6-minors-killed-6-injured-as-truck-overturned-into-a-field-dgtl-1.1072273"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-18T16:05:16+00:00"/>
    <meta property="og:title" content="খেলার মাঠে ঢুকে পড়ল ট্রাক, মৃত্যু হল ৬ শিশুর"/>
    <meta property="og:description" content="ঘটনার পরেই ট্রাকচালক পালিয়ে যায়। কিছু ক্ষণ পরে ঘটনাস্থলে আসে পুলিশ। জখম শিশুদের হাসপাতালে পাঠানোর ব্যবস্থা করা হয়। হাসপাতালে নিয়ে গেরে তাদের ছয় জনকে মৃত বলে জানিয়ে দেন চিকিৎসকেরা।"/>
  </head>
  <body>
    <article>
      <h1>খেলার মাঠে ঢুকে পড়ল ট্রাক, মৃত্যু হল ৬ শিশুর</h1>
      <address><time datetime="2019-11-18T16:05:16+00:00">18 Nov 2019, 16:05</time> by <a rel="author">সংবাদসংস্থা</a></address>
      <p>নিয়ন্ত্রণ হারিয়ে খেলার মাঠে ঢুকে পড়ল মার্বেল বোঝাই ট্রাক। ৬ শিশুর প্রাণ গেল তার ধাক্কাতে। গুরুতর আহত ৬ শিশু। তাদের স্থানীয় হাসপাতালে নিয়ে যাওয়া হয়। সোমবার সকালে এই ঘটনা ঘটেছে বিহারের গোপালগঞ্জের সারেয়া নরেন্দ্র গ্রামে।</p>
      <p>এ দিন সকালে ওই গ্রামের কিছু শিশু-কিশোর সড়ক লাগোয়া একটি মাঠে খেলছিল। এলাকার রাস্তা বেশ খারাপ। মার্বেল বোঝাই একটি ট্রাক সেই সময় প্রথমে রাস্তার একটি গর্তে পড়ে নিয়ন্ত্রণ হারিয়ে ফেলে, তার পর সেটি ঢুকে পড়ে পাশের ঢালু জমিতে। সেখানেই তখন খেলছিল ওই শিশুরা। আচমকা ট্রাক চলে আসার ব্যাপারটা তারা বুঝতে পারেনি। ট্রাকটি এসে সরাসরি তাদের ধাক্কা মারে।</p>
      <p>ঘটনার পরেই ট্রাকচালক পালিয়ে যায়। কিছু ক্ষণ পরে ঘটনাস্থলে আসে পুলিশ। জখম শিশুদের হাসপাতালে পাঠানোর ব্যবস্থা করা হয়। হাসপাতালে নিয়ে গেলে তাদের ছয় জনকে মৃত বলে জানিয়ে দেন চিকিৎসকেরা। পুলিশ সূত্রে খবর, মৃত শিশুদের প্রত্যেকের বয়স ১০ থেকে ১৪-র মধ্যে। পুলিশ ও স্থানীয় মানুষের চেষ্টায় ট্রাকটি সরানো সম্ভব হয়েছে ওই মাঠ থেকে। পলাতক ড্রাইভার ও তার সহকারীকে খুঁজছে পুলিশ।</p>
      <p>
        <b>আরও পড়ুন:</b>
        <a href="https://www.anandabazar.com/calcutta/posing-as-police-fraudster-decamped-with-gold-jewellery-of-rs-5-lakh-duping-lake-town-woman-dgtl-1.1072266">ফেসবুকে ঘনিষ্ঠতা, লেকটাউনের মহিলার ৫ লাখের গয়না নিয়ে চম্পট দিল ‘পুলিশ বন্ধু’!</a>
        <b>আরও পড়ুন:</b>
        <a href="https://www.anandabazar.com/entertainment/actor-nusrat-jahan-is-hospitalized-dgtl-1.1072211">আচমকা অসুস্থ হয়ে হাসপাতালে নুসরত জাহান, একসঙ্গে অনেক ঘুমের ওষুধ খেয়ে বিপত্তি?</a>
      </p>
    </article>
  </body>
</html>