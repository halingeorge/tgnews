<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/atrani-piange-vanda-cretella-storica-proprietaria-del-bar-vittoria/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-18T16:15:16+00:00"/>
    <meta property="og:title" content="Atrani piange Vanda Cretella, storica proprietaria del Bar Vittoria"/>
    <meta property="og:description" content="Un altro risveglio triste per Atrani che questa mattina ha appreso la notizia della scomparsa di Vanda Cretella, storica proprietaria, insieme al marito Benito, del Bar Vittoria in Piazza Umberto I."/>
  </head>
  <body>
    <article>
      <h1>Atrani piange Vanda Cretella, storica proprietaria del Bar Vittoria</h1>
      <address><time datetime="2019-11-18T16:15:16+00:00">18 Nov 2019, 16:15</time> by <a rel="author" href="https://amalfinotizie.it/author/ramona-buonocore/" target="_blank">Ramona Buonocore</a></address>
      <p>Un altro risveglio triste per Atrani che questa mattina ha appreso la notizia della scomparsa di Vanda Cretella, storica proprietaria, insieme al marito Benito, del Bar Vittoria in Piazza Umberto I.</p>
      <p>Vanda, ha chiuso gli occhi questa mattina a Salerno all’Hospice “Casa di Lara” dove si trovava per le cure di un male incurabile che si era appropriato del suo corpo.</p>
      <p>Già nei primi anni ’50 Vanda e suo marito Benito Frasca avevano preso in gestione il Bar Vittoria, luogo di incontro e di ritrovo di tantissimi atranesi che ogni giorno gustavano caffè, gelati e l’immancabile pasticciotto atranese. Il tutto accompagnato sempre da un sorriso.</p>
      <p>Ma non solo il lavoro teneva occupato vanda durante le sue giornate: dall’amore con Benito sono nati infatti due figli e poi i nipoti e, prima dell’estate, Vanda aveva gioito anche per la nascita del suo primo pronipote.</p>
      <p>E a piangerla oggi sono proprio i figli Leonardo e Francesco, le nuore, le sorelle, i nipoti, le cognate e tutti i parenti oltre che tanti atranesi.</p>
      <p>Adesso Vanda, superato il dore fisico, potrà riunirsi al tanto amato marito Benito con il quale, siamo certi, si darà subito da fare per preparare dolci e caffè a tutti gli atranesi già in Paradiso.</p>
      <p>Il rito funebre per dare l’ultimo saluto a Vanda si terrà domani pomeriggio, martedì 19 novembre, alle 15.00 nella Collegiata di Santa Maria Maddalena.</p>
    </article>
  </body>
</html>