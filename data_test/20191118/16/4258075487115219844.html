<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/international/viral-video-chinese-man-slapped-his-female-employee-to-participate-in-kissing-competition-dgtl-1.1072281"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-18T16:08:24+00:00"/>
    <meta property="og:title" content="চুম্বন প্রতিযোগিতায় অংশ নেওয়ায় মহিলাকর্মীকে প্রকাশ্যে চড় বসের!"/>
    <meta property="og:description" content="চুম্বন প্রতিযোগিতায় অংশ নিয়ে অন্য ব্যক্তিকে চুম্বন করেছিলেন তাঁর অফিসের এক মহিলাকর্মী। সেই কারণে প্রতিযোগিতার মঞ্চেই ওই কর্মীকে একের পর এক চড় মারলেন বস!"/>
  </head>
  <body>
    <article>
      <h1>চুম্বন প্রতিযোগিতায় অংশ নেওয়ায় মহিলাকর্মীকে প্রকাশ্যে চড় বসের!</h1>
      <address><time datetime="2019-11-18T16:08:24+00:00">18 Nov 2019, 16:08</time> by <a rel="author">সংবাদ সংস্থা</a></address>
      <p>চুম্বন প্রতিযোগিতায় অংশ নিয়ে অন্য ব্যক্তিকে চুম্বন করেছিলেন তাঁর অফিসের এক মহিলাকর্মী। সেই কারণে প্রতিযোগিতার মঞ্চেই ওই কর্মীকে একের পর এক চড় মারলেন বস! এই ঘটনার ভিডিয়ো চিনের বিভিন্ন সোশ্যাল মিডিয়া প্ল্যাটফর্মে ছড়িয়ে পড়া মাত্রই ভাইরাল হয়েছে। ওই কর্মীকে চড় মেরে সমালোচনার মুখে ব্যবসায়ী।</p>
      <p>চিনের গুয়োঝাউ প্রদেশের মেইটানে সম্প্রতি আয়োজন করা হয়েছিল চুম্বন প্রতিযোগিতার। একটি ডেটিং সংস্থা আয়োজন করেছিল ওই প্রতিযোগিতার। সেখানেই তাঁর সংস্থার ওই কর্মীকে দেখেন ওই ব্যবসায়ী। সেই প্রতিযোগিতার মঞ্চে মহিলাকর্মীকে চুম্বন করতে দেখে হিতাহিত জ্ঞান হারিয়ে সোজা মঞ্চে উঠে যান ওই ব্যবসায়ী। সেখানে সকলের সামনেই চড় মারতে থাকেন ওই মহিলাকে।</p>
      <p>ওই ব্যবসায়ীর নির্দিষ্ট পরিচয় জানা যায়নি। তিনি জানান, ওই মহিলা তাঁর প্রিয় বন্ধুর স্ত্রী। চিনের এক স্থানীয় সংবাদমাধ্যমকে তিনি জানিয়েছেন, প্রিয় বন্ধুর স্ত্রীকে অন্য ব্যক্তির সঙ্গে চুম্বন করতে দেখেই তিনি এই কাজ করেছেন। ওই ব্যবসায়ী অভিযোগ করে বলেন, ‘‘নিয়ম ছিল, স্বামী-স্ত্রী বা প্রেমিক-প্রেমিকার সঙ্গেই অংশ নিতে হবে ওই প্রতিযোগিতায়। কিন্তু নিজের স্বামীকে ছেড়ে অন্য আর এক জনের সঙ্গে সেখানে অংশগ্রহণ করেছিল সে।’’</p>
      <p>প্রিয় বন্ধুর পাশে থাকার জন্য এই কাজ করেছেন বলে দাবি করেন ওই ব্যবসায়ী। যদিও এই কাজ করার জন্য ওই মহিলার কাছে ক্ষমাও চেয়েছেন ওই তিনি। সোশ্যাল মিডিয়ায় যাঁরা তাঁর এই কাজে ক্ষুব্ধ হয়েছেন, তাঁদের কাছেও ক্ষমা চেয়ে নিয়েছেন ওই ব্যবসায়ী। </p>
      <p>
        <b>আরও পড়ুন:</b>
        <b>
          <a href="https://www.anandabazar.com/international/viral-video-journalists-continues-her-work-after-police-spray-tear-gas-in-bolivia-dgtl-1.1072269">মুখে কাঁদানে গ্যাস ছুড়ল পুলিশ, তবুও কাজে অবিচল এই সাংবাদিক</a>
        </b>
      </p>
      <p>
        <b>আরও পড়ুন:</b>
        <b>
          <a href="https://www.anandabazar.com/international/viral-video-contradiction-between-alien-and-baby-owl-dgtl-1.1072207">ভিডিয়োর এই প্রাণীগুলো কি ভিনগ্রহী? না, এরা আসলে...</a>
        </b>
      </p>
    </article>
  </body>
</html>