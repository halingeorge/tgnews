<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/18/nowy-kontroler-do-playstation-5-na-pierwszych-zdjeciach-patentowych.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-18T16:00:00+00:00"/>
    <meta property="og:title" content="Nowy kontroler do PlayStation 5 na pierwszych zdjęciach patentowych"/>
    <meta property="og:description" content="Z drugiej strony na nowego to on nie wygląda… Tak czy inaczej, zobaczcie pierwsze zdjęcia patentu DualShocka 5."/>
  </head>
  <body>
    <article>
      <h1>Nowy kontroler do PlayStation 5 na pierwszych zdjęciach patentowych</h1>
      <h2>Z drugiej strony na nowego to on nie wygląda… Tak czy inaczej, zobaczcie pierwsze zdjęcia patentu DualShocka 5.</h2>
      <address><time datetime="2019-11-18T16:00:00+00:00">18 Nov 2019, 16:00</time> by <a rel="author">Maria Wawrzyniak</a></address>
      <p>Na początku października bieżącego roku <a href="https://www.gram.pl/news/2019/10/08/ogloszono-oficjalna-date-playstation-5.shtml">oficjalnie zapowiedziano PlayStation 5</a><b>, czyli konsolę nowej generacji od firmy Sony</b>. Sprzęt zadebiutuje pod koniec 2020 roku, prawdopodobnie w okresie świątecznym. Wówczas dowiedzieliśmy się co nieco o dedykowanym kontrolerze, który większość <b>roboczo nazywa po prostu DualShockiem 5</b>, aczkolwiek na ten moment nie znamy jeszcze jego prawdziwej nazwy. Tak czy inaczej, twórcy zamierzają wprowadzić kilka <b>nowości w zakresie rozgrywki – kontroler, choć wyglądem mocno przypomina swojego poprzednika, zostanie poddany wielu ulepszeniom</b>. Dzisiaj mamy dla Was również zdjęcia patentu kolejnego DualShocka, które potwierdzają, że rzeczywiście mamy do czynienia z czwórką, jeżeli chodzi o wygląd. Aktualnie prototyp DualShocka 5 jest wysyłany do deweloperów – niektórzy podzielili się pierwszymi wrażeniami.</p>
      <figure>
        <img src="https://img6.gram.pl/gnvr20191118155443317abir.jpg"/>
      </figure>
      <figure>
        <img src="https://img6.gram.pl/bqxx20191118160053651cacf.jpg"/>
      </figure>
      <figure>
        <img src="https://img6.gram.pl/hyoq20191118160105334quvp.jpg"/>
      </figure>
      <figure>
        <img src="https://img6.gram.pl/vvqr20191118160113579uhjc.jpg"/>
      </figure>
      <p><b>Urządzenie opublikowane zostało w Japońskim Urzędzie Patentowym – w opisie znalazło się określenie <i>bardzo podobny do DualShocka 4 z PlayStation 4</i>. </b>Co ciekawe jednak, nowy sprzęt posiada <b>widoczny mikrofon, który według plotek może służyć do obsługi <i>PlayStation Assisant</i></b>. Niektóre doniesienia informowały nawet o <b>wydawaniu poleceń kontrolerowi</b>. Deweloperzy zwrócili również uwagę na <b>większe triggery oraz mniejsze analogi</b>. <b>Dorzucono port USB i całkowicie zrezygnowano z podświetlenia.</b></p>
      <p>Choć przedstawiony wygląd wielu może nie zadowolić, nie zapominajmy o tym, że konsola nowej generacji od Sony ma przede wszystkim <b>zapewnić nam wsteczną kompatybilność</b>, więc kontroler raczej zbytnio nie może odbiegać od tego, którego znamy obecnie.</p>
      <figure>
        <img src="https://img6.gram.pl/okkv20191118160020423ayjl.jpg"/>
      </figure>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>