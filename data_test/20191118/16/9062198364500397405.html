<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3377972/iste-falcaonun-galatasaraya-maliyeti"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T16:03:00+00:00"/>
    <meta property="og:title" content="İşte Falcao'nun Galatasaray'a maliyeti"/>
    <meta property="og:description" content="1 Ekim’deki Paris Saint Germain maçı sonrasında sahaya çıkamayan Falcao'nun G.Saray'a maliyeti ağır oldu."/>
  </head>
  <body>
    <article>
      <h1>İşte Falcao'nun Galatasaray'a maliyeti</h1>
      <h2>1 Ekim’deki Paris Saint Germain maçı sonrasında sahaya çıkamayan Falcao'nun G.Saray'a maliyeti ağır oldu.</h2>
      <address>
        <time datetime="2019-11-18T16:03:00+00:00">18 Nov 2019, 16:03</time>
      </address>
      <p>Galatasaray Teknik Direktörü Fatih Terim’in, “Müsait olduğunda oynayacak” dediği Radamel Falcao, oynamasa bile her ay 500 bin euroyu cebine koyuyor.</p>
      <p>3 Süper Lig, 2 de Şampiyonlar Ligi maçı olmak üzere toplamda 5 karşılaşmaya çıkan, 1 Ekim’deki Paris Saint Germain karşılaşması sonrasında hiç forma giyemeyen Falcao, 48 gündür sahalardan uzak kaldı.</p>
      <p>Yarından itibaren bir hafta daha İspanya’da kalacağı düşünüldüğünde dönüşü de en erken iki ayı bulacak.</p>
      <h3>6 milyon 350 bin TL boşa gidecek</h3>
      <p>2 milyon eurosu peşin, kalanları aylık taksitler halinde 300 bin euro ödenen ve toplamda 5 milyon euro garanti paraya oynayan Kolombiyalı futbolcunun dönüşü toplamda iki ayı bulacağı için yaklaşık 1 milyon euro (6 milyon 350 bin TL) havaya gidecek.</p>
      <p>İspanya’dan dönen ve yarına kadar tesislerde çalışıp tekrar Madrid’e gidecek olan Kolombiyalı forvetin doktora değil, buradaki fizyoterapistine gittiği ifade edildi.</p>
      <p>Ağrıları devam eden Falcao’nun sahalara ne zaman döneceği konusundaki belirsizlik devam ediyor.</p>
    </article>
  </body>
</html>