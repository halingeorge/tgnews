<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/sport/copil-prins-materiale-pirotehnice-fotbal-326089.html"/>
    <meta property="og:site_name" content="Observator"/>
    <meta property="article:published_time" content="2019-11-18T16:59:00+00:00"/>
    <meta property="og:title" content="Copil prins când încerca să introducă materiale pirotehnice la un meci de fotbal de Liga a treia"/>
    <meta property="og:description" content="Reprezentanţii Jandarmeriei Gorj au anunţat, luni, că au trecut pe lista neagră un minor de numai 13 prins când încerca să introducă materiale pirotehnice la un meci de fotbal de Liga a treia."/>
  </head>
  <body>
    <article>
      <h1>Copil prins când încerca să introducă materiale pirotehnice la un meci de fotbal de Liga a treia</h1>
      <address><time datetime="2019-11-18T16:59:00+00:00">18 Nov 2019, 16:59</time> by <a rel="author">Cristi Ioniţă</a></address>
      <p>
        <b>
          <b>Reprezentanţii Jandarmeriei Gorj au anunţat, luni, că au trecut pe lista neagră un minor de numai 13 prins când încerca să introducă materiale pirotehnice la un meci de fotbal de Liga a treia.</b>
        </b>
      </p>
      <p>Incidentul s-a produs zilele trecute, cu ocazia meciului dintre FC Universitatea Craiova şi CSC Ghiroda Gearmata Vii, disputat pe stadionul Municipal din Târgu Jiu.</p>
      <h3>Copil prins cu 121 de materiale pirotehnice la intrarea pe stadion la un meci de Liga a treia</h3>
      <p>Minorul spera să treacă fără probleme de controlul jandarmilor, însă aceştia i-au descoperit în rucsac 121 de materiale pirotehnice.</p>
      <p>Se efectuează cercetări în legătură cu comiterea infracţiunii de efectuare de operaţiuni fără drept cu materiale pirotehnice, urmând ca cel mai probabil părinţii minorului să fie amendaţi.</p>
      <p>Însă autorităţile ţin să tragă un nou semnal de alarmă în legătură cu tentativa fanilor de a introduce în arena sportivă de articole pirotehnice, substanţe toxice, băuturi alcoolice, recipiente, corpuri contondente, cuţite, pumnale ori alte asemenea obiecte.</p>
      <p>Autorităţile subliniază că aceste acţiuni sunt complet interzise "<i>întrucât pot pune în pericol siguranţa celorlalţi participanţi</i>".</p>
    </article>
  </body>
</html>