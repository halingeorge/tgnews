<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/u-zaporizkij-oblasti-trivaie-akcija-bezpechne-zhitlo/"/>
    <meta property="og:site_name" content="МИГ"/>
    <meta property="article:published_time" content="2019-11-18T16:33:11+00:00"/>
    <meta property="og:title" content="У Запорізькій області триває акція «Безпечне житло»"/>
    <meta property="og:description" content="18 листопада з метою зменшення кількості пожеж у житловому секторі, а також запобігання їх виникненню співробітники Більмацького районного сектору провели інформаційно - роз’яснювальну роботу у житловому секторі щодо правил експлуатації газового обладнання, правил користування пічним опаленням та по"/>
  </head>
  <body>
    <article>
      <h1>У Запорізькій області триває акція «Безпечне житло»</h1>
      <address><time datetime="2019-11-18T16:33:11+00:00">18 Nov 2019, 16:33</time> by <a rel="author" href="https://mig.com.ua/author/vlad/" target="_blank">Владимир Шак</a></address>
      <p>18 листопада з метою зменшення кількості пожеж у житловому секторі, а також запобігання їх виникненню співробітники Більмацького районного сектору провели інформаційно — роз’яснювальну роботу у житловому секторі щодо правил експлуатації газового обладнання, правил користування пічним опаленням та порушення експлуатації електрообладнання.</p>
      <p>Рятувальники розповіли громадянам  про правила пожежної безпеки, наголошували, що необхідно уважно слідкувати за станом електромереж, обігрівальними приладами та дотримуватися правил користування пічним опаленням; навели статистику пожеж  та основні причини виникнення пожеж.</p>
      <p>Аби люди пам’ятали та дотримувалися елементарних правил пожежної безпеки, фахівці ДСНС надали пам’ятки з основними правилами пожежної безпеки та алгоритмом дій в екстрених випадках.</p>
      <p>Такі заходи у рамках акції «Безпечне житло» проходять у всіх районах Запорізької області впродовж опалювального періоду.</p>
      <p>
        <i>Державна служба України з надзвичайних ситуацій закликає усіх громадян дбати про належний протипожежний стан власних помешкань та дотримуватись правил пожежної безпеки, адже загрозу завжди краще попередити, ніж мати справу з її наслідками.</i>
      </p>
      <p>(Zp.dsns.gov.ua)</p>
    </article>
  </body>
</html>