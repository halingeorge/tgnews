<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2405593,PS-w-skokach-Obiekt-w-WisleMalince-przygotowany-na-sezon-Jest-decyzja-dyrektora-skoczni"/>
    <meta property="og:site_name" content="Polskie Radio"/>
    <meta property="article:published_time" content="2019-11-18T16:30:00+00:00"/>
    <meta property="og:title" content="PŚ w skokach. Obiekt w Wiśle-Malince przygotowany na sezon? Jest decyzja dyrektora skoczni"/>
    <meta property="og:description" content="Na środę zaplanowano zakończenie prac przy przygotowaniach śniegu na skoczni im. Adama Małysza w Wiśle-Malince do inauguracji 41. edycji Pucharu Świata w skokach narciarskich - poinformował dyrektor obiektu Andrzej Wąsowicz. "/>
  </head>
  <body>
    <article>
      <h1>PŚ w skokach. Obiekt w Wiśle-Malince przygotowany na sezon? Jest decyzja dyrektora skoczni</h1>
      <address>
        <time datetime="2019-11-18T16:30:00+00:00">18 Nov 2019, 16:30</time>
      </address>
      <p>
        <b>Na środę zaplanowano zakończenie prac przy przygotowaniach śniegu na skoczni im. Adama Małysza w Wiśle-Malince do inauguracji 41. edycji Pucharu Świata w skokach narciarskich - poinformował dyrektor obiektu Andrzej Wąsowicz. </b>
      </p>
      <ul>
        <li>
          <b>Na terenie Polski odbędą się dwa konkursy: w Wiśle (23-24 listopada) i w Zakopanem (25-26 stycznia)</b>
        </li>
        <li>
          <b>Poprzedni sezon zdominował Japończyk Ryoyu Kobayashi </b>
        </li>
        <li>
          <b>W Pucharze Narodów tytułu broni reprezentacja Polski</b>
        </li>
        <li>
          <b>W sezonie 2019/2020 odbędą się mistrzostwa świata w lotach narciarskich w słoweńskiej Planicy </b>
        </li>
      </ul>
      <p>- O godz. 18 chcemy rozpocząć dwoma ratrakami rozkładać śnieg - powiedział w poniedziałek Wąsowicz.</p>
      <related>
        <a href="https://www.polskieradio24.pl/5/4147/Artykul/2402034,PS-w-skokach-narciarskich-20192020-TERMINARZ?fbclid=IwAR3GHa5zpn_ocykQRvICQaRVckWhA76WUOaXOKOMjt7T6jqmMES1cmLnC-I"/>
      </related>
      <p>Jak dodał, według wcześniejszych planów miano to zacząć robić w niedzielę. Dzień zwłoki wynika ze stosunkowo wysokich temperatur, które w weekend panowały w Wiśle.<br/><br/>Na piątek zaplanowane są kwalifikacje do niedzielnego konkursu indywidualnego, zaś w sobotę kibice mają obejrzeć rywalizację drużynową.</p>
      <ul>
        <li>
          <b>Czytaj więcej: <a href="https://polskieradio24.pl/5/4147/Artykul/2405404,PS-w-skokach-20192020-Fakty-ludzie-pieniadze-Jak-wygladaja-liczby-41-edycji-PS">Fakty, ludzie, pieniądze. Liczby 41. edycji Pucharu Świata &gt;&gt;&gt;</a> </b>
        </li>
      </ul>
      <p>Już wcześniej Wąsowicz poinformował, że minimalna ilość potrzebna do rozegrania zawodów, to 1800 metrów sześciennych śniegu. Należy pokryć odpowiednie części skoczni 30-centymetrową warstwą ubitego białego puchu (takie są przepisy FIS). <br/><br/><b><a href="https://polskieradio24.pl/5/4147/Artykul/2402034,PS-w-skokach-narciarskich-20192020-TERMINARZ">Program PŚ</a> w skokach narciarskich w Wiśle-Malince:</b></p>
      <p><b>piątek, 22 listopada</b><br/>18.00 - kwalifikacje</p>
      <p><b>sobota, 23 listopada</b><br/>16.00 - pierwsza seria konkursu drużynowego</p>
      <p><b>niedziela, 24 listopada</b><br/>11.30 - pierwsza seria konkursu indywidualnego </p>
      <p>(mb)</p>
      <related>
        <a href="https://www.polskieradio.pl/5/4147/Artykul/2321563,PS-w-skokach-Andreas-Wellinger-ma-sezon-z-glowy-Mistrz-olimpijski-zerwal-wiezadla"/>
      </related>
      <related>
        <a href="https://www.polskieradio.pl/5/4147/Artykul/2402021,PS-w-skokach-Dolezal-podal-sklad-na-konkursy-w-Wisle-Jest-dwoch-debiutantow"/>
      </related>
      <related>
        <a href="https://www.polskieradio.pl/5/4147/Artykul/2403430,Turniej-Czterech-Skoczni-Bilety-na-konkurs-w-Oberstdorfie-wyprzedane"/>
      </related>
    </article>
  </body>
</html>