<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/sluzhiteli-na-sdvr-arestuvakha-izvrshiteli-na-grabezhi-snimka_news710051.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T16:32:00+00:00"/>
    <meta property="og:title" content="Служители на СДВР арестуваха извършители на грабежи! (СНИМКА)"/>
    <meta property="og:description" content="Сигнал за едно от престъпленията бил подаден в полицията на 13 ноември от 23-годишно момиче. Потърпевшата разказала, че предишната вечер, около 21.00 часа, на с"/>
  </head>
  <body>
    <article>
      <h1>Служители на СДВР арестуваха извършители на грабежи! (СНИМКА)</h1>
      <address>
        <time datetime="2019-11-18T16:32:00+00:00">18 Nov 2019, 16:32</time>
      </address>
      <p>https://blitz.bg/obshtestvo/sluzhiteli-na-sdvr-arestuvakha-izvrshiteli-na-grabezhi-snimka_news710051.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574087541-75625402-2483172731751482-7783342813302751232-n.jpg"/>
      </figure>
      <p><b>Сигнал за едно от престъпленията бил подаден в полицията на 13 ноември от 23-годишно момиче. Потърпевшата разказала, че предишната вечер, около 21.00 часа, на спирка на градския транспорт, в близост до метростанция „Бели Дунав“, неизвестен мъж , след като й нанесъл удар, издърпал от ръцете й мобилен телефон. </b><br/><br/>След проведени бързи оперативно-издирвателни действия от служители на Второ РУ и техни колеги от сектор „Грабежи“ при СДВР е установен и задържан извършителят - 18-годишен, осъждан. Откраднатата вещ е намерена и иззета. Събраните материали по случая са докладвани в Софийска районна прокуратура, а на задържания е наложена мярка за неотклонение „задържане под стража“ за срок до 72 часа.<br/><br/>С определение на съда извършителят е осъден на 2 години условно и 4 години изпитателен срок. На 5 ноември около 23.30 ч. 36-годишен столичанин заявил в полицията, че е бил нападнат от непознат мъж, който му откраднал мобилен телефон. След предприети издирвателни действия от служители на Трето РУ е задържан извършителят – 46-годишен мъж. Установено е, че задържаният е криминално проявен за престъпления против личността и собствеността.<br/> </p>
      <figure>
        <img src="https://static.blitz.bg/documents/thumbnails/520/201911/1574087541-75625402-2483172731751482-7783342813302751232-n.jpg"/>
      </figure>
      <p>Инкриминираната вещ е иззета. Материалите са докладвани в Софийската районна прокуратура и на мъжа е наложена мярка за неотклонение „задържане под стража“ за срок до 72, след което е изменена в постоянна мярка.</p>
    </article>
  </body>
</html>