<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/drogobytski_politseyski_nagadaly_shkolyaram_pro_bezpeku_na_dorozi_331025.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T16:26:00+00:00"/>
    <meta property="og:title" content="Дрогобицькі поліцейські нагадали школярам про безпеку на дорозі"/>
    <meta property="og:description" content="Для збереження життя та здоров’я підлітків, зниження дитячого травматизму працівники ювенальної превенції провели з учнями місцевої спеціалізованої школи №2 профілактичний урок по ПДР. Про це Гал-інфо повідомили у відділі комунікації поліції Львівської області."/>
  </head>
  <body>
    <article>
      <h1>Дрогобицькі поліцейські нагадали школярам про безпеку на дорозі</h1>
      <h2>Для збереження життя та здоров’я підлітків, зниження дитячого травматизму працівники ювенальної превенції провели з учнями місцевої спеціалізованої школи №2 профілактичний урок по ПДР. Про це Гал-інфо повідомили у відділі комунікації поліції Львівської області.</h2>
      <address>
        <time datetime="2019-11-18T16:26:00+00:00">18 Nov 2019, 16:26</time>
      </address>
      <slideshow>
        <figure>
          <img src="https://galinfo.com.ua/media/gallery/full/b/e/bezpekarukhupolice.jpg"/>
          <figcaption>Фото: Нацполіція</figcaption>
        </figure>
        <figure>
          <img src="https://galinfo.com.ua/media/gallery/full/b/e/bezpekarukhupolice1.jpg"/>
          <figcaption>Фото: Нацполіція</figcaption>
        </figure>
      </slideshow>
      <p>У доступній і цікавій формі правоохоронці розповіли дітям про те, як правильно переходити вулицю. Інспектор ювенальної превенції Віталія Мроць наголосила, що необхідно бути обережними та знати дорожні знаки.</p>
      <p>Під час бесіди з поліцейськими школярі демонстрували набуті знання та цікавилися, як поводитися в тій чи іншій ситуації, що може виникнути на дорозі.</p>
      <p>Такі профілактичні заходи не минають безслідно. Вони дають можливість виробити у школярів вміння приймати правильні рішення, володіти навичками самозбереження, знати свої права та обов’язки.</p>
      <p>Нагадаємо, як повідомляло Гал-інфо, з початку року на дорогах Львівщини <a href="https://galinfo.com.ua/news/z_pochatku_roku_na_dorogah_lvivshchyny_zagynulo_217_osib_330481.html">загинуло 217 осіб</a>.</p>
    </article>
  </body>
</html>