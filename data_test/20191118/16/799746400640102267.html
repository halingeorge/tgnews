<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103181/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T16:24:51+00:00"/>
    <meta property="og:title" content="Трамп заявив, що розгляне питання про надання свідчень Конгресу у справі про імпічмент"/>
    <meta property="og:description" content="Президент США Дональд Трамп допустив можливість надання свідчень в Конгресі США в рамках розслідування справи про імпічмент."/>
  </head>
  <body>
    <article>
      <h1>Трамп заявив, що розгляне питання про надання свідчень Конгресу у справі про імпічмент</h1>
      <address>
        <time datetime="2019-11-18T16:24:51+00:00">18 Nov 2019, 16:24</time>
      </address>
      <p>Президент США Дональд Трамп допустив можливість надання свідчень в Конгресі США в рамках розслідування справи про імпічмент.</p>
      <p>Як повідомляє "Європейська правда", про це Трамп написав в Twitter.</p>
      <p>"Наша божевільна, знервована спікер Палати представників Ненсі Пелосі, яка нічого не робить, запропонувала, щоб я виступив з приводу телефонного імпічменту. Вона також заявила, що я можу це зробити письмово ... Хоча я не зробив нічого неправильного, і мені не подобається узаконювати цей обман, мені подобається ідея, і я серйозно розгляну її", - написав Трамп.</p>
      <figure>
        <iframe data-src="https://twitter.com/realDonaldTrump/status/1196425928768929792?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Пелосі в неділю заявила, що глава Білого дому при бажанні може виступити перед законодавцями і представити свої доводи щодо розслідування, яке проводить Палата  представників Конгресу США в рамках процедури імпічменту.</p>
      <p>Нагадаємо, 17 листопада були опубліковані <b><a href="https://www.eurointegration.com.ua/news/2019/11/17/7103132/">розшифровки свідчень </a></b>ще двох американських чиновників, які виступали на закритому засідання у справі щодо імпічменту.</p>
      <p>Минулого тижня Білий дім опублікував стенограми першої розмови Трампа і Зеленського у квітні. Трамп говорив про <b><a href="https://www.eurointegration.com.ua/news/2019/11/15/7103099/">українок на конкурсі</a></b> "Міс Всесвіт" та висловлював сподівання, що Зеленський "<b><a href="https://www.eurointegration.com.ua/news/2019/11/15/7103098/">буде прекрасним президентом</a></b>".</p>
      <p>Читайте докладніше у статті: "<b><a href="https://www.eurointegration.com.ua/articles/2019/11/15/7103107/">Білий дім брехав про Зеленського від початку: що розкрив текст нової розмови із Трампом</a></b>".</p>
    </article>
  </body>
</html>