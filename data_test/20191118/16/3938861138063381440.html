<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_u-lisi-znajshli-davnorimskij-skarb/938718"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T16:53:00+00:00"/>
    <meta property="og:title" content="У лісі знайшли давньоримський скарб"/>
    <meta property="og:description" content="Археологи виявили скарб срібних римських монет, яким понад 1,7 тис. років на горі Цугерберг у Швейцарії. Усі монети є антоніанами - так називали срібні гроші, карбування яких розпочали в 215 році за наказом імператора Каракалли. Назва монет походить від його повного імені - Марк Аврелій ..."/>
  </head>
  <body>
    <article>
      <h1>У лісі знайшли давньоримський скарб</h1>
      <address><time datetime="2019-11-18T16:53:00+00:00">18 Nov 2019, 16:53</time> by <a rel="author">Gazeta.ua</a></address>
      <p>Археологи виявили скарб срібних римських монет, яким понад 1,7 тис. років на горі Цугерберг у Швейцарії.</p>
      <p>Усі монети є антоніанами - так називали срібні гроші, карбування яких розпочали в 215 році за наказом імператора <b>Каракалли</b>. Назва монет походить від його повного імені - Марк Аврелій Антонін, повідомляє <a href="https://www.swissinfo.ch/rus/article/45369114?utm_source=unet&amp;utm_campaign=swi-rss&amp;utm_medium=rss&amp;utm_content=o&amp;fbclid=IwAR1ryHifBsKujanZsefXoBoJbI8ErnI3dHPVX4gb-pOMvWqca4hABChRbiI">Swiss Info.</a></p>
      <p>Спочатку вони важили 5,1 г., але згодом туди почали добавляти мідь. Саме тому знайдені монети важать по 3,4 г., їх датують між 241 - 255 роками.</p>
      <p>На монетах зображені імператори <b>Гордіан III</b>,<b> Волузіан,</b> <b>Валеріан</b> I й імператриця <b>Марція Отацилія Севера</b>. Голови імператорів прикрашає лавровий вінець, а володарка спочиває на півмісяці. На звороті присутні зображення богів Юпітера, Марса та богині перемоги Вікторії.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_dvoye-druziv-shukali-zagublenu-kabluchku-a-znajshli-skarb/937148"/>
      </related>
      <figure>
        <img src="https://static2.gazeta.ua/img2/cache/gallery/938/938718_1_w_1200_lq.jpg?v=0"/>
        <figcaption>У Швейцарії знайшли 12 давньоримських срібних монет<cite>Автор: swissinfo.ch</cite></figcaption>
      </figure>
      <blockquote>Скарб із 1 тис. середньовічних монет XV ст.<a href="https://gazeta.ua/articles/history/_u-lisi-rozkopali-skarb-sribnih-monet/932966"> знайшли у лісі неподалік міста Вайле, Данія</a>. Гроші срібні з незначними домішками міді. Важать по 1 г. Понад 800 монет розкидані по місцевості, решта прилипли до залишків горщика, в якому їх ховали. На ці кошти можна було купити 10 корів або прогодувати фермерську родину протягом року</blockquote>
    </article>
  </body>
</html>