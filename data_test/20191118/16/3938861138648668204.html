<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_v-ukrayini-stane-prostishe-legalno-taksuvati/938686"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T16:44:00+00:00"/>
    <meta property="og:title" content="В Україні стане простіше легально таксувати"/>
    <meta property="og:description" content="В Україні можуть спростити реєстрацію таксі. Для цього планують замінити ліцензії на повідомлення про початок провадження діяльності. Така ініціатива є в зареєстрованому в парламенті законопроекті, повідомляє прес-служба Міністерства інфраструктури. &quot;Новим законопроектом планується ..."/>
  </head>
  <body>
    <article>
      <h1>В Україні стане простіше легально таксувати</h1>
      <address><time datetime="2019-11-18T16:44:00+00:00">18 Nov 2019, 16:44</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938686_w_300.jpg?v=0"/>
        <figcaption>У Мінінфраструктури обговорили законопроект про таксі. Фото: taxiservice.com.ua</figcaption>
      </figure>
      <p>В Україні можуть спростити реєстрацію таксі. Для цього планують замінити ліцензії на повідомлення про початок провадження діяльності.</p>
      <p>Така ініціатива є в зареєстрованому в парламенті законопроекті, повідомляє прес-служба Міністерства інфраструктури.</p>
      <p>"Новим законопроектом планується дерегулювати процедури набуття права на здійснення діяльності з перевезення пасажирів на таксі та легковими автомобілями на замовлення. Замінити ліцензії на повідомлення", - йдеться в релізі міністерства.</p>
      <p>Контроль над діяльністю таксі може отримати Укртрансбезпека.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_sluga-narodu-proponuye-opodatkuvati-taksistiv/933582"/>
      </related>
      <p>Серед "спірних" моментів законопроекту:</p>
      <p>- обов'язкове страхування пасажирів;</p>
      <p>- введення відповідальності інформаційно-диспетчерських служб та нагляд/контроль над такими службами;</p>
      <p>- введення прямої вимоги до водіїв з підтвердженням психіатричного здоров'я і відсутністю наркозалежності, а також непричетність до злочинів.</p>
      <p>Обговорюються також норми щодо блокування або виключення з реєстру перевізника за систематичні порушення ПДР.</p>
      <blockquote>"Слуги народу" пропонують <a href="https://gazeta.ua/articles/politics/_slugi-narodu-pridumali-nulovij-podatok/938702">звільнити</a> дохід за депозитними вкладами населення від оподаткування.</blockquote>
    </article>
  </body>
</html>