<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/razumkov-anonsuvav-uhvalennya-zakoniv-pro-referendumi-i-narodne-veto/"/>
    <meta property="og:site_name" content="Прямий"/>
    <meta property="article:published_time" content="2019-11-18T16:44:00+00:00"/>
    <meta property="og:title" content="Разумков анонсував ухвалення законів про референдуми і народне вето"/>
    <meta property="og:description" content="У Верховній Раді України планується прийняти пакет законів про референдум і народне вето. Про це заявив спікер Ради Дмитро Разумков, передає РБК-Україна."/>
  </head>
  <body>
    <article>
      <h1>Разумков анонсував ухвалення законів про референдуми і народне вето</h1>
      <address>
        <time datetime="2019-11-18T16:44:00+00:00">18 Nov 2019, 16:44</time>
      </address>
      <p>
        <b>У Верховній Раді України планується прийняти пакет законів про референдум і народне вето.</b>
      </p>
      <p>Про це заявив спікер Ради Дмитро Разумков, передає <a href="https://www.rbc.ua/ukr/news/razumkov-rasskazal-planah-zakonam-referendume-1574082114.html">РБК-Україна</a>.</p>
      <p>За його словами,планується ухвалити цілу низку законів, які передбачають пряме народовладдя.</p>
      <p>"Мова йде про пакет законів: загальнонаціональний загальнодержавний референдум, місцеві референдуми, закон про народне вето. Можливо, ще додадуться інші законопроекти, які, я сподіваюся, стануть законами.</p>
      <p>Якщо це буде загальнонаціональний референдум, там буде один перелік питань. Якщо це буде про місцеві референдуми, там буде інший перелік питань. Тому це досить глибока дискусія", - заявив Разумков.</p>
      <p>Зазначимо, <a href="https://prm.ua/ksu-viznav-konstitutsiynim-zakonoproekt-zelenskogo-pro-zakonodavchu-initsiativu-narodu/">Конституційний Суд України визнав законопроект про внесення змін до статті 93 Конституції України (щодо законодавчої ініціативи народу) таким, що відповідає вимогам Конституції</a>.</p>
      <p>Нагадаємо, раніше президент України Володимир <a href="https://prm.ua/pitannya-prodazhu-zemli-inozemtsyam-vinesut-na-vseukrayinskiy-referendum-zelenskiy/">Зеленський заявив, що питання про дозвіл на продаж землі сільськогосподарського призначення іноземцям та компаніям, які засновані іноземцями винесуть на всеукраїнський референдум.</a></p>
      <p>Глава фракції "Слуга народу" <a href="https://prm.ua/arahamiya-poobitsyav-piti-z-verhovnoyi-radi-yakshho-ne-bude-referendumu-shhodo-rinku-zemli/">Давид Арахамія пообіцяв скласти мандат народного депутата, не буде проведено референдум про купівлю землі іноземцями</a>.</p>
      <p>Народний депутат від партії "Слуга народу" <a href="https://prm.ua/provedennya-referendumu-bude-propisano-u-teksti-zakonu-pro-rinok-zemli-nardep-vid-slugi-narodu/">Роксолана Підласа повідомила, що проведення референдуму буде прописано у тексті закону про ринок землі</a>.</p>
      <related>
        <h4>Схожі новини</h4>
        <a href="https://prm.ua/predstavnikom-kabminu-u-verhovniy-radi-priznacheno-olenu-shulyak-shho-pro-neyi-vidomo/"/>
        <a href="https://prm.ua/u-rosiyi-initsiyuvali-kriminalnu-spravu-proti-vidomoyi-krimnashistki-cherez-slova-pro-okupovaniy-krim/"/>
        <a href="https://prm.ua/yaremenko-znovu-vede-u-radi-zasidannya-komitetu-na-yogo-zahist-kinulasya-golova-delegatsiyi-u-parye/"/>
      </related>
    </article>
  </body>
</html>