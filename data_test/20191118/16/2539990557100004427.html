<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/7/160/Artykul/2403184,The-Dumplings-o-pozegnalnej-trasie-staramy-sie-przygotowac-ja-jak-najlepiej"/>
    <meta property="og:site_name" content="Polskie Radio"/>
    <meta property="article:published_time" content="2019-11-18T16:38:00+00:00"/>
    <meta property="og:title" content="The Dumplings o pożegnalnej trasie: staramy się przygotować ją jak najlepiej"/>
    <meta property="og:description" content="- Jesteśmy na bardzo przyjemnym, a zarazem trudnym etapie, kiedy mamy już sporo umiejętności, ale też oczekuje się od nas sporo. Szczególnie teraz, kiedy mamy zamiar pożegnać się na chwilkę - mówi w &quot;Muzyczne Jedynce&quot; Justyna Święś. Zespół The Dumplings rozpoczął pożegnalną trasę koncertową. "/>
  </head>
  <body>
    <article>
      <h1>The Dumplings o pożegnalnej trasie: staramy się przygotować ją jak najlepiej</h1>
      <address>
        <time datetime="2019-11-18T16:38:00+00:00">18 Nov 2019, 16:38</time>
      </address>
      <p>
        <b>- Jesteśmy na bardzo przyjemnym, a zarazem trudnym etapie, kiedy mamy już sporo umiejętności, ale też oczekuje się od nas sporo. Szczególnie teraz, kiedy mamy zamiar pożegnać się na chwilkę - mówi w "Muzyczne Jedynce" Justyna Święś. Zespół The Dumplings rozpoczął pożegnalną trasę koncertową. </b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/db341392-be3f-4b77-aa5f-61ae05194c13.mp3"/>
          </figure>
          <p>Rozmową z The Dumplings (Muzyczna Jedynka)</p>
        </li>
      </ul>
      <p>Tworzony przez Justynę Święs i Kubę Karasia zespół The Dumplings po sześciu latach wspólnego grania postanowił zrobić sobie przerwę i tymczasowo zawiesić działalność. Pożegnalna trasa koncertowa zespołu, która rozpoczęła się 15 listopada, nosi tytuł "Przykro mi", tak jak utwór z ostatniej płyty "Raj".</p>
      <figure>
        <iframe src="https://www.youtube.com/embed/5ZJ1KmKmvHk" width="560" height="315" data-service="Youtube" scrolling="no"/>
      </figure>
      <p>
        <i>The Dumplings/Youtube</i>
      </p>
      <p>
        <b>Dojrzała decyzja</b>
      </p>
      <p>- To pewien rodzaj dojrzałości, że mimo młodego wieku, całkiem dużego dorobku jak na czas, który jesteśmy na scenie i dobrze prosperującego projektu, możemy go odstawić. Jest to dojrzałe, bo możemy zebrać nowe doświadczenie i potem wrócić do tego projektu - uważa Kuba Karaś.</p>
      <p>Justyna Święs przyznaje, że oboje nie żałują niczego, co zrobili w życiu. Kuba Karaś, wracając jednak do czasów pierwszej płyty, nie ukrywa, że powinien wówczas zapisać się... na lekcje pianina. - Czasami czuję, że brak wykształcenia muzycznego spowalnia cały proces, który mógłby być dużo szybszy. Czasami pojawiają się myśli, które ciężko jest przełożyć na muzykę - dodaje Kuba Karaś.</p>
      <p>
        <b>Przyjemny, ale trudny moment</b>
      </p>
      <p>- Jesteśmy na bardzo przyjemnym, a zarazem trudnym etapie, kiedy mamy już sporo umiejętności, ale też oczekuje się od nas sporo. Szczególnie teraz, kiedy mamy zamiar pożegnać się na chwilkę. Przed ostatnią trasą, staramy się zrobić to jak najlepiej i jak najlepiej ją przygotować - uważa Justyna Święs.</p>
      <p>Kto pomógł w The Dumplings w debiucie na scenie? Czy zespół miał okazję zachłysnąć się sławą? Jak ważna jest oprawa wizualna w przypadku The Dumplings?</p>
      <p>Zapraszamy do wysłuchania całej rozmowy.</p>
      <p>
        <b>***</b>
      </p>
      <p><b>Tytuł audycji:</b> <a href="https://www.polskieradio.pl/7/160,muzyczna-jedynka">Muzyczna Jedynka</a></p>
      <p><b>Prowadzi:</b> <a href="https://www.polskieradio.pl/Ula-Kaczynska/Tag172906">Ula Kaczyńska</a></p>
      <p><b>Goście: </b>Justyna Święs i Kuba Karaś (The Dumplings)</p>
      <p><b>Data emisji:</b> 18.11.2019</p>
      <p><b>Godzina emisji:</b> 14.28</p>
      <p>DS</p>
      <related>
        <a href="https://www.polskieradio.pl/7/160/Artykul/2397327,Julia-Pietrucha-gra-male-koncerty-dla-wielu-sluchaczy"/>
      </related>
      <related>
        <a href="https://www.polskieradio.pl/7/160/Artykul/2397436,Novika-z-praca-zawsze-wiazala-sie-przyjazn"/>
      </related>
      <related>
        <a href="https://www.polskieradio.pl/10/3966/Artykul/2398766,The-Dumplings-kazda-plyta-to-inny-etap-naszej-relacji"/>
      </related>
    </article>
  </body>
</html>