<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/dallu-di-con-di-patti-un-convegno-sul-tema-giovani-alcol-e-droga.html"/>
    <meta property="og:site_name" content="Tempostretto"/>
    <meta property="article:published_time" content="2019-11-18T16:05:02+00:00"/>
    <meta property="og:title" content="Dall’U.Di.Con. di Patti un convegno sul tema “Giovani, alcol e droga”"/>
    <meta property="og:description" content="L’incontro, ideato dalla sezione di Patti dell’U.Di.Con, si è svolto presso l’I.I.S. “Antonello” a Messina. Tra i temi trattati, la prevenzione sui rischi derivanti dall’uso di alcol e stupefacenti tra i giovani."/>
  </head>
  <body>
    <article>
      <h1>Dall’U.Di.Con. di Patti un convegno sul tema “Giovani, alcol e droga”</h1>
      <address><time datetime="2019-11-18T16:05:02+00:00">18 Nov 2019, 16:05</time> by <a rel="author" href="https://www.tempostretto.it/author/salvatore-di-trapani" target="_blank">Salvatore Di Trapani</a></address>
      <p>
        <i>L’incontro, ideato dalla sezione di Patti dell’U.Di.Con, si è svolto presso l’I.I.S. “Antonello” a Messina. Tra i temi trattati, la prevenzione sui rischi derivanti dall’uso di alcol e stupefacenti tra i giovani.</i>
      </p>
      <p>I giovani e rischi derivanti dall’assunzione di alcol e droga. Questo il tema principale, al centro del convegno organizzato e promosso dall’<b>U.Di.Con. di Patti</b>. L’iniziativa è stata lanciata all’interno della più ampia campagna “<b>Dipendiamo dalle nostre scelte</b>”, promossa a livello nazionale dall’Unione per la Difesa dei Consumatori.</p>
      <h3>Un tema importante</h3>
      <p>L’incontro si è svolto lo scorso 15 novembre, presso l’I.I.S. “Antonello” di Messina. Tanti gli ospiti presenti, che hanno approfondito il <b>tema delle dipendenze</b>, i rischi per i giovani e le principali strategie da porre in atto per tutelare la propria salute.</p>
      <p>Il dibattito è stato moderato dalla pedagogista Helga Corrao. Presenti anche la dirigente scolastica, Laura Tringali, il presidente nazionale U.Di.Con. Denis Nesci, il responsabile di zona dell’U.Di.Con. di Patti Dario Giacoppo e la componente della Commissione regionale Sanità Elvira Amata.</p>
      <p>Al tavolo di discussione, in veste di relatori, il responsabile regionale F.n.a. – Confsal Rosario Giuseppe Meli, lo psicologo Arturo Sergi, il neurologo Massimo Raffaele e Domenico Incorvaia, presidente del centro di solidarietà “Faro”.</p>
      <p>Agli studenti sono stati sottoposti dei questionari, in forma anonima, a cui è seguita la proiezione di un video incentrato sul tema delle dipendenze.</p>
      <h3>La tutela grazie all’informazione</h3>
      <p><i>“La nostra è un associazione che ha come principale obbiettivo la tutela dei cittadini, in quanto consumatori che ricoprono nella società una posizione di svantaggio negoziale e informativo</i> –ha spiegato Giacoppo- <i>per questo operiamo nell’ambito della tutela, dell’assistenza, della consulenza e dell’informazione ed è proprio l’informazione che permette di operare scelte coerenti”</i>.</p>
      <slideshow>
        <figure>
          <img src="https://www.tempostretto.it/wp-content/uploads/2019/11/WhatsApp-Image-2019-11-16-at-17.34.47.jpeg"/>
        </figure>
        <figure>
          <img src="https://www.tempostretto.it/wp-content/uploads/2019/11/WhatsApp-Image-2019-11-16-at-17.34.48-1.jpeg"/>
        </figure>
        <figure>
          <img src="https://www.tempostretto.it/wp-content/uploads/2019/11/WhatsApp-Image-2019-11-16-at-17.34.48.jpeg"/>
        </figure>
        <figure>
          <img src="https://www.tempostretto.it/wp-content/uploads/2019/11/WhatsApp-Image-2019-11-16-at-17.34.50.jpeg"/>
        </figure>
      </slideshow>
    </article>
  </body>
</html>