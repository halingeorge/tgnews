<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/18/legendarische-presentator-henny-huisman-keert-terug-op-nationale-televisie/"/>
    <meta property="og:site_name" content="ThePostOnline"/>
    <meta property="article:published_time" content="2019-11-18T16:44:00+00:00"/>
    <meta property="og:title" content="Legendarische presentator Henny Huisman keert terug op Nationale Televisie"/>
    <meta property="og:description" content="Maakt rentree in sterrenstal van Talpa - Gaat op SBS6 'Waar is dat feestje?' presenteren"/>
  </head>
  <body>
    <article>
      <h1>Legendarische presentator Henny Huisman keert terug op Nationale Televisie</h1>
      <h2>Maakt rentree in sterrenstal van Talpa - Gaat op SBS6 'Waar is dat feestje?' presenteren</h2>
      <address><time datetime="2019-11-18T16:44:00+00:00">18 Nov 2019, 16:44</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Henny Huisman keert op zijn oude dag toch weer terug op televisie. SBS6 heeft hem gestrikt voor een programma waarin de voormalig showmaster allerlei feesten afgaat, zo heeft de zender maandag bekendgemaakt. In <i>Waar is dat feestje?</i> bezoekt de 68-jarige Henny bijzondere party’s in Nederland en verbaast hij zich over alle gekkigheid en buitenissigheden die tijdens zulke feesten plaatsvinden. De opnames zijn inmiddels gestart. Het programma is in 2020 op tv te zien.</p>
      <h4>Lees ook – <a href="https://tpo.nl/2019/02/05/vredesstichter-henny-huisman-wil-ruzie-tussen-veronica-inside-en-sylvana-simons-oplossen/">Vredesstichter Henny Huisman wil ruzie tussen Veronica Inside en Sylvana Simons oplossen</a></h4>
      <p>“Hoe leuk is het dat we een programma met, de toch legendarische, Henny Huisman gaan maken?”, zegt Talpa-televisiedirecteur Marco Louwerens. “Wij denken dat hij met zijn ontwapenende manier van doen en droge humor, de juiste man is voor dit programma. We gaan kijken hoe Nederland feestviert, maar dan wel door de ogen van Henny zelf, als ongenode maar zeer welkome gast.”</p>
      <p>Vorige week liet Henny in <i>Veronica Magazine</i> nog optekenen dat hij waarschijnlijk geen eigen programma meer zou krijgen en dat hij zijn droom om nog eens een tv-comeback te maken had laten varen. “Ik woon lekker tussen de boeren. Mijn ene buur heeft koeien, de andere teelt bloembollen. Dat houdt me nuchter. Ik vind het wel gezegend zo”, zei hij.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>