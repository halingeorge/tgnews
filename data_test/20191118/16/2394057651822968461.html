<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/18/embargo-na-recenzje-shenmue-iii-przeniesione-na-dzien-premiery.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-18T16:39:00+00:00"/>
    <meta property="og:title" content="Embargo na recenzje Shenmue III przeniesione na dzień premiery"/>
    <meta property="og:description" content="Według licznych plotek miało obowiązywać aż 3 dni po premierze – wydawca postanowił ostatecznie zaprzeczyć wszelkim doniesieniom."/>
  </head>
  <body>
    <article>
      <h1>Embargo na recenzje Shenmue III przeniesione na dzień premiery</h1>
      <h2>Według licznych plotek miało obowiązywać aż 3 dni po premierze – wydawca postanowił ostatecznie zaprzeczyć wszelkim doniesieniom.</h2>
      <address><time datetime="2019-11-18T16:39:00+00:00">18 Nov 2019, 16:39</time> by <a rel="author">Maria Wawrzyniak</a></address>
      <p><b>Już jutro odbędzie się premiera <a href="https://www.gram.pl/encyklopedia-gier/gry/shenmue-iii"><i>Shenmue III</i></a>, czyli kolejna odsłona serii popularnych japońskich RPG-ów akcji.</b> Entuzjaści charakterystycznego japońskiego klimatu oraz wszyscy ci, którzy zdecydowali się wesprzeć produkcję na Kickstarterze, będą mogli zanurzyć się w dobrze znanym uniwersum. <b>Gracze, którzy zamierzali jednak poczekać, poczytać pierwsze recenzje i dopiero po tym zdecydować się na zakup przez chwilę mogli być mocno niezadowoleni, bowiem w internecie pojawiało się coraz więcej plotek na temat embargo.</b> Według doniesień miało ono <b>obowiązywać aż trzy dni po samej premierze <i>Shenmue III</i></b>. Oczywiście, wielu zaczęło obracać taką wieść w żart – nic jednak nie zmienia faktu, że przez chwilę był mały problem.</p>
      <figure>
        <img src="https://img6.gram.pl/xewc20191118163146374fobb.jpg"/>
      </figure>
      <p><b>Na ratunek ostatecznie zdecydował się przybyć sam wydawca – firma Deep Silver zapewniła wszystkich, że najzwyczajniej w świecie doszło do dziwnego nieporozumienia. Tym samym potwierdzono, iż pierwsze recenzje <i>Shenmue III</i> pojawią się w sieci jutro rano, w dniu premiery gry.</b> Możecie więc być spokojni. Do tego czasu pozostaje mi tylko <a href="https://www.gram.pl/news/2019/07/06/wszystko-co-wiemy-o-shenmue-iii.shtml">zaprosić zainteresowanych pod ten adres</a> – znajdziecie tutaj <b>kompendium wiedzy na temat produkcj</b>i, które już niedługo zostanie gruntownie odświeżone na wzór najnowszych tekstów z tej kategorii (ostatni został poświęcony chociażby nowemu <a href="https://www.gram.pl/artykul/2019/11/08/wszystko-co-wiemy-o-call-of-duty-modern-warfare.shtml"><i>Call of Duty: Modern Warfare</i></a>). <i><b>Shenmue III</b></i> pojawi się na <b>komputerach osobistych</b><b> wyłącznie w Epic Games Store</b> oraz konsolach <b>PlayStation 4</b>. Miłego czytania! I grania, ale to dopiero jutro.</p>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>