<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151050/"/>
    <meta property="og:site_name" content="AgroNews"/>
    <meta property="article:published_time" content="2019-11-18T16:47:00+00:00"/>
    <meta property="og:title" content="Господарства якої області найбільше скоротили поголів’я птиці у 2019 році"/>
    <meta property="og:description" content="Станом на 1 листопада 2019 року поголів’я птиці в Україні було на рівні 243,7 млн. ​​голів, що на 3,4% більше, ніж на аналогічну дату минулого року. Та найбільше скорочення птиці відбулося в господарствах Одеської області. Про це свідчать дані Державної служби статистики. Зокрема, промислові..."/>
  </head>
  <body>
    <article>
      <h1>Господарства якої області найбільше скоротили поголів’я птиці у 2019 році</h1>
      <address><time datetime="2019-11-18T16:47:00+00:00">18 Nov 2019, 16:47</time> by <a rel="author">agronews.uaode/author</a></address>
      <p>
        <b>Станом на 1 листопада 2019 року поголів’я птиці в Україні було на рівні 243,7 млн. ​​голів, що на 3,4% більше, ніж на аналогічну дату минулого року. Та найбільше скорочення птиці відбулося в господарствах Одеської області. Про це свідчать дані Державної служби статистики.</b>
      </p>
      <p>Зокрема, промислові підприємства за січень-вересень 2019 року наростили поголів’я на 6,8% в порівнянні з аналогічним періодом 2018 року – до 131,3 млн. голів.</p>
      <p>Найстрімкіше зростання поголів’я в промислових підприємствах зафіксовано в Донецькій області – 25,5% – до 4,4 млн. голів. А найбільше скоротилося промислове птахівництво в Одеській області. Так, в порівнянні з листопадом 2018 року місцеві птахофабрики втратили 50,4% голів птиці і зараз утримують вже 79,7 тис.</p>
      <p>Згідно з даними, в господарствах населення поголів’я птиці за 10 місяців 2019 року скоротилося на 0,4% – до 112,4 млн. голів. Найбільший приріст поголів’я птиці в Черкаській області – 6,5% до 6 млн. голів, а скорочення – в Одеській області –16,6%(2,9 млн. голів).</p>
      <p>Загалом на півдні України в господарства усіх категорій скоротилося поголів’я птиці: Запорізька область – на 3,7% (до 5164,5 тис голів), Миколаївська область – на 5,2% (до 2933,3 тис голів), Херсонська область – на 11,7% (до 7165,5 тис голів) та Одеська область – на 18,1% (до 2985,6 тис голів).</p>
    </article>
  </body>
</html>