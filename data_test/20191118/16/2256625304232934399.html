<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158780_1041.html"/>
    <meta property="og:site_name" content="Novsport"/>
    <meta property="article:published_time" content="2019-11-18T16:16:00+00:00"/>
    <meta property="og:title" content="Левски постепенно върви нагоре, сигурен е националният селекционер"/>
    <meta property="og:description" content="&quot;Отборите в елита трябва да догонват Лудогорец, не да се стремят да го съборят&quot;"/>
  </head>
  <body>
    <article>
      <h1>Левски постепенно върви нагоре, сигурен е националният селекционер</h1>
      <address>
        <time datetime="2019-11-18T16:16:00+00:00">18 Nov 2019, 16:16</time>
      </address>
      <p>Селекционерът на националния отбор на България - Георги Дерменджиев, даде интервю за Гонг ден след като нашият отбор победи с 1:0 Чехия. В него опитният специалист, който за кратко успя да преобрази държавния ни отбор, сподели мнението си за тимовете на Левски и Лудогорец.<br/><br/>"Лудогорец е изключително различен като управление. Това е клуб на средно европейско ниво. Капсулован отбор, който има идея, се следва от всички, от ръководство, от треньорско ръководство и футболистите. Затова ги има успехите, няма разногласия, няма коментиране. Европейски начин на управление и като ги има осигурените средства от Кирил и Георги Домусчиеви, които контролират процеса, и се получава всичко. Нека другите отбори да се опитват да ги догонват, а не да се опитват да ги съборят", заяви Дерменджиев.<br/><br/>"Левски с това управление, което има, с публиката, която има, постепенно ще вървят нагоре. Разбира се, ще е необходимо малко време, имат идеология, която следват. Като се има предвид собствениците, които има Левски, в скоро време те ще вдигнат класата на отбора и на управлението", добави опитният специалист.</p>
    </article>
  </body>
</html>