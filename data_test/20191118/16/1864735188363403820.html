<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/economia/black-friday-2019-come-funziona-1.4887967"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-18T16:52:20+00:00"/>
    <meta property="og:title" content="Black friday: i momenti migliori per comprare. Occhio a black week e black hour"/>
    <meta property="og:description" content="Cosa c’è da sapere per fare gli acquisti migliori durante il weekend delle offerte, dalle wishlist ai momenti in cui comprare. Come non perdere le offerte"/>
  </head>
  <body>
    <article>
      <h1>Black friday: i momenti migliori per comprare. Occhio a black week e black hour</h1>
      <h2>Cosa c’è da sapere per fare gli acquisti migliori durante il weekend delle offerte, dalle wishlist ai momenti in cui comprare. Come non perdere le offerte</h2>
      <address><time datetime="2019-11-18T16:52:20+00:00">18 Nov 2019, 16:52</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4887966.1574095941!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Il Black Friday è sempre più lungo e ricco di offerte</figcaption>
      </figure>
      <p>Il <b>Black Friday</b> sta arrivando e bisogna prepararsi per <b>cogliere al volo le offerte migliori.</b> Il 29 novembre, come ormai da tradizione, i negozi fisici e online offrono prodotti scontati, in quella che è una mega-anticipazione della corsa ai regali di <a href="https://www.quotidiano.net/itinerari/mercatini-di-natale-europa-low-cost-1.4893732">Natale</a>. Vediamo cosa è importante sapere per approfittare delle occasioni del Venerdì Nero, cogliendo soprattutto <b>i momenti perfetti per non perdere le offerte</b> e comprare i prodotti che si desiderano.</p>
      <h3>Un Black Friday lungo un mese</h3>
      <p>In realtà il Venerdì Nero dello shopping si sta trasformando in un vero e proprio <b>Novembre Nero</b>: già da un po' di giorni alcune grandi catene di negozi stanno facendo promozioni, che termineranno proprio ala fine di venerdì 29. Ma tenendo conto che lunedì 2 dicembre è il giorno dedicato alle offerte del mondo della tecnologa (ma i realtà esteso ormai a tutte le merci: è il cosiddetto <b>Cyber Monday,</b> a conclusione della Black Week), alla fine avremo davvero un mese intero dedicato alle offerte un po' su tutte le categorie merceologiche, voli aerei compresi.<br/><br/>Quali sono le offerte migliori? <b>Quelle che vanno dal 50% di sconto in su. </b>Qui vale veramente la pena sfruttare il Black Friday, perché offerte al di sotto di questa soglia si possono trovare bene o male tutto l’anno, per non parlare del periodo dei saldi (sia invernali che estivi).<br/>Così come vale la pena acquistare <b>pacchetti di offerte,</b> che hanno sconti maggiori se fate una spesa cumulativa fra oggetti simili.</p>
      <h3>Cosa fare per non perdere le offerte</h3>
      <p>Prima di tutto stendete la vostra <b>wishlist</b>, con i prodotti che volete acquistare, i loro prezzi medi e i prezzi a cui siete disponibili ad arrivare voi per averli. Aiuta a evitare il rischio di comprare qualcosa che non è davvero scontato: il Black Friday è anche pieno di offerte che non sono davvero così convenienti e essere informati sui prezzi correnti dei prodotti è fondamentale per non sprecare denaro. Poi può essere utile compilare un’altra lista, <b>quella dei negozi che sapete faranno i migliori sconti </b>sui prodotti nel vostro mirino: parliamo sia di negozi fisici che shopping online, per i quali potete salvare gli indirizzi dei siti web. Un altro trucco da mettere in pratica, che i veri esperti degli acquisti conoscono bene, è conoscere<b> le vostre taglie marchio per marchio ben prima delle date degli sconti,</b> segnandosi le misure in modo da non perdere tempo nel momento della spesa online e farsi scappare la giacca all’ultimo secondo.</p>
      <h3>Black Friday: i momenti migliori per fare gli acquisti</h3>
      <p>Quanto all’online, il fatto che il venerdì delle offerte si sia esteso a pressoché tutto il mese rende<b> meno strategico</b> il momento in cui presidiare la tastiera, anche se alcuni accorgimenti possono aiutare. La maggior parte dei megastore, generalisti o specializzati, permettono di fare acquisti sempre su prodotti in promozione, senza distinzione: basta andare sui siti e comprare.<br/><br/>Il clou del mese degli acquisti è <b>tutta la settimana che va dal 25 novembre al 2 dicembre,</b> la Black Week. Alcuni siti cominciano proprio dal 25, con le offerte che culminano con <b>prodotti scontati fino all’80% </b>proprio il venerdì nero.<br/>Ogni catena di negozi, online o offline, segue le sue logiche, perciò informatevi bene sul timing delle offerte e agite di conseguenza. Alcuni avranno offerte del giorno, a partire dalla mezzanotte. Altri avranno offerte ogni 5 minuti, altri ancora a tempo (durata limitata). C’è chi ha la formula della <b>black hour</b>, un’ora al giorno in cui trovare sconti particolarmente forti. Vale tutto <b>anche per i negozi fisici, </b>che al di là del weekend allungato 29 novembre-2 dicembre, <b>hanno già molti prodotti scontati. </b>Dal 29 presentatevi all’apertura delle porte e cercate quello che vi serve.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/magazine/black-friday-perche-1.4888030"/>
        <a href="https://www.quotidiano.net/magazine/black-friday-2019-1.4873713"/>
      </related>
    </article>
  </body>
</html>