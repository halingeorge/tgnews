<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/nie-zyje-rowerzysta-potracony-przez-iveco-jednoslad-nie-posiadal-oswietlenia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-18T16:50:00+00:00"/>
    <meta property="og:title" content="Nie żyje rowerzysta potrącony przez iveco. Jednoślad nie posiadał oświetlenia"/>
    <meta property="og:description" content="Tragiczny w skutkach okazał się piątkowy wypadek w Wólce Cycowskiej. W szpitalu zmarł mężczyzna potrącony przez pojazd dostawczy."/>
  </head>
  <body>
    <article>
      <h1>Nie żyje rowerzysta potrącony przez iveco. Jednoślad nie posiadał oświetlenia</h1>
      <address>
        <time datetime="2019-11-18T16:50:00+00:00">18 Nov 2019, 16:50</time>
      </address>
      <p>
        <b>Tragiczny w skutkach okazał się piątkowy wypadek w Wólce Cycowskiej. W szpitalu zmarł mężczyzna potrącony przez pojazd dostawczy.</b>
      </p>
      <p>Do zdarzenia doszło w miniony piątek po godzinie 16 w miejscowości Wólka Cycowska w powiecie łęczyńskim. Służby ratunkowe zostały powiadomione o wypadku z udziałem rowerzysty.</p>
      <p>Policjanci pracujący na miejscu zdarzenia ustalili, że do wypadku doszło w terenie zabudowanym na prostym odcinku drogi. Kierujący pojazdem marki Iveco 35-latek uderzył w 45-latka poruszającego się nieoświetlonym rowerem.</p>
      <p>Nieprzytomny cyklista został przewieziony do szpitala, niestety w wyniku odniesionych obrażeń zmarł. Kierowca iveco był trzeźwy. Policjanci ustalają szczegółowe okoliczności wypadku.</p>
      <p>(fot. Policja Łęczna)</p>
    </article>
  </body>
</html>