<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/nove-staje-i-vyhlidkova-vez-navstevnici-zoo-zirafy-nove-nakrmi-i-v-zime-20191118.html"/>
    <meta property="og:site_name" content="Deník.cz"/>
    <meta property="article:published_time" content="2019-11-18T16:51:00+00:00"/>
    <meta property="og:title" content="Nové stáje i vyhlídková věž. Návštěvníci brněnské zoo žirafy nakrmí i v zimě"/>
    <meta property="og:description" content="Dvě nové stáje pro žirafy a vyhlídková věž pro návštěvníky vzniknou do roka v brněnské zoo. Díky novinkám si lidé prohlédnou a nakrmí africké kopytníky i v zimě, kdy běžně zvířata nevychází ven.   "/>
  </head>
  <body>
    <article>
      <h1>Nové stáje i vyhlídková věž. Návštěvníci brněnské zoo žirafy nakrmí i v zimě</h1>
      <address><time datetime="2019-11-18T16:51:00+00:00">18 Nov 2019, 16:51</time> by <a rel="author">autor externí</a></address>
      <p>Nové stáje dělníci postaví ve stejném duchu, jako je pojatá celá Africká vesnice. „Omítky doplní přírodní materiál, větve nebo rákos. Na stěnách pak vyobrazíme domorodé symboly,“ uvedl za brněnskou zoo Miroslav Janota. Kromě toho přibude i nové krmné plato, obslužná rampa nebo oplocení výběhu. </p>
      <figure>
        <img src="https://g.denik.cz/43/74/policie-dalnice-kontrola-hlidka-2147_denik-150-3x2.jpg"/>
      </figure>
      <aside>
        <a href="https://brnensky.denik.cz/nehody/dalnici-d2-u-chrlic-uzavrela-nehoda-srazilo-se-tam-nakladni-auto-s-dodavkou-20191118.html">Dálnici D2 u Chrlic uzavřela nehoda. Srazilo se tam nákladní auto s dodávkou Přečíst článek ›</a>
      </aside>
      <p>Na přístavbu město vyčlenilo osm milionů korun. „Návštěvníci ocení krytou vyhlídkovou plošinu pro pozorování zvířat ve vnitřních stájích. Díky tomu totiž žirafy uvidí i v zimě, což dosud nebylo možné,“ popsal náměstek brněnské primátorky Petr Hladík. <br/><br/>Přístavbu dělníci dokončí na podzim 2020.</p>
      <p>
        <b>VERONIKA KUSALÍKOVÁ</b>
      </p>
    </article>
  </body>
</html>