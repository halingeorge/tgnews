<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/v-melitopoli-policejski-rozkrili-zamah-na-umisne-vbivstvo/"/>
    <meta property="og:site_name" content="МИГ"/>
    <meta property="article:published_time" content="2019-11-18T16:29:20+00:00"/>
    <meta property="og:title" content="В Мелітополі поліцейські розкрили замах на умисне вбивство"/>
    <meta property="og:description" content="17 листопада близько 02:00 до чергової частини Мелітопольського відділу поліції ГУНП в Запорізькій області надійшло повідомлення від медиків «швидкої» про те, що до них доставили чоловіка з тілесними ушкодженнями. Слідчо-оперативною групою встановлено, що під час розпиття спиртних напоїв між двом"/>
  </head>
  <body>
    <article>
      <h1>В Мелітополі поліцейські розкрили замах на умисне вбивство</h1>
      <address><time datetime="2019-11-18T16:29:20+00:00">18 Nov 2019, 16:29</time> by <a rel="author" href="https://mig.com.ua/author/vlad/" target="_blank">Владимир Шак</a></address>
      <p>17 листопада близько 02:00 до чергової частини Мелітопольського відділу поліції ГУНП в Запорізькій області надійшло повідомлення від медиків «швидкої» про те, що до них доставили чоловіка з тілесними ушкодженнями.</p>
      <p>Слідчо-оперативною групою встановлено, що під час розпиття спиртних напоїв між двома місцевими мешканцями  виникла бійка, в ході якої чоловік 1993 року народження наніс своєму знайомому декілька ударів ножем по тулубу і зник з місця злочину. Постраждалого, мешканця Мелітополя 1994 року народження доставили до місцевої лікарні.</p>
      <p>Співробітники групи реагування патрульної поліції Мелітопольського відділу поліції оперативно відпрацювали прилеглу територію і неподалік від місця скоєння злочину затримали зловмисника. Слідчим вилучено знаряддя злочину – ніж. Фігуранта затримано в порядку ст. 208 Кримінального процесуального кодексу України. На даний час вирішується питання щодо обрання для затриманого запобіжного заходу. За даним фактом відкрито кримінальне провадження  за ознаками ч. 2 ст. 15 (замах на злочин), ч. 1  ст. 115  (умисне вбивство). Триває досудове розслідування.</p>
      <p>
        <i>(Відділ комунікації поліції Запорізької області)</i>
      </p>
    </article>
  </body>
</html>