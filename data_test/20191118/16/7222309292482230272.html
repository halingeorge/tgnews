<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/riksforlikningsmannen-postforhandlingarna-gar-framat/"/>
    <meta property="og:site_name" content="HBL"/>
    <meta property="article:published_time" content="2019-11-18T16:37:00+00:00"/>
    <meta property="og:title" content="Riksförlikningsmannen: Kan ge medlingsbud i kväll"/>
    <meta property="og:description" content="Riksförlikningsmannen Vuokko Piekkala uppskattar att hon kan ge det första medlingsbudet sent på måndagskvällen. Det rapporterar Ilta-Sanomat."/>
  </head>
  <body>
    <article>
      <h1>Riksförlikningsmannen: Kan ge medlingsbud i kväll</h1>
      <h2>Riksförlikningsmannen Vuokko Piekkala uppskattar att hon kan ge det första medlingsbudet sent på måndagskvällen. Det rapporterar Ilta-Sanomat.</h2>
      <address><time datetime="2019-11-18T16:37:00+00:00">18 Nov 2019, 16:37</time> by <a rel="author">SPT</a></address>
      <p>Enligt riksförlikningsmannen <b>Vuokko</b> <b>Piekkala</b> finns det flera svåra frågor mellan parterna i poststrejken som är olösta. Men hon säger ändå till <a href="https://www.is.fi/taloussanomat/art-2000006312817.html?ref=rss">Ilta-Sanomat</a> att hon tror att hon kan ge det första medlingsbudet sent på måndagskvällen. Hon uttalade sig under en paus i förhandlingarna.</p>
      <p>Post- och logistikunionen PAU inledde poststrejken måndagen den 11 november. Orsaken till strejken är att servicebranschens arbetsgivare Palta meddelade att cirka 700 anställda som sorterar paket och näthandelsvaror kommer att flyttas över till dotterbolaget Posti Palvelut och därmed få ett nytt kollektivavtal. Enligt PAU skulle det innebära att de anställda får betydligt lägre lön.</p>
      <p>Till Ilta-Sanomat säger Piekkala att det här fortfarande är en fråga där meningsskiljaktigheter är stora. Riksförlikningsmannen har inte kommenterat innehållet i det första medlingsbudet.</p>
    </article>
  </body>
</html>