<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_dbr-beretsya-za-spravi-majdanu-stvorili-pidrozdil/938708"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T16:25:00+00:00"/>
    <meta property="og:title" content="ДБР береться за справи Майдану - створили підрозділ"/>
    <meta property="og:description" content="Державне бюро розслідувань створило підрозділ з розслідування злочинів, вчинених під час масових протестів у 2013-2014 роках на Майдані. Про це у понеділок повідомив директор ДБР Роман Труба. &quot;Ми відібрали кращих, професійних слідчих, які ефективно працюватимуть над &quot;справами ..."/>
  </head>
  <body>
    <article>
      <h1>ДБР береться за справи Майдану - створили підрозділ</h1>
      <address><time datetime="2019-11-18T16:25:00+00:00">18 Nov 2019, 16:25</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938708_w_300.jpg?v=0"/>
        <figcaption>Для розслідування злочинів проти активістів залучили найкращих фахівців, кажуть у ДБР. Фото: УНІАН</figcaption>
      </figure>
      <p>Державне бюро розслідувань створило підрозділ з розслідування злочинів, вчинених під час масових протестів у 2013-2014 роках на Майдані.</p>
      <p>Про це у понеділок повідомив директор ДБР <b>Роман Труба</b>.</p>
      <p>"Ми відібрали кращих, професійних слідчих, які ефективно працюватимуть над "справами Майдану" далі.</p>
      <p>Як тільки ГПУ завершить усі процесуальні дії та передасть нам матеріали кримінальних проваджень, слідчі приступлять до роботи", - заявив він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_na-hj-idi-portnov-zhorstko-kriv-matom-i-pogrozhuvav-prokuroram18-/938665"/>
      </related>
      <blockquote>20 листопада прокуратура втрачає слідчі функції, після чого справи Майдану мають перейти до ДБР та НАБУ.<br/>14 листопада активісти та родичі загиблих учасників Революції Гідності провели акцію під Офісом президента. Вимагали ефективного розслідування справ Майдану після переходу їх у підслідність ДБР, створення окремого слідчого управління, ухвалити спеціальну поправку, яка б дозволила слідчим ГПУ перейти до нової структури.</blockquote>
    </article>
  </body>
</html>