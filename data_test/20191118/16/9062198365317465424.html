<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378031/fatih-portakaldan-ekrem-imamoglu-ve-tunc-soyere-uyari"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T16:15:00+00:00"/>
    <meta property="og:title" content="Fatih Portakal'dan Ekrem İmamoğlu ve Tunç Soyer'e uyarı"/>
    <meta property="og:description" content="İYİ Parti Grup Başkanvekili Müsavat Dervişoğlu'nun İmamoğlu ve Soyer'e yönelik eleştirilerine Fatih Portakal'dan destek geldi. Portakal, İmamoğlu ve Soyer'e uyarıda da bulundu."/>
  </head>
  <body>
    <article>
      <h1>Fatih Portakal'dan Ekrem İmamoğlu ve Tunç Soyer'e uyarı</h1>
      <h2>İYİ Parti Grup Başkanvekili Müsavat Dervişoğlu'nun İmamoğlu ve Soyer'e yönelik eleştirilerine Fatih Portakal'dan destek geldi. Portakal, İmamoğlu ve Soyer'e uyarıda da bulundu.</h2>
      <address>
        <time datetime="2019-11-18T16:15:00+00:00">18 Nov 2019, 16:15</time>
      </address>
      <p>İYİ Parti Grup Başkanvekili ve İzmir Milletvekili Müsavat Dervişoğlu, İstanbul Büyükşehir Belediye Başkanı Ekrem İmamoğlu ve İzmir Büyükşehir Belediye Başkanı Tunç Soyer'e yönelik eleştiride bulunmuştu. Dervişoğlu, CHP'li Tunç Soyer ve Ekrem İmamoğlu için 'kimisi eyalet başkanı gibi konuşuyor, kimisi cumhurbaşkanı gibi konuşuyor.' ifadelerini kullanmıştı.</p>
      <p>FOX Ana Haber sunucusu Fatih Portakal, İYİ Parti Grup Başkanvekili ve İzmir Milletvekili Müsavat Dervişoğlu'nun sözlerine destek verdi. Sosyal medya hesabı aracılığıyla paylaşımda bulunan Portakal, "Haksız da değiller. Uyarı İzmir’de Soyer’e, İstanbul’da İmamoğlu’na. Önceliğinin belediye olduğunun bilincindeki isim ise Ankara Yavaş" ifadelerini kullandı.</p>
      <p>Fatih Portakal, söz konusu paylaşımını "Bir işte ekip çok önemli, vezir de yapar rezil de..." ifadeleriyle sonlandırdı.</p>
    </article>
  </body>
</html>