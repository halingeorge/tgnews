<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/morgan-stanley-%ce%b8%ce%b5%cf%84%ce%b9%ce%ba%ce%ae-%ce%ad%ce%ba%cf%80%ce%bb%ce%b7%ce%be%ce%b7-%ce%b7-%ce%b1%ce%bd%ce%ac%ce%ba%ce%b1%ce%bc%cf%88%ce%b7-%cf%83%cf%84%ce%b7%ce%bd-%ce%b5%ce%bb%ce%bb.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T16:28:14+00:00"/>
    <meta property="og:title" content="Morgan Stanley: Θετική έκπληξη η ανάκαμψη στην Ελλάδα"/>
    <meta property="og:description" content="Iδιαίτερα αισιόδοξοι για την πορεία της ανάκαμψης παραμένουν οι αναλυτές της Morgan Stanley για την Ελλάδα, ενώ σε έκθεσή τους που δημοσιεύτηκε σήμερα αναφέρουν ότι περαιτέρω θεμελιώδεις αλλαγές θα έχουν καταλυτικό ρόλο στις επερχόμενες αξιολογήσεις και θα ανοίξουν το δρόμο για ένταξη στο πρόγραμμα ποσοτικής χαλάρωσης (QE) της ΕΚΤ."/>
  </head>
  <body>
    <article>
      <h1>Morgan Stanley: Θετική έκπληξη η ανάκαμψη στην Ελλάδα</h1>
      <address>
        <time datetime="2019-11-18T16:28:14+00:00">18 Nov 2019, 16:28</time>
      </address>
      <p>
        <b>Iδιαίτερα αισιόδοξοι για την πορεία της ανάκαμψης παραμένουν οι αναλυτές της Morgan Stanley για την Ελλάδα, ενώ σε έκθεσή τους που δημοσιεύτηκε σήμερα αναφέρουν ότι περαιτέρω θεμελιώδεις αλλαγές θα έχουν καταλυτικό ρόλο στις επερχόμενες αξιολογήσεις και θα ανοίξουν το δρόμο για ένταξη στο πρόγραμμα ποσοτικής χαλάρωσης (QE) της ΕΚΤ.</b>
      </p>
      <p>Συγκεκριμένα η Morgan Stanley στην έκθεσή της για τις προοπτικές της Ευρώπης το 2020, αναφέρει για τη Ελλάδα τα εξής:</p>
      <p>Για ανάπτυξη…</p>
      <p>Οι αναλυτές της Morgan Stanley αναφέρουν ότι έχουν εκπλαγεί θετικά από το ρυθμό ανάκαμψης κατά το πρώτο εξάμηνο του έτους. Αναγνωρίζουν ότι η ανάπτυξη παραμένει ευμετάβλητη, αλλά διαπιστώνουν ότι συνολικά, έχει δημιουργηθεί ένα θετικό momentum. Παρόλο που εξακολουθούν να υπάρχουν καθοδικοί κίνδυνοι εκτιμούν ότι η τάση θα διατηρηθεί κατά τον χρονικό ορίζοντα πρόβλεψης και αναμένουν να προβούν σε αναθεώρηση προς τα πάνω των προβλέψεων τους για την ανάπτυξη.</p>
      <figure>
        <img src="https://www.pentapostagma.gr/wp-content/uploads/2019/11/anaptuxi1.png"/>
      </figure>
      <p>Το οικονομικό κλίμα βελτιώνεται…</p>
      <p>Αυτό που αλλάζει ταχέως στην ελληνική οικονομία είναι το οικονομικό κλίμα σύμφωνα με τη Morgan Stanley: Σε αντίθεση με την υπόλοιπη Ευρώπη, βελτιώνεται. Η μεταρρυθμιστική ατζέντα της κυβέρνησης φαίνεται να είναι ο βασικός καταλύτης για αυτό, εκτιμούν οι συντάκτες της έκθεσης. Παρότι ο θετικός αντίκτυπος των μέτρων χρειάζεται κάποιο χρόνο για να γίνει ορατός, το ισχυρό οικονομικό κλίμα μπορεί να οδηγήσει ταχύτερα σε αύξηση της κατανάλωσης και των επενδύσεων – στοιχεία που στην Ελλάδα δεν εμφανίζονται με συνέπεια μέχρι τώρα. Προβλέπουν ότι η βελτίωση των οικονομικών δεικτών – από τις καθαρές εξαγωγές έως την εγχώρια ζήτηση – θα συνεχιστεί, γεγονός που θα συμβάλει στην ενίσχυση της εμπιστοσύνης για τη βιωσιμότητα της Ελληνικής ανάκαμψης.</p>
      <figure>
        <img src="https://www.pentapostagma.gr/wp-content/uploads/2019/11/anaptuxi2.jpg"/>
      </figure>
    </article>
  </body>
</html>