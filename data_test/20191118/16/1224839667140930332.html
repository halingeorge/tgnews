<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/giwrgos-markopoylos-neos-proedros-peda-a-113527.html"/>
    <meta property="og:site_name" content="Epoli.gr"/>
    <meta property="article:published_time" content="2019-11-18T16:24:00+00:00"/>
    <meta property="og:title" content="Ο Γιώργος Μαρκόπουλος νέος Πρόεδρος της ΠΕΔΑ - Όλα τα ονόματα"/>
    <meta property="og:description" content="Ο Γιώργος Μαρκόπουλος, Δήμαρχος Δήμου Γαλατσίου, είναι ο νέος Πρόεδρος της Περιφερειακής Ένωσης Δήμων Αττικής."/>
  </head>
  <body>
    <article>
      <h1>Ο Γιώργος Μαρκόπουλος νέος Πρόεδρος της ΠΕΔΑ - Όλα τα ονόματα</h1>
      <address>
        <time datetime="2019-11-18T16:24:00+00:00">18 Nov 2019, 16:24</time>
      </address>
      <p>Ο Γιώργος Μαρκόπουλος, Δήμαρχος Δήμου Γαλατσίου, είναι ο νέος Πρόεδρος της Περιφερειακής Ένωσης Δήμων Αττικής.</p>
      <p>Τον εξέλεξε η πλειοψηφία του Δ.Σ. στην πρώτη συνεδρίαση του μετά τις εκλογές της 8ης Νοεμβρίου, αναγνωρίζοντας, έτσι και τη βούληση του εκλογικού σώματος των αιρετών της Αττικής που τον κατέταξε πρώτο σε αριθμό σταυρών.</p>
      <p>Ο κ. Γ. Μαρκόπουλος, στην σύντομη παρέμβαση του ευχαρίστησε τα μέλη του Δ.Σ. για την εμπιστοσύνη τους προς το πρόσωπο του και δεσμεύθηκε να υπηρετήσει τη θεσμική ιδιότητα του με ενωτικό, διαφανή και αντικειμενικό τρόπο.</p>
      <p>Αντιπρόεδρος του Δ.Σ. εκλέχθηκε ο κ. Βασίλειος Αξιώτης, Αντιδήμαρχος Δήμου Αθηναίων και Γενικός Γραμματέας, ο κ. Αναστάσιος Β. Μαυρίδης, Δήμαρχος Λυκόβρυσης-Πεύκης.</p>
      <p>Οι κ.κ. Βασίλειος Ζορμπάς, Δήμαρχος Δήμου Αγίας Παρασκευής και Γεώργιος-Σταύρος Τσίρμπας, Δήμαρχος Αγ. Αναργύρων-Καματερού, εξελέγησαν στην Εκτελεστική Επιτροπή της Π.Ε.Δ.Α. μέλη της οποίας, σύμφωνα με την καταστατική διάταξη, είναι ο Πρόεδρος, ο Αντιπρόεδρος και ο Γεν. Γραμματέας του Δ.Σ.</p>
      <p>Για το πενταμελές Εποπτικό Συμβούλιο, Πρόεδρος εξελέγη ο κ. Π. Αβραμίδης, Αντιπρόεδρος, ο κ. Ιωάννης Διάκος και μέλη, η κ. Άννα Μαρία Τσικρικώνη, ο κ. Πέτρος Φιλίππου και ο κ. Γιώργος Καπλάνης.</p>
    </article>
  </body>
</html>