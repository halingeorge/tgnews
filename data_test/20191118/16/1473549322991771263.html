<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wroclaw,44/jelenia-gora-11-latek-nie-zyje-13-latka-trafila-do-szpitala-wdychali-dezodorant,986355.html"/>
    <meta property="og:site_name" content="TVN24"/>
    <meta property="article:published_time" content="2019-11-18T16:08:00+00:00"/>
    <meta property="og:title" content="11-latek nie żyje, 13-latka trafiła do szpitala. &quot;Wdychali dezodorant&quot;"/>
    <meta property="og:description" content="Tragedia w Jeleniej Górze (Dolnośląskie). 11-letni chłopiec nie żyje, a jego 13-letnia kuzynka trafiła do szpitala. Z ustaleń policji i prokuratury wynika, że dzieci wdychały kupiony wcześniej dezo..."/>
  </head>
  <body>
    <article>
      <h1>11-latek nie żyje, 13-latka trafiła do szpitala. "Wdychali dezodorant"</h1>
      <address><time datetime="2019-11-18T16:08:00+00:00">18 Nov 2019, 16:08</time> by <a rel="author">tam/gp</a></address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/5d32dc68-7018-4d8f-a32c-3adbcc6bec95.jpg?type=1&amp;srcmode=0&amp;srcx=1/1&amp;srcy=1/1&amp;srcw=49/50&amp;srch=49/50&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/ff68763d-eb8d-4dc5-bbc4-66cfb69e7d13-480p.mp4"/>
          <figcaption>Prokuratura o śmierci 11-latka z Jeleniej Góry</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f18a6d1cde4b205199de8729a6637b42/f7a919aa-6cc7-4f0a-a620-5860d1336eee-480p.mp4"/>
          <figcaption>Odurzali się odświeżaczem powietrza</figcaption>
        </figure>
        <figcaption>Tragedia w Jeleniej Górze. Nie żyje 11-latek, jego 13-letnia kuzynka trafiła do szpitala<cite>Foto: D. Wudniak / TVN24 Wrocław | Video: D. Wudniak / TVN24 Wrocław</cite></figcaption>
      </slideshow>
      <h3>Tragedia w Jeleniej Górze (Dolnośląskie). 11-letni chłopiec nie żyje, a jego 13-letnia kuzynka trafiła do szpitala. Z ustaleń policji i prokuratury wynika, że dzieci wdychały kupiony wcześniej dezodorant.</h3>
      <p>Do zdarzenia doszło w sobotę w jednym z pustostanów na terenie centrum Jeleniej Góry. - Grupa rówieśników, wśród których był 11-latek, w jednym ze sklepów kupiła dezodorant, który następnie wspólnie wdychali - informuje Tomasz Czułowski z Prokuratury Okręgowej w Jeleniej Górze. W pewnym momencie chłopiec zasłabł.</p>
      <h3>Zmarł po trzech godzinach reanimacji</h3>
      <related>
        <a href="https://www.tvn24.pl/wroclaw,44/odurzeni-nastolatkowie-zalegli-na-chodniku-dziewczyna-juz-nie-oddychala-w-badaniach-wyszly-barbiturany,746445.html"/>
      </related>
      <p>Według informacji portalu nj24.pl tracące przytomność dziecko zauważył przechodzień. Wezwał pogotowie i sam próbował udzielić pomocy 11-latkowi. Niestety chłopiec - po  trwającej trzy godziny reanimacji - zmarł w szpitalu.</p>
      <p>- Prowadzimy postępowanie, które ma wyjaśnić wszystkie okoliczności jego śmierci - przekazał prokurator. Na wtorek zaplanowano sekcję 11-latka.</p>
      <h3>Nie był to pierwszy raz?</h3>
      <p>Do szpitala trafiła także 13-letnia kuzynka zmarłego chłopca. Jej życiu i zdrowiu nie zagraża niebezpieczeństwo. Jej stan lekarze określają jako dobry. Policjantom wyznała, że nie był to pierwszy raz, gdy razem z kuzynem wdychali dezodorant.</p>
      <p>Śledztwo prokuratury prowadzone jest w kierunku nieumyślnego spowodowania śmierci.</p>
      <p>
        <i>Do wypadku doszło w Jeleniej Górze:</i>
      </p>
      <figure>
        <a href="http://mapa.targeo.pl/jelenia%2520g%25C3%25B3ra%2520%2520I%2520maja,mapa_48738529">
          <img src="http://img.targeo.pl/i/cache/mapshot/19/11/18/jelenia_gora_I_maja_48738529.png"/>
        </a>
      </figure>
      <p>Mapy dostarcza <a href="http://www.targeo.pl/">Targeo.pl</a></p>
      <related>
        <h4>Dowiedz się więcej...</h4>
        <a href="https://www.tvn24.pl/wroclaw,44/14-miesieczny-chlopiec-bawil-sie-torebka-ciotki-polknal-narkotyki,851582.html"/>
        <a href="https://www.tvn24.pl/wroclaw,44/nastolatka-po-zazyciu-dopalaczy-w-stanie-krytycznym-matka-moze-zostac-roslinka,746596.html"/>
      </related>
    </article>
  </body>
</html>