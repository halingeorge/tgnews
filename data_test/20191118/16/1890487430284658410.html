<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520428-koruna-dnes-zustala-nevsimava-komentar/"/>
    <meta property="og:site_name" content="KurzyCZ"/>
    <meta property="article:published_time" content="2019-11-18T16:49:34+00:00"/>
    <meta property="og:title" content="Koruna dnes zůstala nevšímavá (Komentář)"/>
    <meta property="og:description" content="Investiční služby Komerční banky, aktuální tržní data, analýzy a komentáře."/>
  </head>
  <body>
    <article>
      <h1>Koruna dnes zůstala nevšímavá (Komentář)</h1>
      <address><time datetime="2019-11-18T16:49:34+00:00">18 Nov 2019, 16:49</time> by <a rel="author">Investiční bankovnictví</a></address>
      <p>
        <b>Stále se vracející pochybnosti nad chystanou obchodní dohodou mezi USA a Čínou dnes tlačily akciové trhy v USA a <a href="https://www.kurzy.cz/tema/evropa/">Evropě</a> do mírného záporu. <a href="https://www.kurzy.cz/kurzy-men/nejlepsi-kurzy/USD-americky-dolar/">Dolar</a> poté, co v <a href="https://www.kurzy.cz/obec/patek/">pátek</a> oslabil k 1,05 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>/<a href="https://www.kurzy.cz/kurzy-men/nejlepsi-kurzy/EUR-euro/">EUR</a>, dnes zaznamenal jen malé změny.</b>
      </p>
      <p>Zítřek bude na nová data globálního významu chudý a trhem tak budou více hýbat výroky politiků či centrálních bankéřů. Pro ekonomy bude zajímavé sledovat data z nemovitostního trhu USA a údaj o vývoji registrací aut v <a href="https://www.kurzy.cz/tema/evropa/">Evropě</a> za říjen.</p>
      <p>Zpráva o říjnovém poklesu <a href="https://www.kurzy.cz/cnb/ekonomika/ceny-prumyslovych-vyrobcu/">cen průmyslových výrobců</a> (více zde:  http://bit.ly/35aAdv1) neměla na dnešní obchodování s <a href="https://www.kurzy.cz/koruna/">korunou</a> vliv. Její kurz se držel v úzkém pásmu poblíž 25,59 <a href="https://www.kurzy.cz/kurzy-men/aktualni/CZK-EUR/">CZK/EUR</a>. Maďarský forint a polský zlotý dnes proti <a href="https://www.kurzy.cz/kurzy-men/nejlepsi-kurzy/EUR-euro/">euru</a> oslabovaly.</p>
      <p><b>Zítra v regionu zasedá maďarská centrální banka.</b> Od té ale změnu nastavení měnové politiky na tomto zasedání nečekáme. Změna ve směru uvolněnější politiky by spíše měla přijít až v prosinci, kdy NBH bude mít novou prognózu.<br/>Autor: Michal Brožka</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/485419-tomas-holub-dnes-korunu-podporil-komentar/"/>
        <a href="https://www.kurzy.cz/zpravy/485295-na-korune-dnes-bylo-mrtvo-komentar/"/>
        <a href="https://www.kurzy.cz/tema/5149795.html"/>
        <a href="https://www.kurzy.cz/tema/5630206.html"/>
        <a href="https://www.kurzy.cz/zpravy/490134-koruna-dnes-nezabodovala-komentar/"/>
        <a href="https://www.kurzy.cz/zpravy/nazory/A-V-T-36954/"/>
        <a href="https://www.kurzy.cz/tema/5396743.html"/>
        <a href="https://www.kurzy.cz/zpravy/nazory/A-V-T-35259/"/>
        <a href="https://www.kurzy.cz/tema/5387314.html"/>
        <a href="https://www.kurzy.cz/zpravy/39164-koruna-proti-dolaru-dnes-zustane-pod-vlivem-usd-eur/"/>
        <a href="https://www.kurzy.cz/zpravy/463955-koruna-dnes-k-pohybu-nemela-motivaci-komentar/"/>
        <a href="https://www.kurzy.cz/tema/5059422.html"/>
      </related>
    </article>
  </body>
</html>