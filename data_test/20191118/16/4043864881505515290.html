<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/18/7232337/"/>
    <meta property="og:site_name" content="Українська правда"/>
    <meta property="article:published_time" content="2019-11-18T16:33:54+00:00"/>
    <meta property="og:title" content="Більше половини американців хочуть, щоб Трамп пішов – опитування"/>
    <meta property="og:description" content="70% американців засуджують звернення президента США Дональда Трампа до президента Володимира Зеленського з вимогою розслідувати діяльність Джо Байдена і його сина в Україні в обмін на 400 млн доларів військової допомоги і офіційну зустріч лідерів двох країн у Білому Домі."/>
  </head>
  <body>
    <article>
      <h1>Більше половини американців хочуть, щоб Трамп пішов – опитування</h1>
      <address>
        <time datetime="2019-11-18T16:33:54+00:00">18 Nov 2019, 16:33</time>
      </address>
      <p>70% американців засуджують звернення президента США Дональда Трампа до президента Володимира Зеленського з вимогою розслідувати діяльність Джо Байдена і його сина в Україні в обмін на 400 млн доларів військової допомоги і офіційну зустріч лідерів двох країн у Білому Домі.</p>
      <p><b>Джерело:</b> опитування <a href="https://abcnews.go.com/Politics/70-americans-trumps-actions-tied-ukraine-wrong-poll/story?id=67088534&amp;cid=social_twitter_abcnp">ABC News</a></p>
      <p><b>Деталі:</b> 51% опитаних згодні з тим, що Трамп вчинив погано, звинувачення щодо нього в рамках імпічменту справедливі і його за це слід усунути з посади.</p>
      <p>Іще 19% також засудили дії Трампа, однак вважають: або обвинувачення Палати представників хоч і справедливі, але не настільки, щоб Сенат позбавив Трампа поста президента, або ж Трампу взагалі не слід висувати обвинувачення і позбавляти його повноважень.</p>
      <p>Водночас, 25% респондентів упевнені, що Трамп не зробив нічого поганого.</p>
      <p>Також видання відзначає, що лише 21% американців уважно стежать за відкритими слуханнями в Палаті представників у рамках імпічменту.</p>
      <p>Національне опитування проведене 16-17 листопада методом випадкової вибірки серед 506 дорослих громадян. Похибка становить 4,8%.</p>
      <p><b>Дізнатися більше:</b> <a href="https://www.pravda.com.ua/articles/2019/09/26/7227327/"><b><i>Байден, Злочевський та Манафорт. Як давня українська історія може згубити Трампа</i></b></a></p>
      <figure>
        <img src="https://img.pravda.com/images/doc/5/c/5c8d49c-ipsospoll-q2-when-it-comes-dap-hpembed-16x9-992.jpg"/>
      </figure>
      <footer>Українська правда</footer>
      <related>
        <a href="https://www.pravda.com.ua/news/2019/11/18/7232244/"/>
        <a href="https://www.pravda.com.ua/news/2019/11/17/7232211/"/>
        <a href="https://www.pravda.com.ua/news/2019/11/17/7232199/"/>
      </related>
    </article>
  </body>
</html>