<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/around/detail/9620000110758"/>
    <meta property="og:site_name" content="MGR Online"/>
    <meta property="article:published_time" content="2019-11-18T16:30:00+00:00"/>
    <meta property="og:title" content="พินาศสิ้น! แพร่ภาพแฉผู้ประท้วงฮ่องกงทำลายสถานีรถไฟฟ้าย่อยยับ ค่าซ่อมพอๆ กับสร้างใหม่"/>
    <meta property="og:description" content="สถานีรถไฟฟ้าใต้ดิน MTR สถานีมหาวิทยาลัยในย่านซาถิ่น ใกล้กับมหาวิทยาลัยจีนแห่งฮ่องกง ถูกทำลายแทบไม่มีชิ้นดี ด้วยอุปกรณ์อำนวยความสะดวกบางอย่างถูกเผาจนกลายเป็นเถ้าถ่านและขบวนรถไฟถูกไฟไหม้ดำเป็นตอตะโก ตามรายงานของเซาต์ไชนามอร์นิงโพสต"/>
  </head>
  <body>
    <article>
      <h1>พินาศสิ้น! แพร่ภาพแฉผู้ประท้วงฮ่องกงทำลายสถานีรถไฟฟ้าย่อยยับ ค่าซ่อมพอๆ กับสร้างใหม่</h1>
      <address><time datetime="2019-11-18T16:30:00+00:00">18 Nov 2019, 16:30</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011459201.JPEG"/>
      </figure>
      <p><b>เซาต์ไชน่า มอร์นิงโพสต์ - สถานีรถไฟฟ้าใต้ดิน MTR สถานีมหาวิทยาลัยในย่านซาถิ่น ใกล้กับมหาวิทยาลัยจีนแห่งฮ่องกง ถูกทำลายแทบไม่มีชิ้นดี ด้วยอุปกรณ์อำนวยความสะดวกบางอย่างถูกเผาจนกลายเป็นเถ้าถ่านและขบวนรถไฟถูกไฟไหม้ดำเป็นตอตะโก ตามรายงานของเซาต์ไชน่ามอร์นิงโพสต์ในวันจันทร์ (18 พ.ย.)</b><br/><br/><br/><br/><br/>เจ้าหน้าที่ระดับสูงรายหนึ่งจากบริษัทเดินรถไฟ MTR Corporation ยอมรับในวันจันทร์ (18 พ.ย.) ว่าความเสียหายที่พวกผู้ประท้วงฮาร์ดคอร์ทำกับสถานีมหาวิยาลัยนั้นรุนแรงเสียจน ค่าซ่อมแซมคงพอๆ กับสร้างใหม่ทั้งสถานี<br/><br/>โทนี ลี การ์-ยุน รองผู้อำนวยการฝ่ายปฏิบัติการของ MTR Corporation ระบุว่าสถานีมหาวิทยาลัย ซึ่งปิดให้บริการมาตั้งแต่วันอังคารที่แล้ว จะยังคงปิดทำการต่อไปอีกในอนาคตอันใกล้ แม้ในวันจันทร์ (18 พ.ย.) ขบวนรถไฟต่างๆ สามารถแล่นผ่านสถานีแห่งนี้ได้แล้วเป็นครั้งแรกในรอบสัปดาห์</p>
      <figure>
        <img src="https://mpics.mgronline.com/pics/Images/562000011459202.JPEG"/>
      </figure>
      <p>สถานีแห่งนี้ซึ่งอยู่บนเส้นทางเดินรถไฟสายตะวันออก (East Rail Line) เชื่อมระหว่างย่านฮ่องฮำกับย่านลั่วหม่าโจว ยังคงคละคลุ้งไปด้วยกลิ่นเหม็นของพลาสติกถูกไฟไหม้ คอกหมุนและเครื่องจำหน่ายตั๋วถูกไฟไหม้ดำเป็นตอตะโกและพังเสียหายโดยสิ้นเชิง เช่นเดียวกับพื้นทางเดิน<br/><br/>“จากการประเมินเบื้องต้นของทีมวิศวกรของเรา สถานีคงจำเป็นต้องได้รับการซ่อมแซมทางพื้นฐานขนาดใหญ่ การซ่อมแซมดังกล่าวจะพอๆ กับการสร้างใหม่ทั้งสถานี” ลีกล่าว “เศษกระจกกระจายอยู่ทั่วพื้นที่สถานี ตอนที่เรามาถึงครั้งแรก”<br/><br/>สถานีรถไฟฟ้า MTR และสิ่งอำนวยความสะดวกต่างๆ เป็นสถานที่หลักที่พวกผู้ประท้วงหัวรุนแรงมักลงมือทำลายล้างนับตั้งแต่เดือนสิงหาคม ด้วยพวกเขากล่าวหาว่าบริษัทเดินรถไฟแห่งนี้ก้มหัวให้จีนและเลือกอยู่ข้างตำรวจ</p>
      <figure>
        <img src="https://mpics.mgronline.com/pics/Images/562000011459203.JPEG"/>
      </figure>
      <p>ก่อนหน้านี้เมื่อวันที่ 29 ตุลาคม พวกผู้ประท้วงก่อความเสียหายอย่างกว้างขวางแก่สถานีรถไฟรางหนัก 85 จากทั้งหมด 94 แห่ง และสถานีรถไฟฟ้ารางเบา 60 จาก 68 แห่ง ในนั้นทั้งถูกจุดไฟเผา, ทุบทำลายอุปกรณ์และฉีกป้ายตารางเดินรถ<br/><br/>โดยรวมแล้วมีประตูหมุน 1,600 เครื่อง, เครื่องจำหน่ายตั๋วและเติมเงิน 960 เครื่อง, กล้องวงจรปิด 1,100 ตัว, ลิฟต์และบันไดเลื่อน 125 ตัว, ผนักกระจก 1,060 บานและประตูเลื่อน 130 ชุดถูกทุบทำลายได้รับความเสียหายจากพวกก่อจลาจล<br/><br/>นับตั้งแต่มีคำสั่งแบนห้ามสวมหน้าหากเมื่อวันที่ 5 ตุลาคม ทางบริษัทต้องลดชั่วโมงการเดินรถไฟลง หรือแม้กระทั่งต้องปิดสถานีบางแห่ง สืบเนื่องจากสถานการณ์ที่ลุกลามและถูกโจมตีทุบทำลายก่อความเสียหายซ้ำแล้วซ้ำเล่า</p>
      <figure>
        <img src="https://mpics.mgronline.com/pics/Images/562000011459204.JPEG"/>
      </figure>
      <p>เมื่อวันอังคารที่แล้ว สถานีมหาวิทยาลัยถูกพวกผู้ประท้วงบุกรื้อทำลาย หลังพวกเขาตัดสินใจก่อความเป็นอัมพาตแก่ถนสายหลักของเมือง ด้วยการปิดกั้นถนนหลวงสายหนึ่งซึ่งอยู่ติดกับมหาวิทยาลัยจีนแห่งฮ่องกง<br/><br/>ที่สถานีมหาวิทยาลัย บริเวณหนึ่งในประตูทางเข้าถูกขวางด้วยรางเหล็ก, ท่อนไม้ไผ่, ถัง, ไม้กวาดและเศษซากอื่นๆทั่วพื้นที่ พร้อมกับมีการขีดเขียนบนพื้นด้วยคำว่า “ตำรวจและสุนัขห้ามเข้า” ในขณะที่บานกระจกภายในสถานีบางส่วนหายไป และอื่นๆ ได้รับความเสียหายอย่างหนัก<br/><br/>สิ่งอำนวยความสะดวกด้านการสื่อสารถูกทำลาย, หลอดไฟห้อยต่องแต่งหลุดจากเพดาน และอุปกรณ์ในห้องควบคุมภายในสถานีถูกรื้อถอนออกไป นอกจากนี้แล้วยังพบเห็นรถไฟขบวนหนึ่ง ได้รับความเสียหายรายแรงและถูกไฟเผาไหม้เกรียมหลายจุด ก่อนที่มันจะถูกลากกลับไปยังโรงเก็บเมื่อวันเสาร์ (16 พ.ย.)</p>
      <figure>
        <img src="https://mpics.mgronline.com/pics/Images/562000011459201.JPEG"/>
      </figure>
      <p><b>เซาต์ไชน่า มอร์นิงโพสต์ - สถานีรถไฟฟ้าใต้ดิน MTR สถานีมหาวิทยาลัยในย่านซาถิ่น ใกล้กับมหาวิทยาลัยจีนแห่งฮ่องกง ถูกทำลายแทบไม่มีชิ้นดี ด้วยอุปกรณ์อำนวยความสะดวกบางอย่างถูกเผาจนกลายเป็นเถ้าถ่านและขบวนรถไฟถูกไฟไหม้ดำเป็นตอตะโก ตามรายงานของเซาต์ไชน่ามอร์นิงโพสต์ในวันจันทร์ (18 พ.ย.)</b><br/><br/><br/><br/><br/>เจ้าหน้าที่ระดับสูงรายหนึ่งจากบริษัทเดินรถไฟ MTR Corporation ยอมรับในวันจันทร์ (18 พ.ย.) ว่าความเสียหายที่พวกผู้ประท้วงฮาร์ดคอร์ทำกับสถานีมหาวิยาลัยนั้นรุนแรงเสียจน ค่าซ่อมแซมคงพอๆ กับสร้างใหม่ทั้งสถานี<br/><br/>โทนี ลี การ์-ยุน รองผู้อำนวยการฝ่ายปฏิบัติการของ MTR Corporation ระบุว่าสถานีมหาวิทยาลัย ซึ่งปิดให้บริการมาตั้งแต่วันอังคารที่แล้ว จะยังคงปิดทำการต่อไปอีกในอนาคตอันใกล้ แม้ในวันจันทร์ (18 พ.ย.) ขบวนรถไฟต่างๆ สามารถแล่นผ่านสถานีแห่งนี้ได้แล้วเป็นครั้งแรกในรอบสัปดาห์</p>
      <figure>
        <img src="https://mpics.mgronline.com/pics/Images/562000011459202.JPEG"/>
      </figure>
      <p>สถานีแห่งนี้ซึ่งอยู่บนเส้นทางเดินรถไฟสายตะวันออก (East Rail Line) เชื่อมระหว่างย่านฮ่องฮำกับย่านลั่วหม่าโจว ยังคงคละคลุ้งไปด้วยกลิ่นเหม็นของพลาสติกถูกไฟไหม้ คอกหมุนและเครื่องจำหน่ายตั๋วถูกไฟไหม้ดำเป็นตอตะโกและพังเสียหายโดยสิ้นเชิง เช่นเดียวกับพื้นทางเดิน<br/><br/>“จากการประเมินเบื้องต้นของทีมวิศวกรของเรา สถานีคงจำเป็นต้องได้รับการซ่อมแซมทางพื้นฐานขนาดใหญ่ การซ่อมแซมดังกล่าวจะพอๆ กับการสร้างใหม่ทั้งสถานี” ลีกล่าว “เศษกระจกกระจายอยู่ทั่วพื้นที่สถานี ตอนที่เรามาถึงครั้งแรก”<br/><br/>สถานีรถไฟฟ้า MTR และสิ่งอำนวยความสะดวกต่างๆ เป็นสถานที่หลักที่พวกผู้ประท้วงหัวรุนแรงมักลงมือทำลายล้างนับตั้งแต่เดือนสิงหาคม ด้วยพวกเขากล่าวหาว่าบริษัทเดินรถไฟแห่งนี้ก้มหัวให้จีนและเลือกอยู่ข้างตำรวจ</p>
      <figure>
        <img src="https://mpics.mgronline.com/pics/Images/562000011459203.JPEG"/>
      </figure>
      <p>ก่อนหน้านี้เมื่อวันที่ 29 ตุลาคม พวกผู้ประท้วงก่อความเสียหายอย่างกว้างขวางแก่สถานีรถไฟรางหนัก 85 จากทั้งหมด 94 แห่ง และสถานีรถไฟฟ้ารางเบา 60 จาก 68 แห่ง ในนั้นทั้งถูกจุดไฟเผา, ทุบทำลายอุปกรณ์และฉีกป้ายตารางเดินรถ<br/><br/>โดยรวมแล้วมีประตูหมุน 1,600 เครื่อง, เครื่องจำหน่ายตั๋วและเติมเงิน 960 เครื่อง, กล้องวงจรปิด 1,100 ตัว, ลิฟต์และบันไดเลื่อน 125 ตัว, ผนักกระจก 1,060 บานและประตูเลื่อน 130 ชุดถูกทุบทำลายได้รับความเสียหายจากพวกก่อจลาจล<br/><br/>นับตั้งแต่มีคำสั่งแบนห้ามสวมหน้าหากเมื่อวันที่ 5 ตุลาคม ทางบริษัทต้องลดชั่วโมงการเดินรถไฟลง หรือแม้กระทั่งต้องปิดสถานีบางแห่ง สืบเนื่องจากสถานการณ์ที่ลุกลามและถูกโจมตีทุบทำลายก่อความเสียหายซ้ำแล้วซ้ำเล่า</p>
      <figure>
        <img src="https://mpics.mgronline.com/pics/Images/562000011459204.JPEG"/>
      </figure>
      <p>เมื่อวันอังคารที่แล้ว สถานีมหาวิทยาลัยถูกพวกผู้ประท้วงบุกรื้อทำลาย หลังพวกเขาตัดสินใจก่อความเป็นอัมพาตแก่ถนสายหลักของเมือง ด้วยการปิดกั้นถนนหลวงสายหนึ่งซึ่งอยู่ติดกับมหาวิทยาลัยจีนแห่งฮ่องกง<br/><br/>ที่สถานีมหาวิทยาลัย บริเวณหนึ่งในประตูทางเข้าถูกขวางด้วยรางเหล็ก, ท่อนไม้ไผ่, ถัง, ไม้กวาดและเศษซากอื่นๆทั่วพื้นที่ พร้อมกับมีการขีดเขียนบนพื้นด้วยคำว่า “ตำรวจและสุนัขห้ามเข้า” ในขณะที่บานกระจกภายในสถานีบางส่วนหายไป และอื่นๆ ได้รับความเสียหายอย่างหนัก<br/><br/>สิ่งอำนวยความสะดวกด้านการสื่อสารถูกทำลาย, หลอดไฟห้อยต่องแต่งหลุดจากเพดาน และอุปกรณ์ในห้องควบคุมภายในสถานีถูกรื้อถอนออกไป นอกจากนี้แล้วยังพบเห็นรถไฟขบวนหนึ่ง ได้รับความเสียหายรายแรงและถูกไฟเผาไหม้เกรียมหลายจุด ก่อนที่มันจะถูกลากกลับไปยังโรงเก็บเมื่อวันเสาร์ (16 พ.ย.)</p>
      <related>
        <h4>แกลเลอรี</h4>
        <a href="https://mgronline.com/around/photo-gallery/9620000110758"/>
      </related>
    </article>
  </body>
</html>