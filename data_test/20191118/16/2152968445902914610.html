<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/18/gradusite-padat-vyv-vtornik-i-sriada-oblachno-i-myglivo.430000"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T16:26:00+00:00"/>
    <meta property="og:title" content="Градусите падат, във вторник и сряда - облачно и мъгливо"/>
    <meta property="og:description" content="В четвъртък ще вали на много места | Dnes.bg"/>
  </head>
  <body>
    <article>
      <h1>Градусите падат, във вторник и сряда - облачно и мъгливо</h1>
      <h2>В четвъртък ще вали на много места</h2>
      <address><time datetime="2019-11-18T16:26:00+00:00">18 Nov 2019, 16:26</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>През нощта над по-голямата част от страната облачността ще е значителна, временни разкъсвания ще има главно в югозападните райони.</p>
      <p>В равнините и по поречието на Дунав ще се задържи мъгливо.</p>
      <p>Утре от запад облачността отново ще се увеличи. Ще духа слаб вятър от изток-югоизток, прогнозират синоптиците от НИМХ.</p>
      <p>Минималните температури ще са от 8 до 13 градуса, по-ниски по високите полета на Западна България.</p>
      <p>Максималните температури ще са предимно между 13 и 18 градуса, на местата с трайна мъгла ще останат около 11 градуса.</p>
      <p>Над Черноморието облачността ще е значителна, на места видимостта ще е намалена. Ще духа слаб вятър от изток-югоизток.</p>
      <p>Максимални температури на въздуха между 16 и 18 градуса. Температурата на морската вода е 17-18 градуса. Вълнението на морето ще е 2-3 бала.</p>
      <p>Над планините ще преобладава слънчево време, но след обяд облачността ще се увеличи. Ще духа слаб до умерен южен вятър. Максимална температура на 1200 метра около 12 градуса, на 2000 метра - около 6 градуса.</p>
      <p>В сряда вятърът от изток-югоизток ще се усили, особено в източната половина от страната. Ще преобладава облачно време и от запад на изток през деня и през нощта срещу четвъртък на много места ще има валежи от дъжд.</p>
      <p>Температурите ще започнат да се понижават. В четвъртък от изток ще продължи да нахлува сравнително хладен въздух, температурите ще се нормализират. Ще бъде предимно облачно, с прекъсвания на много места ще превалява дъжд, над около 1800 м - сняг.</p>
      <p>По-съществени ще са валежите в в Рило-Родопската област.</p>
      <p>Температурите ще бъдат с малък дневен ход: минимални - между 6 и 11 градуса, максимални - между 12 и 17 градуса.</p>
    </article>
  </body>
</html>