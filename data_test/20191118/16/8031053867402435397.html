<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%85%cf%81%ce%bf%ce%b2%ce%bf%ce%bb%ce%b9%cf%83%ce%bc%ce%bf%ce%af-%cf%83%ce%b5-%ce%b5%ce%bc%cf%80%ce%bf%cf%81%ce%b9%ce%ba%cf%8c-%ce%ba%ce%ad%ce%bd%cf%84%cf%81%ce%bf-%cf%83%cf%84%ce%b7%ce%bd-3.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T16:37:15+00:00"/>
    <meta property="og:title" content="Πυροβολισμοί σε εμπορικό κέντρο στην Οκλαχόμα – Tουλάχιστον τρεις νεκροί, ελεύθερος ο δράστης"/>
    <meta property="og:description" content="Τρεις άνθρωποι σκοτώθηκαν νεκροί σε περιστατικό με πυροβολισμούς στην πόλη Nτάνκαν της Οκλαχόμα."/>
  </head>
  <body>
    <article>
      <h1>Πυροβολισμοί σε εμπορικό κέντρο στην Οκλαχόμα – Tουλάχιστον τρεις νεκροί, ελεύθερος ο δράστης</h1>
      <address>
        <time datetime="2019-11-18T16:37:15+00:00">18 Nov 2019, 16:37</time>
      </address>
      <p>
        <b>Τρεις άνθρωποι σκοτώθηκαν νεκροί σε περιστατικό με πυροβολισμούς στην πόλη Nτάνκαν της Οκλαχόμα.</b>
      </p>
      <p>Σύμφωνα με την ενημέρωση της τοπικής αστυνομίας, πρόκειται για δύο άνδρες και μία γυναίκα. Δύο από τα θύματα πυροβολήθηκαν μέσα σε όχημα και το τρίτο έξω από αυτό».</p>
      <p>Το αιματηρό περιστατικό συνέβη στο εμπορικό κέντρο Walmart Supercenter.</p>
      <p>Ο δράστης δεν έχει προς το παρόν συλληφθεί.</p>
      <figure>
        <iframe data-src="https://twitter.com/BNONews/status/1196463191863283712?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Σύμφωνα με πληροφορίες που μεταδίδει το Fox 25 TV, επικαλούμενο πηγές της τοπικής αστυνομίας, τρία άτομα δέχθηκαν πυρά στο κατάστημα, το οποίο βρίσκεται στο Ντάνκαν την Οκλαχόμα.</p>
      <p>Ο δράστης φέρεται να ήταν ντυμένος στα μαύρα και αυτή την ώρα έχει στηθεί ένα ανθρωποκυνηγητό για τον εντοπισμό και την σύλληψή του.</p>
      <p>Αστυνομικοί και ασθενοφόρα έχουν σπεύσει στο σημείο, με την πρώτη ενημέρωση που είχαν πριν ακόμη φτάσουν, να αναφέρει πως τρεις άνθρωποι έχουν χάσει την ζωή τους, ενώ υπάρχει και άγνωστος αριθμός τραυματιών.</p>
      <p>Όλα τα σχολεία της περιοχής εκκενώθηκαν, ωστόσο λίγο αργότερα δόθηκε εντολή να ανοίξουν ξανά. Να σημειωθεί πως σε καταστήματα της Walmart δεν είναι η πρώτη φορά που σημειώνεται ένα παρόμοιο, αιματηρό περιστατικό.</p>
      <p>Στις 3 Αυγούστου, ένας ακροδεξιός είχε ανοίξει πυρ σε κατάστημα της αλυσίδας στο Ελ Πάσο, στο Τέξας, σκοτώνοντας τότε 22 ανθρώπους και τραυματίζοντας ακόμη 24, σε μια από τις πλέον αιματηρές ένοπλες επιθέσεις στην ιστορία των ΗΠΑ.</p>
      <p>Λίγες μέρες νωρίτερα, δύο ακόμη άνθρωποι σκοτώθηκαν όταν ένας πρώην συνάδελφός τους άνοιξε πυρ σε κατάστημα της αλυσίδας στο Mississippi.</p>
    </article>
  </body>
</html>