<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140764/%D9%85%D9%86%D8%AA%D8%B8%D8%B1-%D8%A8%D8%A7%D8%B1%D8%B4-%D8%B3%D9%86%DA%AF%DB%8C%D9%86-%D8%A8%D8%A7%D8%B1%D8%A7%D9%86-%D9%88-%D8%A8%D8%B1%D9%81-%DA%86%D9%86%D8%AF-%D8%B1%D9%88%D8%B2%D9%87-%D8%AF%D8%B1-%D8%AD%D8%AF%D8%A7%D9%82%D9%84-%DB%B2%DB%B4-%D8%A7%D8%B3%D8%AA%D8%A7%D9%86-%D8%A8%D8%A7%D8%B4%DB%8C%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-18T16:18:00+00:00"/>
    <meta property="og:title" content="منتظر بارش سنگین باران و برف چند روزه در حداقل ۲۴ استان باشید"/>
    <meta property="og:description" content="سازمان هواشناسی برای حداقل ۲۴ استان بارش سنگین باران و برف از امروز تا پنچ شنبه پیش بینی کرد ."/>
  </head>
  <body>
    <article>
      <h1>منتظر بارش سنگین باران و برف چند روزه در حداقل ۲۴ استان باشید</h1>
      <address>
        <time datetime="2019-11-18T16:18:00+00:00">18 Nov 2019, 16:18</time>
      </address>
      <p>
        <i>سازمان هواشناسی برای حداقل ۲۴ استان بارش سنگین باران و برف از امروز تا پنچ شنبه پیش بینی کرد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، سازمان هواشناسی با اشاره به بارش شدید باران و برف از امروز تا چهارشنبه اعلام کرد: امروز بارش باران و در ارتفاعات بارش برف برای استان‌های گیلان، مازندران و ارتفاعات گلستان، بارش باران و برف برای استان‌های اردبیل، زنجان، کردستان، نیمه شرقی لرستان، مرکزی، همدان، قزوین، تهران، البرز، سمنان، قم، چهارمحال و بختیاری، کهگیلویه و بویراحمد، اصفهان، یزد و ارتفاعات شمال فارس و رگبار و رعد وبرق برای استان‌های خوزستان، بوشهر، فارس، غرب هرمزگان و خلیج فارس پیش‌بینی می‌شود.</p>
      <p>فردا هم بارش باران و در ارتفاعات بارش برف در گیلان، مازندران و ارتفاعات گلستان و بارش باران و برف در شرق لرستان، مرکزی، قزوین، تهران، البرز، سمنان، قم، اصفهان، همدان، کهگیلویه و بویراحمد، نیمه غربی خراسان رضوی، جنوب خراسان شمالی، غرب خراسان جنوبی، یزد و ارتفاعات استان‌های فارس و کرمان و رگبار و رعد وبرق در استانهای: بوشهر، فارس، نیمه غربی کرمان، برخی نقاط هرمزگان، خلیج فارس و تنگه هرمز رخ می‌دهد.</p>
      <p>چهارشنبه نیز بارش باران و در ارتفاعات بارش برف برای شرق گیلان، گلستان و مازندران و بارش باران و برف در سمنان، خراسان شمالی، خراسان رضوی، خراسان جنوبی، اصفهان، کرمان و یزد، شمال فارس، تهران، قم و رگبار و رعد وبرق برای هرمزگان، سیستان و بلوچستان، شرق خلیج فارس، تنگه هرمز و دریای عمان پیش‌بینی می‌شود.                     </p>
      <p>پنج شنبه هم بارش باران و در ارتفاعات بارش برف در استان‌های گیلان، مازندران و گلستان،‌ بارش باران و برف در استان‌های خراسان رضوی، خراسان جنوبی، ارتفاعات کرمان و رگبار و رعد وبرق در استان‌های سیستان و بلوچستان، شرق هرمزگان و دریای عمان و جمعه (اول آذرماه) بارش باران و در ارتفاعات بارش برف در استان‌های گیلان، مازندران، گلستان، بخش‌هایی از خراسان شمالی و اردبیل رخ می‌دهد.</p>
      <p>انتهای پیام</p>
    </article>
  </body>
</html>