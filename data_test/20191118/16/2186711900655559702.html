<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/kp-parki-hersona-zakupilo-sadzhantsi-samshitu-na-18-tis-grn"/>
    <meta property="og:site_name" content="ПІК"/>
    <meta property="article:published_time" content="2019-11-18T16:00:00+00:00"/>
    <meta property="og:title" content="КП «Парки Херсона» закупило саджанці самшиту на 18 тис. грн."/>
    <meta property="og:description" content="За три тижні до настання зими херсонське комунальне підприємство «Парки Херсона» закуповує саджанці самшиту."/>
  </head>
  <body>
    <article>
      <h1>КП «Парки Херсона» закупило саджанці самшиту на 18 тис. грн.</h1>
      <address>
        <time datetime="2019-11-18T16:00:00+00:00">18 Nov 2019, 16:00</time>
      </address>
      <p>За три тижні до настання зими херсонське комунальне підприємство «Парки Херсона» закуповує саджанці самшиту. Про це поідомляє <a href="http://kavun.city/">кавун.city</a></p>
      <p>Загальна сума закупівлі становила <b>18 000 гривень.</b></p>
      <p>Самшит — доволі розповсюджена для декоративного оздоблення рослина. Вона легко переносить навіть складні погодні умови. Хоча рекомендовано, аби молоді рослини «йшли» в зиму добре вкоріненими і зміцнілими. Саме тому краще, на думку садівників, висаджувати самшит навесні: тоді рослина встигає добре вкорінитись і підійти до зимових холодів вже зміцнілою. Дорослі рослини, які були вирощені в контейнерах або з гарним комом землі, цілком можна висаджувати протягом всього вегетаційного періоду, навіть у листопаді.</p>
      <p>Як саме будуть вирощувати самшит у КП «Парки Херсона», не повідомляють. Наразі це перший за тривалий час випадок у Херсоні, коли за бюджетні кошти закуповують саджанці самшиту: здебільшого його висаджували в місті волонтери або приватні особи на території своїх закладів</p>
      <related>
        <h4>Новини по темі</h4>
        <a href="https://pik.ua/news/url/u-meriji-rozkazhut-pro-ekspertnu-grupu-po-smittjezvalischu"/>
        <a href="https://pik.ua/news/url/smittjevij-brifing-u-hersoni-zapitan-sche-bilshe"/>
        <a href="https://pik.ua/news/url/hto-zahistit-hersontsiv"/>
      </related>
    </article>
  </body>
</html>