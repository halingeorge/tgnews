<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461610/%E0%A6%A8%E0%A6%95%E0%A6%B6%E0%A6%BE-%E0%A6%A8%E0%A6%BE-%E0%A6%AE%E0%A7%87%E0%A6%A8%E0%A7%87-%E0%A6%AC%E0%A6%BE%E0%A7%9C%E0%A6%BF-%E0%A6%95%E0%A6%B0%E0%A6%BE%E0%A7%9F-%E0%A6%B6%E0%A6%BE%E0%A6%95%E0%A6%BF%E0%A6%AC-%E0%A6%96%E0%A6%BE%E0%A6%A8%E0%A6%95%E0%A7%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-18T16:21:00+00:00"/>
    <meta property="og:title" content="নকশা না মেনে বাড়ি করায় শাকিব খানকে জরিমানা"/>
    <meta property="og:description" content="অনলাইন রিপোর্টার ॥ নকশা না মেনে বাড়ি নির্মাণ করায় চিত্রনায়ক শাকিব খানকে ১০ লাখ টাকা জরিমানা করেছে রাজউকের ভ্রাম্যমাণ আদালত। রাজউকের অথরাইজড অফিসার মোহাম্মদ হোসেন জানান, সোমবার দুপুরে রাজধানীর নিকেতন আবাসিক এলাকার ৬ নম্বর সড়কে তিনটি বাড়ির মালিকের বিরুদ্ধে একই অভিযোগে ব্যবস্থা নেওয়া হয়। এর মধ্যে ..."/>
  </head>
  <body>
    <article>
      <h1>নকশা না মেনে বাড়ি করায় শাকিব খানকে জরিমানা</h1>
      <address>
        <time datetime="2019-11-18T16:21:00+00:00">18 Nov 2019, 16:21</time>
      </address>
      <figure>
        <img src="http://www.dailyjanakantha.com/files/201911/1574097660_44.jpg"/>
      </figure>
      <p>অনলাইন রিপোর্টার ॥ নকশা না মেনে বাড়ি নির্মাণ করায় চিত্রনায়ক শাকিব খানকে ১০ লাখ টাকা জরিমানা করেছে রাজউকের ভ্রাম্যমাণ আদালত।</p>
      <p>রাজউকের অথরাইজড অফিসার মোহাম্মদ হোসেন জানান, সোমবার দুপুরে রাজধানীর নিকেতন আবাসিক এলাকার ৬ নম্বর সড়কে তিনটি বাড়ির মালিকের বিরুদ্ধে একই অভিযোগে ব্যবস্থা নেওয়া হয়।</p>
      <p>এর মধ্যে ১ নম্বর হোল্ডিংয়ে শাকিব খানের বাড়ি। নির্মাণাধীন ভবনটির সামনে শাকিব খান রানা নামে একটি সাইনবোর্ডও রয়েছে। নকশা না মেনে বাড়তি অংশ নির্মাণ করায় সেখানে ১০ লাখ জরিমানা করা করে রাজউক।</p>
      <p>ভ্রাম্যমাণ আদালতের অভিযানের সময় নির্মাণাধীন ওই বাড়িতে শাকিব খানের ভগ্নিপতি ও কেয়ারটেকার উপস্থিত ছিলেন। তবে শাকিব সে সময় ছিলেন না।</p>
      <p>এ বিষয়ে জানতে চাইলে শাকিব খান জানান, “বারান্দা থেকে এক ইঞ্চি বাড়তি ছিল। আগে নোটিস দিতে পারত, তাহলে আমরা ভেঙে নিতাম। যেহেতু রাজউক আইন অনুযায়ী জরিমানা করেছে, সেহেতু আমরা টাকাটা দিয়ে দেব।”</p>
      <p>এ অভিযানের নেতৃত্বে ছিলেন রাজউকের নির্বাহী ম্যাজিস্ট্রেট আশরাফ হোসেন। নিকেতন ৬ নম্বর সড়কের ২১ নম্বর হোল্ডিংয়ের মালিককে তিনি ৫ লাখ টাকা জরিমানা করেন এবং ৫ নম্বর হোল্ডিংয়ের একটি স্থাপানা সিলগালা করে দেওয়া হয় বলে মোহাম্মদ হোসেন জানান।</p>
    </article>
  </body>
</html>