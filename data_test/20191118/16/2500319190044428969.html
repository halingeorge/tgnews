<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574043/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-18T16:56:10+00:00"/>
    <meta property="og:title" content="סגן שר האוצר על שיתוק פעילות הכנסת והאוצר: &quot;מצב חמור ומסוכן&quot;"/>
    <meta property="og:description" content="אושר בטרומית: העברות עודפים בתקציב הכנסת ידונו בוועדה משותפת לכספים ולוועדה המסדרת | סגן שר האוצר: &quot;הצעת החוק היא טלאי למצב עגום ונורא. מדוע לא יתעשתו חברי הבית הזה ויתאחדו לקיום ממשלה&quot;"/>
  </head>
  <body>
    <article>
      <h1>סגן שר האוצר על שיתוק פעילות הכנסת והאוצר: "מצב חמור ומסוכן"</h1>
      <address><time datetime="2019-11-18T16:56:10+00:00">18 Nov 2019, 16:56</time> by <a rel="author">איתי גדסי</a></address>
      <p>
        <b>אושר בטרומית: העברות עודפים בתקציב הכנסת ידונו בוועדה משותפת לכספים ולוועדה המסדרת | סגן שר האוצר: "הצעת החוק היא טלאי למצב עגום ונורא. מדוע לא יתעשתו חברי הבית הזה ויתאחדו לקיום ממשלה"</b>
      </p>
      <figure>
        <img src="http://www.93fm.co.il/wp-content/uploads/2019/11/F190923FFF05.jpg"/>
        <figcaption>סגן שר האומר יצחק כהן עם שר האוצר משה כחלון<cite>צילום: פלאש 90</cite></figcaption>
      </figure>
      <p>מליאת הכנסת אישרה היום (שני) בקריאה טרומית את הצעת חוק יסודות התקציב של חברי הכנסת אבי ניסנקורן ומשה גפני. ההצעה אומרת כי ההעברות עודפים בתקציב ידון בוועדה משותפת לוועדה המסדרת ולוועדת הכספים.</p>
      <p>מכייון שקרוב לשנה אין ממשלה בישראל ואין תקציב מאושר. בגלל שלא הוקמו הוועדות הקבועות, וכתוצאה מכך לא הוקמה ועדה משותפת לעניין תקציב הכנסת ולא התאפשר אישור העברת עודפים. בעוד פחות מחודשיים מסתיימת שנת הכספים ועימה המועד שבו ניתן לבצע העברות עודפים.</p>
      <p>לכן החוק מעוניין לתקן את המצב הבעייתי ולקבוע כי כל עוד לא נבחרו ועדות הכנסת בכנסת העשרים ושתיים, תבוא הוועדה המסדרת במקומה של וועדת הכנסת ותאשר את העברות העודפים בתקציב.</p>
      <p>בהתאם לכך, ועדה משותפת לוועדה המסדרת ולוועדת הכספים הזמנית, בראשות יושב ראש הוועדה המסדרת, תהיה רשאית להתיר, לפי הצעת יושב ראש הכנסת, את השימוש בעודפי תקציב "הכנסת" משנת 2019 בשנת 2020."</p>
      <p>סגן שר האוצר חה"כ יצחק כהן השיב בשם הממשלה: "המציאות העגומה שאנחנו נמצאים בה בלתי נתפשת ובלתי נסבלת. מדוע לא יתעשתו חברי הבית הזה ויתאחדו לקיום ממשלה. מישהו עשה פעם מאזן של עלות תועלת שכל אחד עם השקפת עולמו ובלעדיה אי אפשר? מישהו עשה את החשבון מול הנזק הנורא למדינתנו? הצעת החוק היא טלאי למצב עגום ונורא. ברגעי האמת המדינה לא מעניינת אף אחד. זה מצב חמור ומסוכן".</p>
      <p>19 חברי כנסת תמכו בהצעה וח"כ אחד התנגד. הצ"ח תועבר לוועדת הכספים להמשך דיון</p>
      <related>
        <a href="http://www.93fm.co.il/radio/574443/"/>
        <a href="http://www.93fm.co.il/radio/573955/"/>
        <a href="http://www.93fm.co.il/radio/573908/"/>
      </related>
    </article>
  </body>
</html>