<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:830968-Stigli-rezultati-obdukcije-Evo-sta-je-uzrok-smrti-Nemca-u-Beton-hali"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T16:27:00+00:00"/>
    <meta property="og:title" content="Stigli rezultati obdukcije: Evo šta je uzrok smrti Nemca u Beton hali"/>
    <meta property="og:description" content="Policijska istraga pokazala je da se Mihael H. te noći sa društvom provodio u jednom od klubova koji se nalaze u Beton hali"/>
  </head>
  <body>
    <article>
      <h1>Stigli rezultati obdukcije: Evo šta je uzrok smrti Nemca u Beton hali</h1>
      <address><time datetime="2019-11-18T16:27:00+00:00">18 Nov 2019, 16:27</time> by <a rel="author">E. H.</a></address>
      <p>
        <b>Policijska istraga pokazala je da se Mihael H. te noći sa društvom provodio u jednom od klubova koji se nalaze u Beton hali</b>
      </p>
      <p>OBDUKCIJA tela Nemca Mihaela H. (33), koji je u nedelju ujutru nađen na šetalištu ispred Beton hale, pokazala je da nema odbrambenih povreda. To ukazuje da se on pre smrti ni sa kim nije tukao i da ga niko nije udarao po telu. Ovakav nalaz navodi da se Mihael najverovatnije sam sapleo na krovu Beton hale i pao na pločnik sa visine od pet metara.</p>
      <p>Nalaz kaže i da je Nemac imao unutrašnja krvarenja, a ona su najverovatnije izavana zbog pada sa visine. Tokođe je svuda po telu imao i krvi.</p>
      <p>Policijska istraga pokazala je da se Mihael H. te noći sa društvom provodio u jednom od klubova koji se nalaze u Beton hali. U jednom trenutku je bio toliko pijan da je i povraćao unutra. Posle toga ga je obezbeđenje izvelo napolje. Prema našim informacijama u klubu se ni sa kim nije kačio, niti je ulazio u verbalne i fizičke obračune sa drugim gostima ili mladićima iz obezbeđenja.</p>
      <p>
        <i>
          <b>Pročitajte i: </b>
        </i>
        <a href="http://www.novosti.rs/vesti/naslovna/hronika/aktuelno.291.html:830812-Otkriven-identitet-nastradalog-kod-Beton-hale-Prijatelji-prijavili-njegov-nestanak-pronadjen-mrtav-na-setalistu">Otkriven identitet nastradalog kod Beton hale: Prijatelji prijavili njegov nestanak, pronađen mrtav na šetalištu</a>
      </p>
      <p>Telo Mihaila H. u nedelju ujutru su pronašli prolaznici koji su šetali kraj Save. Zatekli su ga bez svesti, polomljene lobanje i u lokvi krvi. Pozvali su policiju i Hitnu pomoć, koja ga je prevezla u Urgentni centar, gde je preminuo u šest časova ujutru.</p>
      <p>Momenat pada sa krova hale snimile su sigurnosne kamere. Još se ne zna šta je Mihael gore radio po mraku i kako se popeo. Na jednom delu krova nalazi se parking sa ogradom, a u tom odakle je on pao, su klima uređaji i taj deo je zabranjen za prolaz.</p>
      <p>Inače u nedelju ujutru jedan od Mihaelovih prijatelja prijavio je njegov nestanak. On je ispričao da im se drug odvojio te noći i da ne mogu da ga nađu.</p>
      <p>Proteklog dana bilo je kalkulacija da je Nemac možda i gurnut, jer navodno sigurnosne kamere nisu snimile šta je prethodilo njegovom padu. Međutim, policija je uzela sve snimke sa okolnih video nadzora, kako bi rekonstruisla njegovo kretanje i kako bi se utvrdilo da li je bio sam ili sa nekim u društvu.</p>
      <related>
        <h4>Srodne vesti</h4>
        <a href="http://www.novosti.rs/vesti/beograd.74.html:830842-Legitimisace-i-bez-uniforme-zaustavljati-vozila-i-oduzimati-ih-Komunalnim-policajcima-veca-ovlascenja"/>
        <a href="http://www.novosti.rs/vesti/beograd.74.html:830120-Uzas-u-Batajnici-Na-obali-Dunava-isplivalo-telo-muskarca"/>
        <a href="http://www.novosti.rs/vesti/beograd.74.html:829777-Stanari-ce-slavlja-morati-da-najave-komsijama-Novi-kucni-red-stigao-u-Beograd"/>
        <a href="http://www.novosti.rs/vesti/beograd.74.html:829481-Tokom-noci-u-Beogradu-jedna-saobracajka"/>
        <a href="http://www.novosti.rs/vesti/beograd.74.html:828762-Banjicka-pijaca-prva-u-rukama-supermarketa-Grad-u-pregovorima-s-trgovinskim-lancima-oko-preuzimanja-zelenih-trznica"/>
      </related>
    </article>
  </body>
</html>