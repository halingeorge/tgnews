<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378002/abden-hong-konga-cagri"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T16:13:00+00:00"/>
    <meta property="og:title" content="AB'den Hong Kong'a çağrı"/>
    <meta property="og:description" content="AB Komisyonu göstericilerin ifade özgürlüğü ve yürüyüş hakkına saygı duyulması gerektiğini duyurdu..."/>
  </head>
  <body>
    <article>
      <h1>AB'den Hong Kong'a çağrı</h1>
      <h2>AB Komisyonu göstericilerin ifade özgürlüğü ve yürüyüş hakkına saygı duyulması gerektiğini duyurdu...</h2>
      <address>
        <time datetime="2019-11-18T16:13:00+00:00">18 Nov 2019, 16:13</time>
      </address>
      <p>Avrupa Birliği (AB), Çin'in Hong Kong Özel İdari Bölgesi'nde üniversite kampüslerinde ve kent merkezinde hafta başından bu yana devam eden protestolara ilişkin itidal çağrısı yaptı.</p>
      <p>AB Komisyonu Sözcüsü Maja Kocijancic, günlük basın brifinginde yaptığı açıklamada, taraflara tansiyonun düşürülmesi çabasında bulunmaları gerektiğini ifade etti.</p>
      <p>"Tüm taraflara itidal çağrımızı yineliyoruz." diyen Kocijancic, güvenlik yetkililerine de ölçülü olmaları çağrısında bulundu.</p>
      <p>Kocijancic, göstericilerin ifade özgürlüğü ve yürüyüş hakkına saygı duyulması gerektiğini vurgulayarak, gelişmeleri yakından takip ettiklerini kaydetti.</p>
      <p>Hong Kong'da, haziranda şüphelilerin Çin'e iadesi yasa tasarısına karşı başlayan demokrasi yanlısı protestolarda, son haftalarda protestocularla polis arasındaki çatışma ve şiddet olayları arttı.</p>
      <p>Resmi verilere göre, kentte hazirandan bu yana yaklaşık 4 bin protestocu gözaltına alındı.</p>
    </article>
  </body>
</html>