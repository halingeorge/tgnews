<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/sports/cricket/news/abu-zayed-take-tips-from-mohammed-shami-for-pink-ball-262556"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-18T16:42:34+00:00"/>
    <meta property="og:title" content="Day-Night Test : जायेद ने गुलाबी गेंद के लिए शमी से लिए टिप्स, कहा- जानना चाहता हूं कितनी है उनकी लंबाई"/>
    <meta property="og:description" content="इंदौर : बांग्लादेश और भारत 22 नवंबर से कोलकाता के ईडन गार्डन्स स्टेडियम में पहली बार दिन-रात प्रारूप का टेस्ट मैच खेलेंगी, जिसमें गुलाबी गेंद का इस्तेमाल किया जाएगा। इसी को ध्यान में रखते हुए मेहमान टीम के तेज गेंदबाज अबु जायेद ने भारत के मोहम्मद शमी से गुलाबी गेंद को लेकर टिप्स लिए हैं। इंदौर में खेले गए पहले टेस्ट मैच में जायेद ने बांग्लादेश के लिए दमदार गेंदबाजी की थी। उन्होंने विराट कोहली को खाता खोले बिना पवेलियन भेजा था और चेतेश्वर पुजारा सहित कुल चार विकेट निकाले थे। आईसीसी ने जायेद के हवाले से लिखा है, ‘‘मैंने कल (शनिवार) को शमी से बात की।"/>
  </head>
  <body>
    <article>
      <h1>Day-Night Test : जायेद ने गुलाबी गेंद के लिए शमी से लिए टिप्स, कहा- जानना चाहता हूं कितनी है उनकी लंबाई</h1>
      <address><time datetime="2019-11-18T16:42:34+00:00">18 Nov 2019, 16:42</time> by <a rel="author">Rkumar</a></address>
      <p>इंदौर : बांग्लादेश और भारत 22 नवंबर से कोलकाता के ईडन गार्डन्स स्टेडियम में पहली बार दिन-रात प्रारूप का टेस्ट मैच खेलेंगी, जिसमें गुलाबी गेंद का इस्तेमाल किया जाएगा। इसी को ध्यान में रखते हुए मेहमान टीम के तेज गेंदबाज अबु जायेद ने भारत के मोहम्मद शमी से गुलाबी गेंद को लेकर टिप्स लिए हैं। इंदौर में खेले गए पहले टेस्ट मैच में जायेद ने बांग्लादेश के लिए दमदार गेंदबाजी की थी। उन्होंने विराट कोहली को खाता खोले बिना पवेलियन भेजा था और चेतेश्वर पुजारा सहित कुल चार विकेट निकाले थे। आईसीसी ने जायेद के हवाले से लिखा है, ‘‘मैंने कल (शनिवार) को शमी से बात की।</p>
      <p>READ NEWS : <a href="https://www.dainiksaveratimes.com/sports/cricket/news/zaheer-khan-says-need-to-strengthen-bowling-of-mumbai-indians-262551">मुंबई इंडियंस के लिए 'चोट' बनी समस्या तो जहीर खान ने उठाया ये कदम</a></p>
      <p>मुझमें और शमी भाई में कुछ समानताएं हैं, क्योंकि हम दोनों सीम का इस्तेमाल करते हैं। मैंने उन्हें कई बार गेंदबाजी करते हुए देखा है और वह जिस तरह से गेंदबाजी करते हैं उस पर अतिरिक्त ध्यान दिया है। मैंने उनकी लंबाई और अपनी लंबाई की तुलना की और यह जानने की कोशिश की कि क्या वो मुझसे लंबे हैं या हम दोनों की लंबाई बराबरी की है। तब मुझे पता चला की मैं उनके जैसी गेंदबाजी कर सकता हूं।’’</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Abu Zayed take tips from Mohammed Shami for pink ball</p>
    </article>
  </body>
</html>