<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89935"/>
    <meta property="og:site_name" content="Denník politika"/>
    <meta property="article:published_time" content="2019-11-18T16:35:22+00:00"/>
    <meta property="og:title" content="Ekoviny #2"/>
    <meta property="og:description" content="18.11.2019 (Webnoviny.sk) –"/>
  </head>
  <body>
    <article>
      <h1>Ekoviny #2</h1>
      <address><time datetime="2019-11-18T16:35:22+00:00">18 Nov 2019, 16:35</time> by <a rel="author">Webnoviny</a></address>
      <p>18.11.2019 (Webnoviny.sk) –</p>
      <h3>Z DOMOVA</h3>
      <p>Existuje prvá <b>Cirkulárna mapa Bratislavy</b>. Inštitút cirkulárnej ekonomiky ju zverejnil na svojom FB profile a zobrazuje všetky miesta v Bratislave, ktoré podporujú myšlienky <b>zerowaste, uprecyklácie a zeleného podnikania. </b>Jedná sa o vyše 400 miest. Mapa vznikla ako diplomová práca mladej študentky Dominiky Lorencovej. Celý článok nájdete <a href="https://bratislavaden.sk/bratislava-ma-cirkularnu-mapu-pomoze-obyvatelom-s-odpadom-nakladat-zodpovednejsie/">tu</a><b>.</b></p>
      <p><b>800 000 tisíc sadeníc </b>pribudlo v lesoch Spišského biskupstva. Jedná sa prevažne o sadenice smreka, smrekovca, buka, jedle, javora horského a bresta. Spoločnosť, ktorá lesy obhospodaruje tak zalesnila behom roka plochu o veľkosti vyše <b>430 futbalových ihrísk</b>. Celý článok nájdete <a href="https://www.teraz.sk/najnovsie/v-lesoch-spisskeho-biskupstva-vysadili/429511-clanok.html">tu</a>.</p>
      <p>Komárno bude <b>prvým mestom na Slovensku</b>, v ktorom bude <b>MHD zadarmo</b>. Návrh na bezplatnú dopravu odhlasovali poslanci mesta a za financovanie bude zodpovedná mestská pokladnica. Takýto krok by mal motivovať obyvateľov, aby využili verejnú dopravu a tým pádom by sa znížil počet áut v meste, čo zásadne <b>pomôže životnému prostrediu</b>. Celý článok nájdete <a href="https://spravy.pravda.sk/ekonomika/clanok/532527-v-komarne-bude-mhd-zadarmo/">tu</a>.</p>
      <p>Envirofond podporí projekty na ochranu vody dotáciou až do výšky 200 tisíc EUR. Vďaka schváleniu rozšírenia špecifikácie činnosti podpory na rok 2020 môžu žiadatelia, ktorí chystajú projekty zamerané na ochranu biologickej diverzity a trvalo udržateľné využívanie jej zložiek získať dotáciu vo výške až do 200 tisíc eur pri 5% spolufinancovaní. Celý článok si môžete prečítať <a href="https://www.correctgreen.sk/envirofond-podpori-viac-projektov-zameranych-na-ochranu-prirody/">tu</a>.</p>
      <h3>ZO SVETA</h3>
      <p>Na základných a stredných školách v <b>Taliansku </b>pribudne povinný predmet – <b>náuka o klimatických zmenách a udržateľnom rozvoji</b>. Oznámil to taliansky minister školstva Lorenzo Fioramonti prostredníctvom svojho profilu na Twitteri. Krajina sa tak stane <b>prvou na svete</b>, kde je tento predmet povinný. Celý článok nájdete tu.</p>
      <p>Zakladateľ projektu The Ocean Cleanup, Boyan Slat, predstavuje zariadenie na čistenie plastového odpadu z riek. Zariadenie v hodnote 700 tisíc eur využíva solárnu energiu a bolo predstavené v rotterdamskom prístave. Mladík z Holandska vyhlásil, že <b>až 80 percent plastov sa dostáva do oceánov cez rieky</b>a jeho cieľ je všetok tento odpad zachytiť do 5 rokov. Celý článok si môžete prečítať <a href="https://www.fastcompany.com/90422403/the-ocean-cleanup-project-is-now-cleaning-plastic-out-of-rivers-before-it-gets-to-the-ocean">tu</a>.</p>
      <p>Tesla predstavila už 3. verziu solárnej strechy s názvom <b>Solar Roof</b>. V porovnaní s predchádzajúcou verziou má dlhšiu životnosť, je ľahšia a dokonca sa rýchlejšie inštaluje. Elon Musk ju na svojom twitteri nazval Solarglass roof a plánuje naštartovať sériovú produkciu, čo sa pri predchádzajúcich verziách neporadilo kvôli nevyladenosti technológií. Celý článok si môžete prečítať <a href="https://zive.aktuality.sk/clanok/143275/tesla-predstavila-novu-verziu-solarnej-strechy-je-lacnejsia-a-rychlejsie-sa-instaluje/">tu</a>.</p>
      <p>Slovom roka 2019 sa stalo slovné spojenie „<b>klimatický štrajk</b>„. Je to pozitívna alebo negatívna správa? To, že verejnosť, politici a organizácie prejavujú záujem riešiť tento problém je správa z kategórie pozitívnych. Horšie ale je, že sme dospeli do bodu, kedy sa téma ohľadom klímy stáva stredobodom pozornosti. A to nedokazuje len údaj od vydavateľov výkladového Collinsovho slovníka o slove roka.</p>
      <p>Stále sa, ale medzi nami nájdu ľudia, ktorý klimatické zmeny a výskumy vedcov spochybňujú. Veľmi zaujímavý článok o tom, si môžete prečítať <a href="https://www.interez.sk/odbornici-bojuju-s-novym-fenomenom-svetom-sa-siria-konspiracie-popieracov-klimatickych-zmien/">tu</a><b>.</b></p>
      <p>Na záver obrázok na zamyslenie.</p>
      <p>Napísal: <b>Adam Rumanko (ZeroWasteSK)</b></p>
      <p>Článok vznikol vďaka spolupráci projektu <a href="https://www.instagram.com/eatgreen.begreen/?hl=en"><b>Eatgreen </b></a>a <a href="https://www.instagram.com/zerowastesk/?hl=en"><b>Zero Waste SK</b></a></p>
      <p>Inzercia</p>
      <p>Viac k témam: <a href="https://www.webnoviny.sk/tag/eatgreen/"><u>Eatgreen</u></a>, <a href="https://www.webnoviny.sk/tag/ekoviny/"><u>Ekoviny</u></a>, <a href="https://www.webnoviny.sk/tag/pr/"><u>PR</u></a>, <a href="https://www.webnoviny.sk/tag/zero-waste-sk/"><u>Zero Waste SK</u></a><br/>Zdroj: Webnoviny.sk – <a href="https://www.webnoviny.sk/ekoviny-2/"><u>Ekoviny #2</u></a> © SITA Všetky práva vyhradené.</p>
    </article>
  </body>
</html>