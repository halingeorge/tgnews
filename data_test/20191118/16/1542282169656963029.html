<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/18/apergia-sto-ginekio-podosfairo-stin-ispania"/>
    <meta property="og:site_name" content="euronews"/>
    <meta property="article:published_time" content="2019-11-18T16:06:54+00:00"/>
    <meta property="og:title" content="Απεργία στο γυναικείο ποδόσφαιρο στην Ισπανία"/>
    <meta property="og:description" content="Η πρώτη απεργία από τη θέσπιση του γυναικείου πρωταθλήματος το 1988"/>
  </head>
  <body>
    <article>
      <h1>Απεργία στο γυναικείο ποδόσφαιρο στην Ισπανία</h1>
      <address><time datetime="2019-11-18T16:06:54+00:00">18 Nov 2019, 16:06</time> by <a rel="author">euronews </a></address>
      <figure>
        <img src="https://static.euronews.com/articles/stories/04/30/78/18/773x435_cmsv2_eaee7616-a4ae-54e1-a34f-c5b3fd5c11bb-4307818.jpg"/>
      </figure>
      <p>Άδεια γήπεδα στην Ισπανία. Η Ιβηρική χώρα είναι αντιμέτωπη με την πρώτη απεργία στην ιστορία της στο γυναικείο ποδόσφαιρο.</p>
      <p>Αιτία οι αποτυχημένες διαπραγματεύσεις για την πρώτη συλλογική σύμβαση εργασίας των γυναικών. Η ένωση των αθλητριών και οι σύλλογοι μάχονται εδω και 13 μήνες να φτάσουν σε μια συμφωνία που να καλυπτει και τις δυο πλευρές.</p>
      <p>Η πρώτη απεργία από τη θέσπιση του γυναικείου πρωταθλήματος το 1988 κρίθηκε αναγκαία από τις αθλήτριες καθώς δεν έγινε δεκτό το αίτημά τους για καλύτερες συνθήκες αγώνων και αυξήσεις μισθών.</p>
      <p>Οι σύλλογοι αντιδρούν σε αυτά υποστηρίζοντας ότι δεν μπορούν να το αντέξουν οικονομικά και κατά συνέπεια πολλές ομάδες θα χρεοκοπήσουν. Παρόλα αυτά φαίνεται ότι υπάρχει πρόσφορο έδαφος και είναι πιθανή μια συμφωνία τον προσεχή Δεκέμβριο.</p>
      <p>Στη συμφωνία θα περιλαμβάνεται ως ελάχιστος μισθός για τις αθλήτριες ποσό τουλάχιστον 16.000 ευρώ ανά έτος και μερική απασχόληση τουλάχιστον για το 75% των αθλητριών.</p>
      <p>Η απεργία ισχύει για το πρωτάθλημα και όχι για την εθνική ή τις ευρωπαϊκές υποχρεώσεις των ισπανικών ομάδων.</p>
    </article>
  </body>
</html>