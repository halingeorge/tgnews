<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/18/zustrich-zelenskogo-ta-putina-shho-vona-prynese-ukrayini/"/>
    <meta property="og:site_name" content="Народна Правда"/>
    <meta property="article:published_time" content="2019-11-18T19:21:57+00:00"/>
    <meta property="og:title" content="Зустріч Зеленського та Путіна: що вона принесе Україні"/>
    <meta property="og:description" content="Зустріч у нормандському форматі відбудеться 9 грудня в Парижі. Що принесе Україні зустріч Володимира Зеленського та Володимира Путіна."/>
  </head>
  <body>
    <article>
      <h1>Зустріч Зеленського та Путіна: що вона принесе Україні</h1>
      <h2>Є два можливі сценарії</h2>
      <address>
        <time datetime="2019-11-18T19:21:57+00:00">18 Nov 2019, 19:21</time>
      </address>
      <p>У Кремлі підтвердили, що зустріч у “нормандському форматі” <a href="https://narodna-pravda.ua/2019/11/18/zustrich-u-normandskomu-formati-u-kremli-ozvuchyly-tochnu-datu/">відбудеться 9 грудня в Парижі</a>, основне питання в тому, що принесе Україні особиста зустріч президента Володимира Зеленського із главою держави-агресора Володимиром Путіним.</p>
      <p>Про це розповідає НАРОДНА ПРАВДА із посиланням на <a href="https://apostrophe.ua/ua/article/politics/2019-11-18/vstreche-zelenskogo-i-putina---byit-chego-jdat-ukraine/29252">Апостроф.</a></p>
      <p>Loading...</p>
      <p>Напередодні “нормандської зустрічі” міністр закордонних справ Вадим Пристайко розповів про два можливі сценарії переговорів: обережний та ідеальний. Обережний полягає у створенні підгруп щодо політичної, економічної та гуманітарної безпеки, які працюватимуть в рамках “Мінського процесу”.</p>
      <p>“Якщо всі чотири лідера прийдуть до того, що треба закінчувати з війною і для цього є три-чотири кроки, які треба зробити – то це буде ідеальний сценарій. Але поки що наші очікування засновані на мінімально можливому варіанті”, – пояснив дипломат, додавши, що очікування, що європейські лідери об’єднаються на саміті проти Росії безпідставні.</p>
      <p>Разом з тим, російська сторона намагається максимально знизити рівень діалогу з “нормандського формату” до прямих переговорів між Україною та підконтрольними РФ бойовиками.</p>
      <p>“У нас є тека з варіантом “номер два”, на той випадок, якщо варіант “номер один” не спрацює. У ній написано, якщо мінський процес не реалізується, то треба мати альтернативні варіанти дій. Я вже багато разів говорив, що це може бути операція з підтримання миру”, – наголосив Пристайко.</p>
      <p>За його словами, лідери держав давно вже обговорюють можливість змін, які передбачають можливість місії з підтримання миру.</p>
      <p>Пристайко додав, що на випадок провалу миротворчої операції, дипломатична система має ще кілька варіантів дій, з якими вже ознайомлений президент. У чому вони полягають дипломат не розкрив.</p>
      <p>До слова, відомий політичний психолог, кандидат психологічних наук Світлана Чуніхіна висловила думку, що незважаючи на те, що зустріч президентів України і Росії неминуча, <a href="https://narodna-pravda.ua/2019/11/14/zustrich-zelenskogo-ta-putina-z-yavivsya-tsikavij-prognoz/">для Путіна Зеленський не зовсім та людина, з якою він готовий вибудовувати рівноправний діалог.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>