<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/uskoro-nova-fudbalska-sila-u-engleskoj-sa-novcem-iz-katara-393116.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T19:00:00+00:00"/>
    <meta property="og:title" content="Uskoro nova fudbalska sila u Engleskoj, sa novcem iz Katara!"/>
    <meta property="og:description" content="Dogovor dve strane sve bliži."/>
  </head>
  <body>
    <article>
      <h1>Uskoro nova fudbalska sila u Engleskoj, sa novcem iz Katara!</h1>
      <h2>Dogovor dve strane sve bliži.</h2>
      <address><time datetime="2019-11-18T19:00:00+00:00">18 Nov 2019, 19:00</time> by <a rel="author">Nikola Miloradović</a></address>
      <p>Vlasnici Pari sen Žermena, investiciona kompanija pod nazivom "Qatar Sports Investments" zainteresovana je već neko vreme za kupovinu fudbalskog kluba Lids junajted.<br/><br/>Ekipa sa "Eland rouda" je minule sezone bila nadomak plasmana u elitni rang, u plej-ofu ih je izbacio Derbi, koji je potom u finali poražen od Aston Vile.<br/><br/>Nadaju se u klubu da će ove sezone izboriti povratak u Premijer ligu, a u najviši rang mogli bi da uđu i sa novim vlasnicima.<br/><br/>Pomenuta kompanija je već neko vreme u pregovorima sa čelnim ljudima iz Lidsa, delovalo je u jednom trenutku da je dogovor postignut, ali su se pregovori ipak nastavili.<br/><br/>Sada su se desile nove pozitivne stvari u pregovorima dve strane, prema izveštajima iz Engleske i dogovor je, čini se, bliži nego ikada.<br/><br/>Postoje još dva potencijalna kupca u igri, ali pomenuta kompanija "QSI" je favorit, pre svega zbog odličnih odnosa između vlasnika kluba Andree Radricanija i predsednika ove investicione grupe i fudbalskog kluba Pari sen Žermen Nasera Al-Kelaifija.<br/><br/>Oni su jako dobri prijatelji, sarađivali su u prošlosti nekoliko puta, a povezuje i ih to da obojica imaju svoj udeo u televziji, Al-Kelaifi kroz "BeIN Sport", dok Italijan sarađuje sa "Eleven Sportsom".<br/><br/>Pomagali su se često u prošlosti, pa se veruje da bi uskoro mogli da postignu dogovor i oko Lids junajted.<br/><br/>Radricani je Lids otkupio u maju 2017. godine za 45 miliona evra, a često je sarađivao i sa Katarom, engleski klub ima potpisanu saradnju sa fudbalskom akademijom "Aspire", dok Italijan ima potpisanu četvorogodišnju saradnju sa humanitarnom organizacijom "Generation Amazing", koja je osnovana od strane Katara.</p>
      <p>Izvor: Sportske.net</p>
    </article>
  </body>
</html>