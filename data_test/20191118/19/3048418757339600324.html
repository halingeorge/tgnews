<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/18/tata-steel-schrapt-3000-banen-in-europa-gevolgen-voor-nederland-onduidelijk/"/>
    <meta property="og:site_name" content="ThePostOnline"/>
    <meta property="article:published_time" content="2019-11-18T19:08:00+00:00"/>
    <meta property="og:title" content="Tata Steel schrapt 3000 banen in Europa – Gevolgen voor Nederland onduidelijk"/>
    <meta property="og:description" content="Bedrijf heeft last van goedkoop staal dat met name uit China komt"/>
  </head>
  <body>
    <article>
      <h1>Tata Steel schrapt 3000 banen in Europa – Gevolgen voor Nederland onduidelijk</h1>
      <h2>Bedrijf heeft last van goedkoop staal dat met name uit China komt</h2>
      <address><time datetime="2019-11-18T19:08:00+00:00">18 Nov 2019, 19:08</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Tata Steel gaat tot 3000 banen schrappen in Europa. Dat heeft het staalconcern achter de hoogovens in IJmuiden in een verklaring aangekondigd. Het is niet duidelijk hoeveel arbeidsplaatsen verloren gaan in Nederland.</p>
      <p>Hoe de reorganisatie precies uitpakt per locatie wil Tata Steel volgens een woordvoerder eerst bespreken met de eigen ondernemingsraad. Waarschijnlijk heeft ongeveer twee derde van de ingreep betrekking op het kantoorpersoneel.</p>
      <p>Dat het bedrijf zou gaan reorganiseren was al bekend, maar over de omvang van de banenreductie waren nog geen aantallen naar buiten gebracht. Tata Steel telt in Nederland zo’n 11.000 werknemers. In heel Europa werken er meer dan 20.000 mensen.</p>
      <p>Vakbonden hielden al rekening met een groot banenverlies. Zij waren maandag uitgenodigd bij het bedrijf om tekst en uitleg te krijgen. Na afloop van die bijeenkomst reageerden de bonden teleurgesteld omdat Tata Steel daar volgens hen niets concreets gezegd zou hebben.</p>
      <p>Tata Steel heeft last van onder meer een zwakkere verkoop van auto’s. Ook de handelsoorlog tussen de Verenigde Staten en China heeft zijn weerslag op Europese bedrijven. Verder heeft Tata, net als andere Europese staalproducenten, last van goedkoop staal dat met name uit China komt. Dat wordt in Europa op de markt gedumpt sinds de Verenigde Staten begin vorig jaar invoerheffingen instelden op vrijwel al het Europese staal.</p>
      <p>
        <i>TPO</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>