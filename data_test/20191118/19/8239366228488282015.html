<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/doba_na_donbasi_rosiyski_terorysty_visim_raziv_porushyly_rezhy_tyshi_331054.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T19:30:00+00:00"/>
    <meta property="og:title" content="Доба на Донбасі: російські терористи вісім разів порушили режим &quot;тиші&quot;"/>
    <meta property="og:description" content="Впродовж поточної доби збройні формування Російської Федерації 8 разів порушили режим припинення вогню. Противник обстріляв позиції наших підрозділів із заборонених Мінськими домовленостями мінометів калібру 82 мм, а також озброєння БМП, гранатометів різних систем, великокаліберних кулеметів та іншої стрілецької зброї. Про це інформує прес-центр ООС."/>
  </head>
  <body>
    <article>
      <h1>Доба на Донбасі: російські терористи вісім разів порушили режим "тиші"</h1>
      <h2>Впродовж поточної доби збройні формування Російської Федерації 8 разів порушили режим припинення вогню. Противник обстріляв позиції наших підрозділів із заборонених Мінськими домовленостями мінометів калібру 82 мм, а також озброєння БМП, гранатометів різних систем, великокаліберних кулеметів та іншої стрілецької зброї. Про це інформує прес-центр ООС.</h2>
      <address>
        <time datetime="2019-11-18T19:30:00+00:00">18 Nov 2019, 19:30</time>
      </address>
      <p>5 обстрілів позицій українських захисників російські окупаційні війська здійснили у районі відповідальності оперативно-тактичного угруповання "ПІВНІЧ":</p>
      <p>неподалік Кримського – з гармат БМП-1, ручних протитанкових гранатометів та великокаліберних кулеметів;<br/>неподалік Луганського – зі станкових і ручних протитанкових гранатометів та великокаліберних кулеметів;<br/>двічі біля Новотошківського – з озброєння БМП-1, гранатометів різних систем, великокаліберних кулеметів та іншої стрілецької зброї;<br/>неподалік Травневого – зі станкових протитанкових, автоматичних гранатометів та стрілецької зброї.</p>
      <p>В районі відповідальності оперативно-тактичного угруповання "СХІД" противник здійснив 3 обстріли по позиціях Об'єднаних сил:</p>
      <p>двічі біля Новомихайлівки – з мінометів калібру 82 мм, гранатометів різних систем, великокаліберних кулеметів та іншої стрілецької зброї;<br/>неподалік Лебединського – з автоматичних гранатометів і стрілецької зброї.</p>
      <p>Впродовж поточної доби втрат внаслідок обстрілів серед особового складу Об'єднаних сил не зафіксовано.</p>
      <p>На ділянці розведення №1 (Станиця Луганська) сьогодні проходив демонтаж тимчасової опори в районі 7-ої опори мосту. Завершується процес фарбування металоконструкції шляхопроводу.</p>
      <p>Тривають заходи на ділянці розведення №2 у районі населеного пункту Золоте-4 Луганської області щодо демонтажу заявлених фортифікаційних споруд. Сьогодні було обстежено 0,05 гектара потенційно небезпечних територій та виявлено 14 вибухонебезпечних предметів. Окрім того, розібрано 2 бліндажа.</p>
      <p>На ділянці розведення №3, в районі населених пунктів Богданівка і Петрівське Донецької області, триває очищення територій від вибухонебезпечних предметів. Сьогодні співробітниками ДСНС України обстежено 2,8 гектара території та вилучено 33 ВНП. У цьому процесі було задіяно 20 осіб та 5 одиниць техніки.</p>
      <p>17 листопада збройні формування Російської Федерації та її найманці 16 разів порушили режим припинення вогню. Противник обстріляв позиції підрозділів Об'єднаних сил із заборонених Мінськими домовленостями мінометів калібру 82 мм, а також протитанкових ракетних комплексів, гранатометів різних систем, великокаліберних кулеметів та іншої стрілецької зброї.</p>
      <p>Факти ворожого вогню було зафіксовано неподалік населених пунктів Новомихайлівка, Водяне, Авдіївка, Новолуганське, Павлополь, Кримське, Троїцьке, Травневе, Луганське, Лебединське та Красногорівка.<br/>Минулої доби, втрат внаслідок обстрілів серед військовослужбовців Об'єднаних сил не зафіксовано.</p>
      <p>Вчора, представниками Національної поліції України та військовослужбовцями Національної гвардії України зі складу Об'єднаних сил серед цивільного населення розкрито по одному факту тяжких та легких тілесних ушкоджень, 1 крадіжка, 3 безвісно відсутніх та 3 факти незаконного обігу наркотичних засобів.</p>
      <p>Через контрольні пункти в'їзду-виїзду на контрольовану Об'єднаними силами територію в'їхали 17746 осіб та 2315 транспортних засобів. У зворотному напрямку лінію зіткнення перетнули 14965 осіб та 1862 транспортних засоби.</p>
      <p>В пропуску через лінію розмежування, з різних причин, було відмовлено 29 особам.</p>
      <p>Військово-цивільні адміністрації та правоохоронні органи в районі проведення операції працюють у режимі "Жовтий", який введено 28 жовтня 2019 року.</p>
      <p>Підрозділи Об’єднаних сил дотримуються умов припинення вогню та перебувають напоготові до будь-яких підступних та провокаційних дій противника.</p>
    </article>
  </body>
</html>