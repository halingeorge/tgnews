<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/rima-kallingal-replaced-by-mamtha-mohandhas-from-badhrans-new-film-joothan111.html"/>
    <meta property="og:site_name" content="DoolNews"/>
    <meta property="article:published_time" content="2019-11-18T19:05:00+00:00"/>
    <meta property="og:title" content="ഭദ്രന്റെ ജൂതനില്‍ നിന്നും റിമയെ മാറ്റി, പകരമെത്തുന്നത് മംമ്ത മോഹന്‍ദാസ്"/>
    <meta property="og:description" content="Malayalam Movie Mamtha Mohandas Rima Kallingal Movie Day കൊച്ചി: നീണ്ട കാലത്തെ ഇടവേളയ്ക്ക് ശേഷം ഭദ്രന്റെ സംവിധാനത്തിലൊരുങ്ങുന്ന ജൂതന്‍ എന്ന സിനിമയില്‍ നിന്ന്  റിമ കല്ലിങ്"/>
  </head>
  <body>
    <article>
      <h1>ഭദ്രന്റെ ജൂതനില്‍ നിന്നും റിമയെ മാറ്റി, പകരമെത്തുന്നത് മംമ്ത മോഹന്‍ദാസ്</h1>
      <address><time datetime="2019-11-18T19:05:00+00:00">18 Nov 2019, 19:05</time> by <a rel="author">ന്യൂസ് ഡെസ്‌ക്</a></address>
      <p>കൊച്ചി: നീണ്ട കാലത്തെ ഇടവേളയ്ക്ക് ശേഷം ഭദ്രന്റെ സംവിധാനത്തിലൊരുങ്ങുന്ന ജൂതന്‍ എന്ന സിനിമയില്‍ നിന്ന്  റിമ കല്ലിങ്കലിനെ മാറ്റിയതായി റിപ്പോര്‍ട്ടുകള്‍. 14 വര്‍ഷത്തെ ഇടവേളയ്ക്ക് ശേഷമാണ് ഭദ്രന്‍ പുതിയ ചിത്രവുമായി എത്തുന്നത്.</p>
      <p>സൗബിന്‍ ഷാഹിര്‍ നായകനാകുന്ന ചിത്രത്തില്‍ റിമയെയാണ് നായികയായി നിശ്ചയിച്ചിരുന്നത്. ചിത്രത്തിന്റെ ഫസ്റ്റ്‌ലുക്ക് പോസ്റ്ററുകള്‍ മോഹന്‍ലാല്‍ ഫേസ്ബുക്ക് പേജിലൂടെ പുറത്തുവിട്ടിരുന്നു.</p>
      <figure>
        <img src="https://www.doolnews.com/assets/2019/11/joothan1.jpg"/>
      </figure>
      <p>എന്നാല്‍ ഇപ്പോള്‍ ചിത്രത്തില്‍ നിന്നും റിമയെ മാറ്റി പകരം മംമ്ത നായികയായി എത്തുമെന്നാണ് ഏറ്റവും പുതിയ വിവരം.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>റൂബി ഫിലിംസിന്റെ ബാനറില്‍ തോമസ് ജോസഫ് പട്ടത്താനം,ജയന്ത് മാമന്‍ എന്നിവര്‍ ചേര്‍ന്നാണ് ചിത്രം നിര്‍മ്മിക്കുന്നത്. ചിത്രത്തില്‍ ജോജുജോര്‍ജ് പ്രധാന വേഷം അവതരിപ്പിക്കുന്നുണ്ട്.</p>
      <p>ശിക്കാര്‍, കനല്‍, നടന്‍ തുടങ്ങിയ സിനിമളൊരുക്കിയ എസ്. സുരേഷ് ബാബുവാണ് തിരക്കഥ. ലോകനാഥന്‍ ശ്രീനിവാസന്‍ ആണ് ജൂതന്റെ ഛായാഗ്രാഹണം നിര്‍വഹിക്കുക. സുഷിന്‍ ശ്യാം സംഗീതം നല്‍കും. ബംഗ്ലാന്‍ കലാ സംവിധാനവും സമീറ സനീഷ് വസ്ത്രാലങ്കാരവും നിര്‍വഹിക്കും.</p>
      <related>
        <a href="https://www.doolnews.com/moothon-movie-for-a-gay-friend-who-committed-suicide-20-years-ago-says-geethu-mohandas452.html?utm_source=doolnews&amp;utm_medium=related"/>
      </related>
      <p>നിഗൂഢമായ ഒരു ഫാമിലി ത്രില്ലര്‍ ഹിസ്റ്റോറിക്കല്‍ കഥ പറയുന്ന ചിത്രത്തില്‍ കൊച്ചുകുട്ടിയെപ്പോലെ നിഷ്‌കളങ്കവും പക്ഷേ ബുദ്ധിവൈഭവവും ഉള്ള ജൂത കഥാപാത്രമായാണ് സൗബിന്‍ എത്തുന്നത്.ഇന്ദ്രന്‍സ്, ജോയി മാത്യു തുടങ്ങി നിരവധി താരങ്ങള്‍ ചിത്രത്തില്‍ അണിനിരക്കും</p>
      <p>അയ്യര്‍ ദി ഗ്രേറ്റ് , സ്ഫടികം, യുവതുര്‍ക്കി തുടങ്ങിയ ഹിറ്റ് ചിത്രങ്ങള്‍ സംവിധാനം ചെയ്ത ഭദ്രന്‍ മോഹന്‍ ലാലിന്റെ ഉടയോന്‍ എന്ന ചിത്രത്തോടെ ഇടവേള എടുക്കുകയായിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/IZ8UzoJeXnQ" width="527" height="309" data-service="Youtube" scrolling="no"/>
      </figure>
    </article>
  </body>
</html>