<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_seredu_u_lvovi_zvuchatymut_syreny_pereviryatymut_obladnannya_331041.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T19:24:00+00:00"/>
    <meta property="og:title" content="У середу у Львові звучатимуть сирени: перевірятимуть обладнання"/>
    <meta property="og:description" content="У середу, 20 листопада, впродовж 5 хвилин — з 14.50 до 14.55 год — відбудеться навчальне оповіщення населення міста Львова та області за сигналами цивільного захисту з увімкненням електричних сирен та передачі інформації через засоби телебачення та радіомовлення. Про це інфомує прес-служба ЛМР."/>
  </head>
  <body>
    <article>
      <h1>У середу у Львові звучатимуть сирени: перевірятимуть обладнання</h1>
      <h2>У середу, 20 листопада, впродовж 5 хвилин — з 14.50 до 14.55 год — відбудеться навчальне оповіщення населення міста Львова та області за сигналами цивільного захисту з увімкненням електричних сирен та передачі інформації через засоби телебачення та радіомовлення. Про це інфомує прес-служба ЛМР.</h2>
      <address>
        <time datetime="2019-11-18T19:24:00+00:00">18 Nov 2019, 19:24</time>
      </address>
      <p>Сирени вмикатимуть з навчальною метою, тому практичні заходи відпрацьовувати не будуть. Тож мешканців просять зберігати спокій. Також для визначення рівня та якості озвучення, проводитимуть електронне опитування мешканців.</p>
      <p>«Уривчасте звучання електричних сирен означає сигнал цивільного захисту „Увага всім“. Почувши його, негайно увімкніть гучномовці проводового радіомовлення, налаштуйте ефірні радіоприймачі на частоту 103,3 МГц в ФМ-діапазоні, а телевізійні приймачі переключіть на ефірний канал аналогового телебачення „Перший Західний“ (57) канал і на ефірний канал цифрового телебачення „UA:Львів“, та прослухайте повідомлення департаменту з питань цивільного захисту облдержадміністрації», — коментують в управлінні з питань надзвичайних ситуацій та цивільного захисту населення ЛМР.</p>
      <p>Також для визначення рівня озвучення, проводитимуть електронне опитування мешканців.</p>
      <p>Для визначення рівня озвучення сигналами електричних сирен території міста Львова, буде електронне опитування населення. Для цього достатньо з комп’ютера, ноутбука, планшета або смартфона перейти в мережі Інтернет за посиланням на опитування <a href="https://docs.google.com/forms/d/e/1FAIpQLSf28ptJ5bJm1s-y-7bWsn2HObkqPr7%E2%88%923MBc-BqdouAJxtBoVg/viewform?usp=sf_link">docs.google.com/forms/d/e/1FAIpQLSf28ptJ5bJm1s-y-7bWsn2HObkqPr7−3MBc-BqdouAJxtBoVg/viewform?usp=sf_link</a> та відповісти на декілька нескладних запитань.</p>
      <p>За результатами опитування, буде опрацьована карта покриття звуковими сигналами цивільного захисту.</p>
      <p>Опитування триватиме з 15.00 год. 20 листопада до 24.00 год. 30 листопада. Усіх мешканців міста запрошують долучитись до опитування з перевірки озвучення території міста.</p>
    </article>
  </body>
</html>