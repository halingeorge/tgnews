<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/politics/syriza-gia-metanasteytiko-kalosorizoume-ton-k-mitsotaki-stin-pragmatikotita/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T19:00:58+00:00"/>
    <meta property="og:title" content="ΣΥΡΙΖΑ για μεταναστευτικό: Καλωσορίζουμε τον κ. Μητσοτάκη στην πραγματικότητα"/>
    <meta property="og:description" content="«Μαθαίνουμε ότι ο κ. Μητσοτάκης ζήτησε αλληλεγγύη, μετά από τους βουλευτές του, και από τους περιφερειάρχες της ΝΔ για τη διαχείριση της μεταναστευτικής κρίσης», αναφέρουν πηγές του ΣΥΡΙΖΑ αναφορικά με την συνάντηση του πρωθυπουργού με τους περιφερειάρχες στο Μαξίμου"/>
  </head>
  <body>
    <article>
      <h6 class="kicker">«Τι έλεγε προεκλογικά η ΝΔ»</h6>
      <h1>ΣΥΡΙΖΑ για μεταναστευτικό: Καλωσορίζουμε τον κ. Μητσοτάκη στην πραγματικότητα</h1>
      <h2>«Μαθαίνουμε ότι ο κ. Μητσοτάκης ζήτησε αλληλεγγύη, μετά από τους βουλευτές του, και από τους περιφερειάρχες της ΝΔ για τη διαχείριση της μεταναστευτικής κρίσης», αναφέρουν πηγές του ΣΥΡΙΖΑ αναφορικά με την συνάντηση του πρωθυπουργού με τους περιφερειάρχες στο Μαξίμου</h2>
      <address><time datetime="2019-11-18T19:00:58+00:00">18 Nov 2019, 19:00</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p><a href="https://www.tanea.gr/2019/11/18/politics/mitsotakis-gia-espa-epivraveysi-me-epipleon-kondylia-stis-synepeis-perifereies/">«Μαθαίνουμε ότι ο κ. Μητσοτάκης ζήτησε αλληλεγγύη,</a> μετά από τους βουλευτές του, και από τους περιφερειάρχες της ΝΔ για τη διαχείριση της προσφυγικής και μεταναστευτικής κρίσης», αναφέρουν πηγές του ΣΥΡΙΖΑ αναφορικά με την συνάντηση του πρωθυπουργού με τους περιφερειάρχες στο Μαξίμου.</p>
      <p>Ο Κυριάκος Μητσοτάκης στη συνάντηση ζήτησε από τους περιφερειάρχες να βάλουν πλάτη για το προσφυγικό.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <p>Με αφορμή αυτό, πηγές του ΣΥΡΙΖΑ αναρωτιούνται «δεν είναι οι ίδιοι που προεκλογικά μαζί με τον κ. Μητσοτάκη έκαναν ανένδοτο κατά του ΣΥΡΙΖΑ, λέγοντας πως «η μετεγκατάσταση προσφύγων από τα νησιά δεν είναι λύση;»</p>
      <p>«Για πολλοστή φορά, παρά την εγκληματική καθυστέρηση που οδήγησε την κατάσταση στο προσφυγικό στο σημερινό μπάχαλο, καλωσορίζουμε τον κ. Μητσοτάκη και τη ΝΔ στην πραγματικότητα» καταλήγουν οι πηγές της αξιωματικής αντιπολίτευσης.</p>
      <p>
        <a href="https://www.tanea.gr/2019/11/18/greece/i-tyfli-gata-pou-kakopoiithike-sti-folegandro-vrike-zesti-agkalia/">Η τυφλή γάτα που κακοποιήθηκε στη Φολέγανδρο βρήκε ζεστή αγκαλιά</a>
      </p>
    </article>
  </body>
</html>