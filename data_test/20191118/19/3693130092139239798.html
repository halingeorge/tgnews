<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ak-parti-balikesir-il-baskani-istifa-etti-1208381.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T19:09:00+00:00"/>
    <meta property="og:title" content="AK Parti Balıkesir İl Başkanı istifa etti"/>
    <meta property="og:description" content="AK Parti Balıkesir İl Başkanı Ahmet Sağlam, görevinden istifa etti."/>
  </head>
  <body>
    <article>
      <h1>AK Parti Balıkesir İl Başkanı istifa etti</h1>
      <h2>AK Parti Balıkesir İl Başkanı Ahmet Sağlam, görevinden istifa etti.</h2>
      <address>
        <time datetime="2019-11-18T19:09:00+00:00">18 Nov 2019, 19:09</time>
      </address>
      <p>13 Aralık 2018'de <b>AK Parti İl Başkanlığı </b>görevine getirildiğini belirten<b> Ahmet Sağlam, AK Parti Genel Merkezi</b> ile yaptığı istişareler sonucunda <b>AK Parti Genel Başkanı ve Cumhurbaşkanı Recep Tayyip Erdoğan'</b>ın da onayı ile görevinden istifa ettiğini duyurdu.</p>
      <p>İstifasını sunan Sağlam, yaptığı açıklamada önümüzdeki dönemde aday olmayacağını belirterek şunları söyledi:</p>
      <p>"13 Aralık 2018'de <b>Genel Başkanımız ve Cumhurbaşkanımız Recep Tayyip Erdoğan Beyefendi'</b>nin tensipleriyle göreve geldiğim günden bugüne milletimize olan inancımız ve dava ruhumuzla hareket ettik. Yeni dönemde aday olmayı düşünmüyorum. Bundan sonraki sürecin daha sağlıklı yürütülmesi ve bu makama ve davamıza uygun yeni başkan arkadaşımızın başkanlığında önümüzdeki delege ve kongre sürecinde yeni yapılanmanın sürdürülmesinin daha etik olduğu düşüncesiyle müsaade istedim. Genel Merkez ile yapmış olduğumuz istişareler sonucunda Sayın<b> Genel Başkanımız ve Cumhurbaşkanımızın </b>da onayı ile 19/11/2019 tarihi itibariyle istifamı sunmuş bulunmaktayım. <b>AK Parti</b> davamızın hizmet maratonu bir bayrak yarışıdır. Partimizin yüklendiği misyonu gücümüz oranında ilimizde görev süremiz boyunca taşımaya çalıştık. Bundan sonra da taşımaya devam edeceğiz. Görev sürem boyunca yanımda hissettiğim tüm teşkilatımıza, ana kademe, kadın kolları ve gençlik kollarımızın her bir bireyine ve milletimize teşekkürü bir borç biliyorum. Tüm teşkilatımıza ve milletimize hakkım varsa helal olsun. Sizler de hakkınızı helal edin. Çıktığım yolda gerek Cumhur İttifakı kurduğumuz MHP İl Başkanına, gerek <b>CHP </b>İl Başkanına, gerekse<b> İYİ Parti İl Başkanına</b> ve ilçe başkanlarına da gösterdikleri samimiyet ve davranışlarından dolayı teşekkür ederim."<br/> </p>
    </article>
  </body>
</html>