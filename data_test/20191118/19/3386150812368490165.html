<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/tennis/sitypass-declared-champion/"/>
    <meta property="og:site_name" content="Lokmat"/>
    <meta property="article:published_time" content="2019-11-18T19:49:56+00:00"/>
    <meta property="og:title" content="सिटसिपास ठरला ‘चॅम्पियन’"/>
    <meta property="og:description" content="शानदार विजयासह सिटसिपासने कारकिर्दीत पहिल्यांदाच एटीपी फायनल्स स्पर्धेचे जेतेपद उंचावले"/>
  </head>
  <body>
    <article>
      <h1>सिटसिपास ठरला ‘चॅम्पियन’</h1>
      <h2>शानदार विजयासह सिटसिपासने कारकिर्दीत पहिल्यांदाच एटीपी फायनल्स स्पर्धेचे जेतेपद उंचावले</h2>
      <address><time datetime="2019-11-18T19:49:56+00:00">18 Nov 2019, 19:49</time> by <a rel="author" href="https://www.lokmat.com/author/lokmat-news-network/" target="_blank">लोकमत न्यूज नेटवर्क</a></address>
      <p>लंडन : ग्रीसच्या स्टीफानोस सिटसिपास याने धमाकेदार खेळ करताना ऑस्ट्रियाच्या डॉमनिक थिएमला अत्यंत रोमांचक लढतीत नमविले. या शानदार विजयासह सिटसिपासने कारकिर्दीत पहिल्यांदाच एटीपी फायनल्स स्पर्धेचे जेतेपद उंचावले.<br/><br/>अत्यंत चुरशीच्या अंतिम सामन्यात २१ वर्षीय सिटसिपासने थिएमचे कडवे आव्हान ६-७, ६-२, ७-६ असे परतावले. यासह सिटसिपास आॅस्टेÑलियाच्या लेटन ह्युइटनंतरचा सर्वात युवा टेनिसपटू ठरला. यंदाच्या मोसमात सिटसिपासने तिसरे जेतेपद पटकावले. याआधी त्याने मिलान येथे नेक्स्ट जेन एटीपी फायनल्स स्पर्धाही जिंकली होती. (वृत्तसंस्था)<br/><br/>स्पर्धेच्या उपांत्य फेरीत सिटसिपासने सहा वेळचा विजेता दिग्गज रॉजर फेडररला सरळ दोन सेटमध्ये नमवत दिमाखात अंतिम फेरी गाठली होती. येथे त्याची लढत थिएमविरुद्ध होती.<br/>अंतिम सामन्यात दोघांनी तोडीस तोड खेळ करत सामन्यात कमालीचे रंग भरले. पहिला सेट गमावल्यानंतर सिटसिपास दबाखाली होता. मात्र त्याने लवकरच स्वत:ला सावरत सलग दोन सेट जिंकत दिमाखात बाजी मारली.</p>
    </article>
  </body>
</html>