<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/accident-mortal-biciclist-spulberat-de-o-masina-20095494"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T19:27:01+00:00"/>
    <meta property="og:title" content="Accident mortal în Teleorman. Un biciclist a fost spulberat de o mașină"/>
    <meta property="og:description" content="Accident mortal în județul Teleorman. Un biciclist de 60 de ani a fost spulberat de o mașină. Accidentul s-a produs în afara localității Țigănești. Un"/>
  </head>
  <body>
    <article>
      <h1>Accident mortal în Teleorman. Un biciclist a fost spulberat de o mașină</h1>
      <address><time datetime="2019-11-18T19:27:01+00:00">18 Nov 2019, 19:27</time> by <a rel="author">Cristian Blanuta</a></address>
      <p>
        <b>Accident mortal în județul Teleorman. Un biciclist de 60 de ani a fost spulberat de o mașină.</b>
      </p>
      <p>Accidentul s-a produs în afara localității Țigănești. Un bărbat în vârstă de 24 de ani din comuna Cervenia care conducea un autoturism pe DN 51, în afara localității Țigănești, din direcția Brânceni către Alexandria, a acroșat un biciclist, un bărbat în vârstă de 60 de ani din comuna Brânceni, care se deplasa în aceeași direcție de mers, pe partea carosabilă.</p>
      <figure>
        <img src="https://www.cancan.ro/wp-content/uploads/2019/11/63f69a8e-d438-4a56-986e-b623cdb6def6.jpg"/>
      </figure>
      <p>Biciclistul nu era echipat cu elemente reflectorizante și nici bicicleta nu avea echipament de semnalizare. Din păcate, în ciuda eforturilor medicilor sosiți la fața locului, biciclistul a decedat.</p>
      <p>Conducătorul auto a fost testat cu aparatul alcooltest, rezultatul indicând o valoare de 0,00 mg/l alcool pur în aerul expirat.</p>
      <p>În cauză a fost întocmit dosar penal sub aspectul săvârșirii infracțiunii de ucidere din culpă.</p>
    </article>
  </body>
</html>