<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/18/dardai-utan-edzot-talalt-a-koln"/>
    <meta property="og:site_name" content="infostart"/>
    <meta property="article:published_time" content="2019-11-18T19:01:44+00:00"/>
    <meta property="og:title" content="Dárdai után edzőt talált a Köln"/>
    <meta property="og:description" content="Marcus Gisdolt nevezték ki a német labdarúgó-bajnokságban szereplő 1. FC Köln vezetőedzőjének."/>
  </head>
  <body>
    <article>
      <h1>Dárdai után edzőt talált a Köln</h1>
      <address><time datetime="2019-11-18T19:01:44+00:00">18 Nov 2019, 19:01</time> by <a rel="author">Infostart / MTI</a></address>
      <h3>Marcus Gisdolt nevezték ki a német labdarúgó-bajnokságban szereplő 1. FC Köln vezetőedzőjének.</h3>
      <p>A klub bejelentése szerint az 50 éves szakemberrel 2021. június 30-ig szóló szerződést írtak alá, és sportigazgatót is váltottak, ezt a posztot a továbbiakban - szintén 2021 nyaráig - Horst Heldt tölti be.</p>
      <p>Az újonc Köln november 9-én bontott szerződést az előző edzővel, Achim Beierlorzerrel, miután az ő irányítása alatt a remélt sikerek elmaradtak. A tréner azóta már új csapatot is talált magának, hétfőn a magyar válogatott Szalai Ádámot is foglalkoztató Mainz közölte, hogy 2022 nyaráig szóló megállapodást kötött a szakemberrel.</p>
      <p>A Kölnnek több jelöltje is volt a vezetőedzői posztra, többek között a korábban a Hertha BSC-t irányító Dárdai Pált is megkeresték, ám a magyar trénerrel nem tudtak megegyezni.</p>
      <p>A Köln az utolsó előtti helyen áll, 11 mérkőzésen mindössze hét pontot gyűjtött a Bundesligában, és szombaton a magyar válogatott Gulácsi Péter és Willi Orbán csapatának, az RB Leipzignek a vendége lesz.</p>
    </article>
  </body>
</html>