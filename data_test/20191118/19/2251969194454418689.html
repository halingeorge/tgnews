<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/18/malore-mentre-pota-le-piante-83enne-trovato-morto-in-campagna/1326679/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-18T19:15:42+00:00"/>
    <meta property="og:title" content="Malore mentre pota le piante, 83enne trovato morto in campagna"/>
    <meta property="og:description" content="POTENZA PICENA - La vittima è Giuseppe Rossi, trovato in un campo in via Fosso a Mare dai familiari che non lo vedevano rientrare a casa"/>
  </head>
  <body>
    <article>
      <h1>Malore mentre pota le piante, 83enne trovato morto in campagna</h1>
      <h2>POTENZA PICENA - La vittima è Giuseppe Rossi, trovato in un campo in via Fosso a Mare dai familiari che non lo vedevano rientrare a casa</h2>
      <address><time datetime="2019-11-18T19:15:42+00:00">18 Nov 2019, 19:15</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F18%2Fmalore-mentre-pota-le-piante-83enne-trovato-morto-in-campagna%2F1326679%2F">Condividi35</a><a href="https://twitter.com/intent/tweet?text=Malore+mentre+pota+le+piante%2C++83enne+trovato+morto+in+campagna&amp;url=https%3A%2F%2Fwww.cronachemaceratesi.it%2F2019%2F11%2F18%2Fmalore-mentre-pota-le-piante-83enne-trovato-morto-in-campagna%2F1326679%2F">Tweet</a>Email35 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2017/07/ambulanza-118-archivio-arkiv-73-325x224.jpg"/>
      </figure>
      <p> </p>
      <p><b>Accusa un malore mentre sta potando le piante in campagna, inutili i soccorsi per un 83enne, Giuseppe Rossi. E’ morto oggi pomeriggio intorno alle 18 nel suo appezzamento di terra in via Fosso a Mare, lungo la strada Potentina tra Porto Potenza e Potenza Picena, a circa 500 metri dallo stabilimento della GoldenPlast. Immediato l’intervento sul posto degli operatori dell’emergenza, ma per l’anziano, ex muratore, non c’è stato nulla da fare.</b> A lanciare l’allarme i familiari dell’uomo che non vedendolo rientrare si sono preoccupati e sono andati a cercarlo in campagna, dove era solito recarsi per svolgere piccoli lavori agricoli. Lo hanno trovato a terra, vicino ad un ulivo. Il personale medico giunto sul posto, non ha potuto far altro che constatare l’avvenuto decesso, con ogni probabilità dovuto ad un malore improvviso. Come da prassi in questi casi, sul luogo dell’accaduto sono intervenuti anche i carabinieri.</p>
      <p>(Ultimo aggiornamento alle 21,28)</p>
    </article>
  </body>
</html>