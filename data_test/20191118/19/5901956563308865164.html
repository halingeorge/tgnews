<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/v-humanitarcku-so-zgrozeni-trgovska-veriga-vzela-njihov-slogan-250323"/>
    <meta property="og:site_name" content="Slovenske novice"/>
    <meta property="article:published_time" content="2019-11-18T19:43:00+00:00"/>
    <meta property="og:title" content="V Humanitarčku so zgroženi, trgovska veriga vzela njihov slogan?"/>
    <meta property="og:description" content="Dobrodelno in prostovoljno društvo Humanitarček je zgroženo nad trgovsko verigo Mercator. Takole je zapisalo v sporočilu za javnost: »Humanitarček je vesel, da mu je po osmih letih trdega dela ..."/>
  </head>
  <body>
    <article>
      <h1>V Humanitarčku so zgroženi, trgovska veriga vzela njihov slogan?</h1>
      <h2>»Ker verjamemo v dobro« je Mercator spremenil v »Verjamemo v dobro«.</h2>
      <address><time datetime="2019-11-18T19:43:00+00:00">18 Nov 2019, 19:43</time> by <a rel="author">Ma. M.</a></address>
      <p>Dobrodelno in prostovoljno društvo Humanitarček je zgroženo nad trgovsko verigo Mercator. Takole je zapisalo v sporočilu za javnost: »Humanitarček je vesel, da mu je po osmih letih trdega dela in promocije malih dejanj v okviru 30 dni za 30 srčnih dejanj pod sloganom »Ker verjamemo v dobro« uspelo aktivirati ogromno število ljudi, med drugim tudi korporacijo Mercator, ki je v prihajajočih dneh ustvarila identično akcijo z enakim sloganom (verjamemo v dobro), le v krajši obliki pod imenom <i>Verjamemo v dobro</i>. Z akcijo 30 dni za 30 srčnih dejanj, ki je bila leta 2017 nagrajena za inovativnost in povezovalno vlogo v družbi od MMS in predsednika RS<b> Boruta Pahorja</b> tako začenjamo <a href="https://www.slovenskenovice.si/novice/slovenija/clanek/x-apple-data-detectors://1">1. 12. 2019</a> in bo trajala do <a href="https://www.slovenskenovice.si/novice/slovenija/clanek/x-apple-data-detectors://2">30.12. 2019.</a> V tem času bomo kot že toliko let poskusili z malimi dejanji izboljšati svet.«<br/><br/>Humanitarček je prostovoljno društvo, ki smo ga v Sloveniji dodobra spoznali po projektu <i>#projektVida</i>, marsikdo pa ve, da delajo dobro 350 dni v leto že od 2010. To, kar se jim je zgodilo zdaj z Mercatorjem, označujejo kot neprijetno in vsem sporočajo: »Vljudno prosimo za delitev tega sporočila ljudem, ki so sedaj mnenja, da smo našo paradno akcijo z največjo srčno noto prodali.«<br/><br/>Želijo si zaščite prostovoljske, srčne in neprofitne iniciative, v katero je vključenih preko 200 šol, 173 podjetij in preko 3000 posameznikov. <br/><br/><b>Odgovor Mercatorja še čakamo. <br/><br/>Akcija Humanitarčka</b></p>
      <figure>
        <iframe src="https://www.youtube.com/embed/JfDAqmmGR6o" width="640" height="360" data-service="Youtube" scrolling="no"/>
      </figure>
      <p>
        <b>Akcija Mercatorja je <a href="https://www.mercator.si/aktualno-pri-sosedu/verjamemo-v-dobro/delamo-dobro/">vidna na tej povezavi</a>. </b>
      </p>
      <figure>
        <iframe src="https://www.youtube.com/embed/hsYb4IK8eFA" width="640" height="360" data-service="Youtube" scrolling="no"/>
      </figure>
    </article>
  </body>
</html>