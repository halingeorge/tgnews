<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904258/martinez-laat-chadli-rusten-tegen-cyprus-tot-groot-jolijt-van-anderlecht.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T19:14:00+00:00"/>
    <meta property="og:title" content="Martinez laat Chadli rusten tegen Cyprus, tot groot jolijt van Anderlecht"/>
    <meta property="og:description" content="De Rode Duivels sluiten dinsdag de EK-kwalificatiecampagne af met een thuiswedstrijd tegen Cyprus. Dat zal zonder Nacer Chadli zijn, die niet mee zal spelen."/>
  </head>
  <body>
    <article>
      <h1>Martinez laat Chadli rusten tegen Cyprus, tot groot jolijt van Anderlecht</h1>
      <address>
        <time datetime="2019-11-18T19:14:00+00:00">18 Nov 2019, 19:14</time>
      </address>
      <p>
        <b>De Rode Duivels sluiten dinsdag de EK-kwalificatiecampagne af met een thuiswedstrijd tegen Cyprus. Dat zal zonder Nacer Chadli zijn, die niet mee zal spelen.</b>
      </p>
      <p>De Anderlecht-speler sukkelde met een blessure en reisde afgelopen weekend niet mee af naar Rusland. Maandag sloot hij opnieuw aan bij de groep, al zal hij geen speeltijd krijgen tegen Cyprus. "Chadli heeft een goede behandeling ondergaan, maar speelt tegen Cyprus niet", citeert <i>Het Laatste Nieuws</i> de bondscoach.</p>
      <p>Tot groot jolijt van Anderlecht, dat de flankspeler fit terug zal zien keren. "Het is belangrijk dat hij honderd procent fit naar zijn club kan teruggaan. Dat geldt trouwens voor alle spelers, want het was een zware wedstrijd in Rusland. Morgen zullen er dus wissels zijn. Vermaelen zullen we dinsdag alvast niet gebruiken. Zijn prestatie in Sint-Petersburg was van een erg hoog niveau", gaf Martinez nog aan.</p>
      <p>Anderlecht neemt het komende zondag op tegen KV Kortrijk. Door de extra rust lijkt hij toch klaar te geraken voor die partij.</p>
    </article>
  </body>
</html>