<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562156/sexoyaliki-parenochlisi-sti-bibliothiki-toy-apth-sto-edwlio-o-drastis-ti-leei-i-foititria-vid-"/>
    <meta property="og:site_name" content="NOOZ."/>
    <meta property="article:published_time" content="2019-11-18T19:26:00+00:00"/>
    <meta property="og:title" content="Σεξουαλική παρενόχληση στη βιβλιοθήκη του ΑΠΘ: Στο εδώλιο ο δράστης- Τι λέει η φοιτήτρια [vid]"/>
    <meta property="og:description" content="Την Τρίτη αναμένεται να δικαστεί ο νεαρός που παρενόχλησε σεξουαλικά μια φοιτήτρια στη βιβλιοθήκη του Αριστοτελείου Πανεπιστημίου (ΑΠΘ) στη Θεσσαλονίκη."/>
  </head>
  <body>
    <article>
      <h1>Σεξουαλική παρενόχληση στη βιβλιοθήκη του ΑΠΘ: Στο εδώλιο ο δράστης- Τι λέει η φοιτήτρια [vid]</h1>
      <address>
        <time datetime="2019-11-18T19:26:00+00:00">18 Nov 2019, 19:26</time>
      </address>
      <p>
        <b>Την Τρίτη αναμένεται να δικαστεί ο νεαρός που παρενόχλησε σεξουαλικά μια φοιτήτρια στη βιβλιοθήκη του Αριστοτελείου Πανεπιστημίου (ΑΠΘ) στη Θεσσαλονίκη.</b>
      </p>
      <p>Ο δράστης στους αστυνομικούς που τον συνέλαβαν για την πράξη του αυτή απέναντι στην φοιτήτρια επικαλέστηκε την απίθανη δικαιολογία πως ήθελε να… ανακουφιστεί! </p>
      <p>“Αποδέχομαι την σε βάρος μου κατηγορία και προέβην σε αυτή την ενέργεια γιατί μου πρόσφερε προσωρινή ανακούφιση. Έχω μετανοιώσει για την ενέργειά μου”, είπε ο φοιτητής του ΑΠΘ σύμφωνα με το ρεπορτάζ του ΑΝΤ1.</p>
      <p>Όλα συνέβησαν ενώ η κοπέλα βρισκόταν στην <a href="https://www.nooz.gr/greece/1560560/sexoyaliki-parenochlisi-20chronis-mesa-sti-bibliothiki-toy-apth"><b>βιβλιοθήκη του Πανεπιστημίου</b></a> και διάβαζε ένα σύγγραμα. Στην κατάθεσή της περιγράφει όσα ακολούθησαν, με τις λεπτομέρειες να σοκάρουν.</p>
      <p>“Σε ανύποπτο χρόνο και χωρίς να αντιληφθώ την παρουσία κάποιου ατόμου κοντά μου, ένοιωσα κάτι υγρό να τρέχει στην πλάτη μου. Εκείνη τη στιγμή γύρισα και είδα ένα νεαρό άτομο με σκούρα ρούχα να απομακρύνεται από το μέρος μου και όταν απομακρύνθηκε αρκετά συνειδητοποίησα πως είχε προχωρήσει σε εκσπερμάτιση πάνω μου”.</p>
      <p>Η φοιτήτρια έβαλε τις φωνές ζητώντας βοήθεια. Ο υπεύθυνος της βιβλιοθήκης άρχισε να καταδιώκει το νεαρό φοιτητή και με τη βοήθεια ενός φύλακα ο 22χρονος ακινητοποιήθηκε.</p>
      <hr/>
      <p>
        <b>Δείτε το σχετικό βίντεο:</b>
      </p>
      <figure>
        <iframe src="https://www.youtube.com/embed/MbdoaBe73BI" width="640" height="360" data-service="Youtube" scrolling="no"/>
      </figure>
      <hr/>
      <p>
        <b>Διαβάστε: <a href="https://www.nooz.gr/lifestyle/1561203/giwrgos-liagkas-gia-akoma-mia-fora-zita-syggnwmi-video-">Γιώργος Λιάγκας: Για ακόμα μια φορά ζητά συγγνώμη [video]</a></b>
      </p>
      <p>Να σημειωθεί ότι μετά τη δημοσιοποίηση της πρωτοφανούς υπόθεσης σεξουαλικής παρενόχλησης σε φοιτήτρια μέσα στο ΑΠΘ, προέκυψε θέμα με τον παρουσιαστή Γιώργο Λιάγκα, ο οποίος ζήτησε απανωτές συγγνώμες για την απαράδεκτη στάση και τα χονδροειδή αστεία που ακούστηκαν στον αέρα της εκπομπής «Μεσημέρι» στον ΣΚΑΪ.</p>
      <p>Ο σάλος και οι έντονες αντιδράσεις που προκάλεσαν τα υπερβολικά και άστοχα σχόλια του Γιώργου Λιάγκα στην είδηση της 20χρονης φοιτήτριας του ΑΠΘ που έπεσε θύμα σεξουαλικής παρενόχλησης από συνομήλικο συμφοιτητή της, δεν έχουν σταματημό.</p>
      <p>Ο τρόπος με τον οποίο σχολίασαν το θέμα οι παρουσιαστές της εκπομπής και οι ατάκες που ακούστηκαν στον αέρα, το άστοχο χιούμορ, αλλά και οι αντιδράσεις δεν πέρασαν απαρατήρητες και από τη διοίκηση του καναλιού, ενώ σύμφωνα με πηγές από το περιβάλλον του ΕΣΡ, ανατέθηκε στους νομικούς συμβούλους να εξετάσουν και να συντάξουν το κατηγορητήριο, με τη μορφή κατεπείγοντος για τα όσα συνέβησαν στην επίμαχη εκπομπή.</p>
      <related>
        <a href="https://www.nooz.gr/greece/1560560/sexoyaliki-parenochlisi-20chronis-mesa-sti-bibliothiki-toy-apth"/>
        <a href="https://www.nooz.gr/lifestyle/1560771/zitise-syggnwmi-o-giwrgos-liagkas-gia-tin-geloiopoiisi-tis-parenochlisis-sto-apth"/>
        <a href="https://www.nooz.gr/lifestyle/1561203/giwrgos-liagkas-gia-akoma-mia-fora-zita-syggnwmi-video-"/>
        <a href="https://www.nooz.gr/lifestyle/1561016/giwrgos-liagkas-i-ekpompi-mpike-sto-mati-kai-tis-dioikisis-toy-skai-pics-video-"/>
        <a href="https://www.nooz.gr/entertainment/1561046/giwrgos-liagkas-me-ti-morfi-katepeigontos-i-parembasi-toy-esr-gia-tin-ekpompi-toy"/>
      </related>
    </article>
  </body>
</html>