<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/italia-oriali-ora-chiudiamo-nel-migliore-dei-modi-capito-subito-che-mancini-avrebbe-stupito-323425"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T19:27:57+00:00"/>
    <meta property="og:title" content="Italia, Oriali: &quot;Ora chiudiamo nel migliore dei modi. Capito subito che Mancini avrebbe stupito&quot;"/>
    <meta property="og:description" content="Ultima gara di qualificazioni ai prossimi Europei per l'Italia di Roberto Mancini. Niente in ballo contro l'Armenia se non la possibilità di chiudere con l'en plein, cioè..."/>
  </head>
  <body>
    <article>
      <h1>Italia, Oriali: "Ora chiudiamo nel migliore dei modi. Capito subito che Mancini avrebbe stupito"</h1>
      <address><time datetime="2019-11-18T19:27:57+00:00">18 Nov 2019, 19:27</time> by <a rel="author">Gianluca Losco</a></address>
      <p>Ultima gara di qualificazioni ai prossimi Europei per l'Italia di <b>Roberto Mancini</b>. Niente in ballo contro l'<b>Armenia</b> se non la possibilità di chiudere con l'en plein, cioè dieci vittorie su dieci. Prima della gara di Palermo, ha parlato ai microfoni della<i> Rai</i> <b>Lele Oriali</b>: "Ci teniamo a finire bene dopo essere diventati teste di serie grazie alla vittoria in Bosnia. Ci saranno dei cambi, ma l'idea è quella di chiudere nel migliore dei modi. I nuovi si sono tutti integrati, c'è molta scelta e il mister è stato bravo perché c'è la possibilità di scegliere. Abbiamo giovani di prospettiva che possono fare molto bene. I complimenti arrivano da tutti i tifosi, non solo da Sacchi; si è ricreato entusiasmo e questo è merito del ct. Quando siamo andati io e Costacurta a convincerlo abbiamo capito che avrebbe fatto un bel lavoro".</p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>