<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/zinas-vieglaja-valoda/zinas-vieglaja-valoda-18-novembri.a338819/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-18T19:56:00+00:00"/>
    <meta property="og:title" content="Ziņas vieglajā valodā 18. novembrī"/>
    <meta property="og:description" content="Ziņas vieglajā valodā 18. novembrī."/>
  </head>
  <body>
    <article>
      <h1>Ziņas vieglajā valodā 18. novembrī</h1>
      <address><time datetime="2019-11-18T19:56:00+00:00">18 Nov 2019, 19:56</time> by <a rel="author">Aigars Rozenbergs</a></address>
      <p>
        <b>Ziņas vieglajā valodā 18. novembrī.</b>
      </p>
      <figure>
        <audio src="https://static.lsm.lv/media/2019/11/c4fm.mp3"/>
        <figcaption>Ziņas vieglajā valodā 18. novembrī<cite>Aigars Rozenbergs</cite></figcaption>
      </figure>
      <h3>Svin Latvijas 101. gadadienu</h3>
      <p>Pirmdien, 18.novembrī, aprit 101. gads kopš Latvijas dibināšanas.</p>
      <p>Tūkstošiem cilvēku piedalījās valsts svētku pasākumos gan Rīgā, gan citās pilsētās.</p>
      <p>Karavīru soļošanā noskatījās gan vecāki cilvēki, gan ģimenes ar bērniem.</p>
      <p>Notika arī svinīgs dievkalpojums un Saeimas sēde.</p>
      <figure>
        <img src="https://static.lsm.lv/media/2019/11/large/1/c4fl.jpg"/>
        <figcaption>
          <cite>Foto: LETA, Evija Trifanova</cite>
        </figcaption>
      </figure>
      <p>Svētkus svinēja arī citās valstīs.</p>
      <p>Piemēram, Lielbritānijā Latvijai par godu izgaismo Birmingemas bibliotēku.</p>
      <p>Birmingema ir otra lielākā pilsēta Lielbritānijā.</p>
      <p>Birmingemas bibliotēku izgaismo sarkanbaltsarkanā krāsā, kāds ir Latvijas karogs.</p>
      <p>Sarkanbaltsarkanā krāsā pirmdien izgaismo arī Niagāras ūdenskritumu.</p>
      <p>Šis ūdenskritums ir viens no lielākajiem ūdenskritumiem pasaulē.</p>
      <p>Tas atrodas Amerikā.</p>
      <h3>Krievija atdod Ukrainai kuģus</h3>
      <p>Ukraina dabūjusi atpakaļ no Krievijas trīs karakuģus.</p>
      <p>Šos kuģus Krievija Ukrainai atņēma pirms gada Krimas piekrastē.</p>
      <p>Krievija apcietināja arī jūrniekus, kas bija uz šiem kuģiem.</p>
      <p>Jūrniekus atbrīvoja pirms trim mēnešiem.</p>
      <p>Bet kuģus pirmdien nogādāja Odesā.</p>
      <p>To, ka kuģi atdoti, apliecina gan Krievija, gan Ukraina.</p>
      <h3>Baltkrievijas vēlēšanās parlamentā vietu nav ieguvis neviens opozīcijas pārstāvis</h3>
      <p>Visi 110 Baltkrievijas vēlēšanās ievēlētie deputāti ir Baltkrievijas prezidenta Aleksandra Lukašenko atbalstītāji.</p>
      <p>Vēlēšanās piedalījās trīs ceturtdaļas Baltkrievijas iedzīvotāju.</p>
      <p>Vēlēšanu dienā Baltkrievijā noticis daudz pārkāpumu.</p>
      <p>Tā ziņo vēlēšanu novērotāji.</p>
      <p>Vēlēšanas kritizē arī Eiropa.</p>
      <p>Iespējams, balsis nav pareizi skaitītas.</p>
      <figure>
        <img src="https://static.lsm.lv/media/2017/03/large/0/71kt.jpg"/>
        <figcaption>
          <cite>Foto: Jānis Deinats</cite>
        </figcaption>
      </figure>
      <h3>Gada rīdzinieks - komponists Boriss Rezņiks</h3>
      <p>Gada rīdzinieka balvu šogad saņēma komponists Boriss Rezņiks.</p>
      <p>Viņš 90. gados sacerēja leģendāro skaņdarbu "Atmostas Baltija".</p>
      <p>Balvu „Gada rīdzinieks” šodien pasniedza Rīgas domes svinīgajā sēdē.</p>
      <p>Iepriekšējos gados balvu "Gada rīdzinieks" saņēma operdziedātāja Elīna Garanča, tenisiste Aļona Ostapenko, komponists Raimonds Pauls, režisors Alvis Hermanis un citi slaveni cilvēki.</p>
      <h3>Novicikis Vācijā saņem ordeni</h3>
      <p>Leģendārais basketbolists Dirks Novickis Vācijā saņems ordeni par palīdzēšanu cilvēkiem.</p>
      <p>Ordeni Novickim pasniegs Vācijas prezidents svinīgā ceremonijā pēc divām nedēļām.</p>
      <p>Novickim ir savs labdarības fonds.</p>
      <p>Novickis spēlēja basketbolu NBA Dalasas "Mavericks" komandā.</p>
      <p>Šobrīd viņš ir pārtraucis basketbolista gaitas.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-17novembri.a338745/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-16novembri.a338681/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-15-novembri.a338609/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-14-novembri.a338476/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-13-novembri.a338354/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-12novembri.a338216/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-11-novembri.a338085/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-10-novembri.a337937/"/>
      </related>
    </article>
  </body>
</html>