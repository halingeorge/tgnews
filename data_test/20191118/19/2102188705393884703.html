<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/18/653851/"/>
    <meta property="og:site_name" content="Економічна правда"/>
    <meta property="article:published_time" content="2019-11-18T19:20:00+00:00"/>
    <meta property="og:title" content="Уповноважений Зеленського про ліміт землі &quot;в одні руки&quot;: До другого читання знайдемо компроміс"/>
    <meta property="og:description" content="Компроміс із питання граничної концентрації сільгоспземлі в одних руках після зняття мораторію на її продаж знайдуть після дискусій з усіма учасниками процесу."/>
  </head>
  <body>
    <article>
      <h1>Уповноважений Зеленського про ліміт землі "в одні руки": До другого читання знайдемо компроміс</h1>
      <address>
        <time datetime="2019-11-18T19:20:00+00:00">18 Nov 2019, 19:20</time>
      </address>
      <p>Компроміс із питання граничної концентрації сільгоспземлі в одних руках після зняття мораторію на її продаж знайдуть після дискусій з усіма учасниками процесу.</p>
      <p>Про це в інтерв'ю <a href="https://interfax.com.ua/news/economic/625363.html">"Інтерфакс-Україна"</a> заявив уповноважений президента із земельних питань Роман Лещенко.<br/><br/>"Найбільш дискусійне, що у нас сьогодні залишилося, і те, навколо чого у нас буде в парламенті гаряча дискусія, це питання концентрації. 213 тис га в одні руки не сприймається суспільством, це занадто великі обсяги, і це, безумовно, ми переглядатимемо. Але питання того, в якому форматі, які критерії, чи будуть це якісь відсоткові, 0,5%, припустимо, або 0,3%, або це буде зафіксовано в гектарах, що не більше ніж стільки-то", - сказав він.</p>
      <p>За його словами, Зеленський дав йому доручення опрацювати це питання з народними депутатами, профільними асоціаціями, власниками паїв та безпосередньо з органами державної влади та місцевого самоврядування.<br/><br/>"Вони мають висловити свою позицію, ми це все опрацюємо, і в рамках їхніх пропозицій намагатимемося знайти компроміс. Я думаю, що з питання концентрації земель на початок грудня у нас вже буде якась проектна частина, яка має влаштувати всіх", - пояснив Лещенко.</p>
      <p><b>Нагадаємо</b>: </p>
      <p>
        <i>13 листопада, Верховна Рада проголосувала  в першому читанні за законопроєкт <a href="http://w1.c1.rada.gov.ua/pls/zweb2/webproc4_2?id=&amp;pf3516=2178-10&amp;skl=10"><b>2178-10</b></a>, який<a href="https://www.epravda.com.ua/news/2019/11/13/653662/"> скасовує заборону на продаж </a><a href="https://www.epravda.com.ua/news/2019/11/13/653662/">земель</a> сільськогосподарського призначення.</i>
      </p>
      <p>
        <i>Згідно з законом концентрація землі у власності визначена на рівні 35% ОТГ, 8% області та 0,5% країни.</i>
      </p>
      <p><b>Знати більше</b>: <a href="https://www.epravda.com.ua/publications/2019/11/16/653788/">"Спартанці", "медвечуківці", "соросята", "єжовщина" і не тільки: депутатські "перли" про земельну реформу</a></p>
      <p>
        <a href="https://www.epravda.com.ua/publications/2019/11/13/653650/">Рада голосує за ринок землі: чи вдалось Зеленському вмовити "своїх"</a>
      </p>
      <p>Економічна правда</p>
    </article>
  </body>
</html>