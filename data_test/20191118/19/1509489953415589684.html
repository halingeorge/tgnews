<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/superleague/story/655125/aris-mesa-veleth-kai-konstantinidis-exo-o-martines"/>
    <meta property="og:site_name" content="OnSports"/>
    <meta property="article:published_time" content="2019-11-18T19:00:08+00:00"/>
    <meta property="og:title" content="Άρης: «Μέσα» Βέλεθ και Κωνσταντινίδης, «έξω» ο Μαρτίνες"/>
    <meta property="og:description" content="Με τη συμμετοχή των Φραν Βέλεθ και Δημήτρη Κωνσταντινίδη ολοκληρώθηκε η σημερινή προπόνηση του Άρη, με την οποία ουσιαστικά ξεκίνησε η προετοιμασία για την αναμέτρηση απέναντι στην ΑΕΚ, στο πλαίσιο της 11ης αγωνιστικής της Super League (Κυριακή 24/11, 19:30 - ΟΑΚΑ)."/>
  </head>
  <body>
    <article>
      <h1>Άρης: «Μέσα» Βέλεθ και Κωνσταντινίδης, «έξω» ο Μαρτίνες</h1>
      <address><time datetime="2019-11-18T19:00:08+00:00">18 Nov 2019, 19:00</time> by <a rel="author">Onsports team</a></address>
      <p>Με τη συμμετοχή των Φραν Βέλεθ και Δημήτρη Κωνσταντινίδη ολοκληρώθηκε η σημερινή προπόνηση του Άρη, με την οποία ουσιαστικά ξεκίνησε η προετοιμασία για την αναμέτρηση απέναντι στην ΑΕΚ, στο πλαίσιο της 11ης αγωνιστικής της Super League (Κυριακή 24/11, 19:30 - ΟΑΚΑ).</p>
      <p>Οι ποδοσφαιριστές του Άρη, αφού ξεκουράστηκαν χάρη στο ρεπό που τους έδωσε την Κυριακή ο Μίχαελ Ένινγκ, επέστρεψαν στις προπονήσεις. Ο Γερμανός τεχνικός είδε τόσο τον Βέλεθ (ο οποίος μέχρι το Σάββατο ακολουθούσε ατομικό πρόγραμμα) όσο και τον Κωνσταντινίδη να συμμετέχουν στο προπονητικό πρόγραμμα που έγινε στις εγκαταστάσεις του Δασυγένειου Αθλητικού Κέντρου. Αντίθετα, εκτός προπόνησης έμεινε ο Νίκο Μαρτίνες, ο οποίος ταλαιπωρείται από ίωση και κρίθηκε σκόπιμο να προφυλαχθεί.</p>
      <p>Αύριο, Τρίτη, οι "κίτρινοι" θα προπονηθούν το πρωί στις εγκαταστάσεις του «Δασυγένειου».</p>
    </article>
  </body>
</html>