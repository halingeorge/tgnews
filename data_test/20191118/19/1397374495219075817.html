<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/auto-moto/sudar-timskih-kolega-fetela-i-leklera-hoce-li-biti-posledica-393119.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T19:52:00+00:00"/>
    <meta property="og:title" content="Sudar timskih kolega Fetela i Leklera, hoće li biti posledica?"/>
    <meta property="og:description" content="Direktor Ferarija Matija Binoto razgovaraće ove nedelje sa vozačima Sebastijanom Fetelom i Šarlom Leklerom u sedištu ekipe u Italiji o njihovom sudaru tokom trke Formule 1 za Veliku nagradu Brazila."/>
  </head>
  <body>
    <article>
      <h1>Sudar timskih kolega Fetela i Leklera, hoće li biti posledica?</h1>
      <h2>Direktor Ferarija Matija Binoto razgovaraće ove nedelje sa vozačima Sebastijanom Fetelom i Šarlom Leklerom u sedištu ekipe u Italiji o njihovom sudaru tokom trke Formule 1 za Veliku nagradu Brazila.</h2>
      <address><time datetime="2019-11-18T19:52:00+00:00">18 Nov 2019, 19:52</time> by <a rel="author">Beta</a></address>
      <p>Fetel i Lekler su se tokom jučerašnje trke borili za četvrto mesto, u 66. krugu su se sudarili, oba bolida su pretrpela velika oštećenja zbog čega su završili trku bez plasmana.<br/><br/>Binoto je juče rekao da slobodna vožnja ne znači praviti glupe poteze, posebno među timskim kolegama, između dva Ferarija. <br/><br/>Posle trke vozači su okrivili jedan drugog putem radija, a zatim su redari istražili incident i prosudili da nijedan od njih nije pretežno kriv i da niko neće biti kažnjen. <br/><br/>"<i>Čuo sam se sa obojicom vozaća, ali sastaću se sa njima i razgovaraćemo o onome što se dogodilo. Biće vremena da ekipa analizira video i podatke. Nije stvar u novčanom kažnjavanju ili okrivljavanju, već da se prepoznaju postupci i greške</i>", naveo je Binoto, preneo je Skaj. <br/><br/>"<i>Bilo da si vozač ili inženjer ili šta god da radiš, prepoznavanje grešaka je važno, pošto samo tako možete postati bolji</i>", dodao je on.<br/><br/>Binoto nije želeo da prosudjuje ko je kriv, već je rekao da je to bio "mali sudar sa velikim posledicama" i naveo da "se takve stvari više nikada ne smeju ponoviti".</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/auto-moto/ferstapen-najbrzi-u-brazilu-neverovatan-sudar-dva-ferarija-393040.html"/>
        <a href="https://www.sportske.net/vest/auto-moto/verstapen-na-pol-poziciji-u-brazilu-392964.html"/>
        <a href="https://www.sportske.net/vest/auto-moto/hamilton-najbrzi-na-trecem-treningu-u-brazilu-392945.html"/>
        <a href="https://www.sportske.net/vest/auto-moto/botas-ima-tajni-plan-kako-da-pobedi-hamiltona-naredne-godine-392766.html"/>
        <a href="https://www.sportske.net/vest/auto-moto/lekler-ce-dobiti-kaznu-od-10-mesta-u-brazilu-392590.html"/>
      </related>
    </article>
  </body>
</html>