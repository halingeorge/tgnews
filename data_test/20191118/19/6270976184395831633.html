<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/18/kuleba-poyasnyv-yak-vyrishyty-problemu-z-ugorshhynoyu/"/>
    <meta property="og:site_name" content="Рубрика"/>
    <meta property="article:published_time" content="2019-11-18T19:43:27+00:00"/>
    <meta property="og:title" content="Кулеба пояснив, як вирішити проблему з Угорщиною"/>
    <meta property="og:description" content="Віце-прем’єр-міністр з питань європейської та євроатлантичної інтеграції Дмитро Кулеба вважає, що двосторонні проблеми з Угорщиною цілком можна розв’язати. Про це він сказав в інтерв’ю “Дню”. “Я вважаю, що двосторонні проблеми з Угорщиною цілком можна розв’язати, якщо Будапешт демонструватиме таке саме бажання їх вирішити, як Київ. У нас буде ухвалено новий закон про середню освіту, де ми […]"/>
  </head>
  <body>
    <article>
      <h1>Кулеба пояснив, як вирішити проблему з Угорщиною</h1>
      <address><time datetime="2019-11-18T19:43:27+00:00">18 Nov 2019, 19:43</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/5dc44fe444b88807443478_820x360-860x580-c-1.jpg"/>
      </figure>
      <p>Фото kmu.gov.ua<br/><b><b>Віце-прем’єр-міністр з питань європейської та євроатлантичної інтеграції Дмитро Кулеба вважає, що двосторонні проблеми з Угорщиною цілком можна розв’язати.</b></b></p>
      <p>Про це він сказав в інтерв’ю <a href="https://day.kyiv.ua/uk/article/den-planety-intervyu/pro-decentralizaciyu-yevrointegraciyi?fbclid=IwAR1TbQwWm0GnSuQn4L-NZk7v-Rx4tTGhTqnrQ_vNPtvXpGCQgYJLt_usFw0">“Дню”.</a></p>
      <p>“Я вважаю, що двосторонні проблеми з Угорщиною цілком можна розв’язати, якщо Будапешт демонструватиме таке саме бажання їх вирішити, як Київ. У нас буде ухвалено новий закон про середню освіту, де ми можемо коректно все врегулювати і таким чином виконати рекомендації Венеційської комісії в цій сфері.</p>
      <related>
        <h4>Читайте також</h4>
        <a href="https://rubryka.com/2019/11/18/kuleba-rozpoviv-shho-bude-peremogoyu-ukrayiny/"/>
      </related>
      <p>Я не бачу жодних стратегічних непереборних перешкод для розв’язання нашої суперечки з Угорщиною. Єдине, що достеменно можна стверджувати, що повернення до статус-кво, який був до ухвалення закону про освіту 2017 року, не буде. Ми маємо знайти збалансоване рішення, яке враховуватиме інтереси України та інтереси Угорщини. Я переконаний, що ми таке рішення можемо знайти”, – пояснює віце-прем’єр-міністр.</p>
      <p>При цьому <a href="https://rubryka.com/2019/11/18/kuleba-zayavyv-shho-ne-proty-shhob-ukrayina-zaroblyala-na-rosiyi/">Кулеба заявив, що не проти, щоб Україна заробляла на Росії.</a></p>
      <p>Також <a href="https://rubryka.com/2019/11/13/kuleba-poyasnyv-chomu-vin-pidtrymuye-rynok-zemli/">Кулеба пояснив, чому він підтримує ринок землі.</a></p>
    </article>
  </body>
</html>