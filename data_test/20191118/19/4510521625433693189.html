<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/dancila-Si-dat-meditatii-nu-cerut-bani-1_5dd2f5fd5163ec4271282075/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-18T19:53:37+00:00"/>
    <meta property="og:title" content="Dăncilă: Şi eu am dat meditaţii, dar nu am cerut bani"/>
    <meta property="og:description" content="Candidatul PSD la alegerile prezidenţiale, Viorica Dăncilă, a spus, luni seară, că poate justifica fiecare dintre cele patru case pe care le deţine, ea fiind nouă ani europarlamentar. Dăncilă afirmă că situaţia este diferită în cazul lui Klaus Iohannis, care ar fi trebuit să aibă ”60.000 de ore de meditaţii pe an ca să poată justifica” cele şase case."/>
  </head>
  <body>
    <article>
      <h1>Dăncilă: Şi eu am dat meditaţii, dar nu am cerut bani</h1>
      <address><time datetime="2019-11-18T19:53:37+00:00">18 Nov 2019, 19:53</time> by <a rel="author">News.ro</a></address>
      <h4>Candidatul PSD la alegerile prezidenţiale, Viorica Dăncilă, a spus, luni seară, că poate justifica fiecare dintre cele patru case pe care le deţine, ea fiind nouă ani europarlamentar. Dăncilă afirmă că situaţia este diferită în cazul lui Klaus Iohannis, care ar fi trebuit să aibă ”60.000 de ore de meditaţii pe an ca să poată justifica” cele şase case.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/viorica-dancila-intrebata-avut-bani-cele-patru-case-ghinion-n-am-facut-meditatii-sase-case-1_5dcd8c425163ec4271055f4e/index.html"/>
      </related>
      <p>Candidatul PSD Viorica Dăncilă spune că există diferenţe semnificative între situaţia imobilelor pe care le deţine ea şi cea a caselor preşedintelui Klaus Iohannis.</p>
      <p>„Este o mare diferenţă. Eu nu mi-am făcut casele din meditaţii noi putem să justificăm fiecare casă, Klaus Iohannis ar fi trebuit să aibă 60.000 de ore de meditaţii probabil pe an ca să poată justifica” a afirmat Viorica Dăncilă luni seară, într-o emisiune electorală la TVR.</p>
      <p>Preşedintele PSD a dezvăluit că şi ea a dat meditaţii copiilor unor prieteni, dar şi unor copii ”care nu aveau posibilităţi”, fără a cere bani. Fostul premier a spus că meditaţiile aveau loc în apartamentul său din Videle.</p>
      <p>Ea a precizat că apartamentul din Videle în care a locuit a fost cumpărat după ce şi-a făcut rate la bancă, apartamentul ”micuţ” din Ploieşti este de la mama sa, iar a o a treia casă este moştenire de la părinţii soţului.</p>
      <p>În ceea ce priveşte casa de la Predeal, Dăncilă a spus că nu este finalizată pe interior.</p>
      <p>”Noi suntem oameni modeşti, nu suntem adepţii lucrului foarte luxos. Cred că acest lucru a fost introdus în spaţiul public pentru a face contrapondere. Toţi oamenii cinstiţi din această, ţară ştiu că cinci case, şase care, că una a pierdut-o, nu pot fi luate din mediaţii. Câte meditaţii ai face. Eu mi-aş dori să dea reţeta şi să văd cât mai mulţi profesori din România că pot să aibă această, realizare. Dar cum aşa ceva nu se poate...”, a mai declarat Dăncilă. </p>
      <p>În ceea ce priveşte ceasul scump cu care a apărut, Dăncilă a spus că nu este ”în niciun caz de aur”, că acesta nu depăşeşte cinci mii de euro, refuzând să spună firma care l-a produs.</p>
      <hr/>
    </article>
  </body>
</html>