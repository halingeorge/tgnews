<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/rada-pereglyane-limit-zemli-v-odni-ruki-v-zakonoproekti-schodo-rinku-zemli-razumkov-330074_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T19:43:00+00:00"/>
    <meta property="og:title" content="Рада перегляне ліміт землі &quot;в одні руки&quot; в законопроекті щодо ринку землі – Разумков"/>
    <meta property="og:description" content="У проекті закону до другого читання з'явиться ряд поправок."/>
  </head>
  <body>
    <article>
      <h1>Рада перегляне ліміт землі "в одні руки" в законопроекті щодо ринку землі – Разумков</h1>
      <h2>У проекті закону до другого читання з'явиться ряд поправок.</h2>
      <address>
        <time datetime="2019-11-18T19:43:00+00:00">18 Nov 2019, 19:43</time>
      </address>
      <p>Верховна Рада планує переглянути обмеження щодо володіння землею при підготовці до другого читання проекту <b><a href="https://dt.ua/POLITICS/zakon-pro-rinok-zemli-oskarzhat-u-ksu-330027_.html">закону щодо ринку землі. </a></b>Про це розповів спікер парламенту Дмитро Разумков під час брифінгу 18 листопада, <a href="https://www.ukrinform.ua/rubric-economy/2820529-v-ukraini-mozut-pereglanuti-limit-na-volodinna-zemleu.html">повідомляє Укрінформ.</a></p>
      <p>"Максимальний ліміт на землю, скажімо так, в одні руки, він теж, швидше за все, буде переглядатися під час підготовки законопроекту між першим і другим читанням", - сказав Разумков.</p>
      <p>Нагадаємо, 13 листопада депутати прийняли <b><a href="https://dt.ua/POLITICS/rada-priynyala-v-pershomu-chitanni-zakonoproyekt-pro-rinok-zemli-329523_.html">законопроект про ринок землі у першому читанні</a></b>. Крім того, депутати запустили процедуру <b><a href="https://dt.ua/UKRAINE/deputati-zapustili-proceduru-likvidaciyi-derzhgeokadastra-329691_.html">ліквідації Держгеокадастра</a></b>, що в майбутньому спростить продаж землі.</p>
      <p>Згідно з документом, встановлюється обмеження на загальну площу земельних ділянок, що може перебувати у власності. Обмеження не допускають придбання у власність понад 35% сільгоспземель об'єднаної громади, 15% сільгоспземель області та 0,5% сільськогосподарських земель України.</p>
      <p>Зазначимо, що за даними соціологічних досліджень більше половини населення України підтримують запровадження ринку землі в країні, однак <b><a href="https://zn.ua/ECONOMICS/pochti-70-ukraincev-protiv-razresheniya-inostrancam-pokupat-zemlyu-socopros-334257_.html">69% проти надання дозволу іноземцям купувати землю </a></b>будь-коли У той же час згідно з планами Кабміну, у першу чергу право на купівлю землі отримають українці, а<b> <a href="https://dt.ua/UKRAINE/rinok-zemli-dlya-inozemciv-planuyut-vidkriti-cherez-chotiri-roki-bogdan-329040_.html"><b>для іноземців ринок відкриють через 4 роки</b></a>.</b></p>
      <p>Детальніше про те, яким буде новий ринок землі читайте у статті В'ячеслава Ільченка<b> <a href="https://dt.ua/macrolevel/zemelniy-rubikon-pereydeno-329839_.html">"Земельний рубікон перейдено"</a> </b>веженедельнике "Дзеркало тижня. Україна".</p>
      <p> </p>
      <p> </p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>