<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/seksi/clanek/osem-znakov-da-vas-resnicno-ljubi-248997"/>
    <meta property="og:site_name" content="Slovenske novice"/>
    <meta property="article:published_time" content="2019-11-18T19:16:00+00:00"/>
    <meta property="og:title" content="Osem znakov, da vas resnično ljubi"/>
    <meta property="og:description" content="Ni lahko najti prave ljubezni in osebe, s katero bi preživeli vse življenje. Iskanje prinaša vzpone in padce ter je nedvomno zanimivo, čeprav ne vedno prijetno. Kako pa vedeti, da imate ob sebi č..."/>
  </head>
  <body>
    <article>
      <h1>Osem znakov, da vas resnično ljubi</h1>
      <h2>Obstajajo bolj ali manj očitni znaki, da ste kraljica njegovega srca.</h2>
      <address><time datetime="2019-11-18T19:16:00+00:00">18 Nov 2019, 19:16</time> by <a rel="author">M. F.</a></address>
      <p>Ni lahko najti prave ljubezni in osebe, s katero bi preživeli vse življenje. Iskanje prinaša vzpone in padce ter je nedvomno zanimivo, čeprav ne vedno prijetno. Kako pa vedeti, da imate ob sebi človeka, ki vas resnično ljubi in si zasluži vaše srce?</p>
      <h3>Zanj ste vedno najlepši</h3>
      <p>Vseeno je, ali ste v trenirki, pižami ali v zapeljivi obleki, gleda vas kot kraljico in vam vselej pove in pokaže, da ste zanj najlepši na svetu.</p>
      <h3>Namesto ednine uporablja dvojino</h3>
      <p>Kadar pripoveduje o vajinih doživetjih, vedno uporablja dvojino, kadar snuje načrte, prav tako. Uporaba dvojine je v zvezi eden najjasnejših znakov pristnih toplih čustev in predanosti.</p>
      <h3>Z veseljem vam pomaga</h3>
      <p>Kadar ga potrebujete, vas je vselej pripravljen poslušati, ko bi radi nasvet, se vedno lahko obrnete nanj, brez besed vam priskoči na pomoč pri različnih opravilih in na nešteto drugih načinov dokazuje, da se nanj vedno lahko zanesete ter pri njem poiščete podporo.</p>
      <h3>Govori o prihodnosti</h3>
      <p>Bližnji in daljni. Razmišlja, kam bosta šla na počitnice, kako bosta preživela dopust in kaj bosta počela čez konec tedna ter kakšna bo dnevna soba v vajinem domu, saj vaju tudi v prihodnosti vidi kot par.</p>
      <h3>Zdi se, kot da sodita skupaj</h3>
      <p>Kot lonec in primerna pokrovka. Ob njem imate občutek, da sta si usojena, in intuicija le redko vara.</p>
      <h3>Omenja zakon</h3>
      <p>Nevsiljivo, večkrat celo prikrito, a dovolj jasno, da se vam dozdeva, da vam namerava podariti poročni prstan.</p>
      <h3>Zanj ste na prvem mestu</h3>
      <p>Ko se mu kaj pripeti, ste prvi, ki vam to pove. Čeprav se druži tudi s prijatelji in družino, ste zanj vedno na prvem mestu in nikoli vas ne zapostavlja zaradi drugih stvari, ki v njegovem življenju igrajo pomembno vlogo, saj ste ne glede na vse vi zanj najpomembnejši.</p>
      <h3>Njegovi prijatelji in družina vas imajo radi</h3>
      <p>Večkrat slišite njihovo prepričanje, da ste popolni zanj. In če tako razmišljajo ljudje, ki so mu blizu in ga dobro poznajo, je velika verjetnost, da je res takšnega mnenja.</p>
    </article>
  </body>
</html>