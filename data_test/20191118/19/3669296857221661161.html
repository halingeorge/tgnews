<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/is-adamindan-besiktas-eski-yoneticisine-suc-duyurusu"/>
    <meta property="og:site_name" content="CNN Türk"/>
    <meta property="article:published_time" content="2019-11-18T19:52:45+00:00"/>
    <meta property="og:title" content="İş adamından Beşiktaş eski yöneticisine suç duyurusu"/>
    <meta property="og:description" content="İş adamı Atalay Demirbaş, bir restoranda Beşiktaş..."/>
  </head>
  <body>
    <article>
      <h1>İş adamından Beşiktaş eski yöneticisine suç duyurusu</h1>
      <h2>İş adamı Atalay Demirbaş, bir restoranda Beşiktaş Eski Yönetim Kurulu Üyesi Şafak Mahmutyazcıoğlu'nun kendisini darp ve tehdit ettiği iddiasıyla suç duyurusunda bulundu. Olay anı güvenlik kamerasına yansıdı.</h2>
      <address>
        <time datetime="2019-11-18T19:52:45+00:00">18 Nov 2019, 19:52</time>
      </address>
      <p>Vodafone Park'ta locası bulunan <a href="https://www.cnnturk.com/haberleri/atalay-demirbas">Atalay Demirbaş</a>, Bakırköy Cumhuriyet Savcılığı'na şikayette bulundu. Avukatıyla birlikte savcılığa dilekçe yazan Demirbaş, Şafak Mahmutyazıcıoğlu'nun "tehdit", "kişiyi hürriyetinden yoksun kılma" ve "hakaret" suçlarından cezalandırılmasını talep etti.</p>
      <p>Atalay Demirbaş'ın savcıya verdiği ifadede, "<a href="https://www.cnnturk.com/haberleri/besiktas">Beşiktaş</a> taraftarı olmam sebebiyle üç yıllığına loca kiraladım. Fakat bu loca benim bilgim dışında Beşiktaş yöneticisi Şafak Mahmutyazıoğlu tarafından <a href="https://www.cnnturk.com/haberleri/istanbul">İstanbul</a> Büyükşehir <a href="https://www.cnnturk.com/haberleri/belediye">Belediye</a> Başkanı Ekrem İmamoğlu'nun kullanımına sunulmuş, ben de bunu maç saatinde öğrendim. Bu olay sonrasında Şafak Mahmutyazıcıoğlu ile aramızda gerginlik oluştu. Bu kişi locanın benim tarafımdan sunulduğunu söylememi istedi ama ben kabul etmedim" dediği öğrenildi.</p>
      <p>
        <b>"BENİMLE GÖRÜŞMEK İSTEDİ"</b>
      </p>
      <p>Demirbaş'ın ifadesinde, "Yine o tarihlerde kulübe 3 milyon 200 bin <a href="https://www.cnnturk.com/haberleri/dolar">dolar</a> menfaat sağlayabilmek için 'Yazıcıoğlu kulübe ait 10 milyon dolarlık çeki Özen Kuzu adlı iş insanına verdi' beyanında bulunmuştum. Kendisi o zaman bunu yalanlamıştı ama yönetim değişince bu durumun ortaya çıkacağından endişe etmiş olacak ki beni aradı. Benimle görüşmek istedi, görüşmeyi kabul etmediğim takdirde benim ve ailem için iyi olmayacağını söyledi" dediği belirtildi.</p>
      <p>
        <b>"SİLAHINI GÖSTERDİ, BANA KAFA ATTI"</b>
      </p>
      <p>Ailesinin tehdit altında olduğunu duyunca dışarıda buluştuklarını anlatan Atalay Demirbaş'ın, "Yanıma tek başına geldi. Gelir gelmez cep telefonu kamerasını çıkararak 'Ben şerefsizim, ben haysiyetsizim diyeceksin' dedi. Ben de bunun üzerine 'Ben şerefliyim, haysiyetliyim' dedim. Bunun üzerine kolumdan tutarak beni dışarı çıkarmaya çalıştı, çıkmayınca da bana kafa attı. Sonra silahını göstererek 'otur' dedi, beni koltuğa oturttu. 'Bunları söyleyeceksin, 24 saat süren var, yoksa seni öldüreceğim' dedi. Benden Kuzu İnşaat'la işlem yapmamamı, bundan feragat etmemi istedi. Daha sonra ortak tanıdığımız olan Murat Çalık yanımıza geldi. Bu olayları onunla da konuştuk. Ben bu durumdan kurtulmak için yapacaklarımı söyleyerek yanlarından ayrıldım. Sonrasında da gelip şikayette bulundum" ifadelerini kullandığı kaydedildi.</p>
      <p>
        <b>"Bu kafayla kızların çok ağlar deyince dayanamadım"</b>
      </p>
      <p>Demirbaş'ın şikayeti ve kamera görüntüleri üzerine Şafak Mahmutyazıcıoğlu, Asist Analiz <a href="https://www.cnnturk.com/haberleri/tv">TV</a>'deki 90+4'ün konuğu oldu.</p>
      <p>Mahmutyazıoğlu, canlı yayında olayı şöyle anlattı: "Konu Beşiktaş ile ilgili değil, hususi bir mevzu... Kendisi beni oraya çağırdı. Benden para talebi oldu. Yaptırdığı haberlerle ilgili gazetecilere para verdiğini söyledi. Benden de bu parayı talep etti.</p>
      <p>Hakkında yürüttüğüm kesinleşmiş icra dosyasını kapatmam gerektiğini söyledi. Ve müvekkelimi satıp kendisine destek olmamı söyledi. Bunları yerine getirirse benim hakkımda yaptırdığı haberleri yaptırmaktan vazgeçeceğini, bunu da <a href="https://www.cnnturk.com/haberleri/twitter">Twitter</a>'ında yayınlayacağını söyledi. Ben kabul etmedim.</p>
      <p>Benim hakkımda; yalan yanlış birçok haber yapıldığını söyledim. Locayı izinsiz kullandığım, Beşiktaş üzerinden menfaat sağladığım... Bunların hepsi yanlan... Kızımın bir arkadaşı senin baban hırsızlık mı yapıyor dedi. Bunun hesabını kim verecek?</p>
      <p>Senin de çocuğun var. Ben, senden yalan istemiyorum. Doğru neyse onu yap ben sana para falan vermem dedim. O da bana sen bu kafayla gittikçe senin kızların daha çok ağlar dedi. Ben de doğru veya yanlış dayanamadım. O kafa öyle olmaz böyle olur dedim.</p>
      <p>Çocuklarımla beni tehdit ettiği için; bu iş oldu. Yok silahıyla tehdit etti falan... Ben olaydan sonra orada 1 saat daha oturdum. Kendi arkadaşları vardı orada. Beni oraya çağıran kendisi...</p>
      <p>Benim onu tehdit etmem gibi bir durum olamaz. Ben tektim orada. Kalabalık onlardı. Ben 1 saat daha orada oturdum. Görüntülerin kalan kısmını kimse vermiyor. Görüntüyü kendisi yayınladığına göre mekanla ilgili bir ilişkisi var. Bu çok net. Bende görüntü falan yok...</p>
      <p>Silah göstermişim... Madem kamera kaydı var göstersin. İşin özü; Beşiktaş ile hiçbir alaksı olmayan bir şeyi, haber olsun, benim üzerimde baskı olsun da geri durayım diye; bunlar yapılıyor. Uzun zamandır da yapılıyor.</p>
      <p>Şu an adliyede; kesinleşmiş, avukatlığını benim büromun yürüttüğü; icra takipleri var. Bundan vazgeçirmek istiyor. 10 milyon dolarlık bir borcu var şirkete. Bana diyor ki; bundan vazgeç. Davası bitmiş, kesinleşmiş icraa takipleri... Ne bir şirketi var ne bir evi var... Yeri, yurdu belli değil... Hakkında; 20 tane dolandırıcılıktan daba açılmış bir adam bu. Herkes de buna inanmak istiyor, inanıyor da... O kim de ben onu tehdit edeceğim.</p>
      <p>Ben seninle ilgili bu haberle yaptırmak için masraf ettim dedi. Hediyeler alıp paralar verdim. Bunları istiyorum dedi. Benim zararlarımı giderirsen; ben de iddialarıma devam etmem. Gidermezsen de devam edeceğim dedi. Hatta ben senin sözüne inanıyorum. Al; Twitter'dan benim adıma istediğini yaz dedi.</p>
      <p>Şu ana kadar benimle ilgili şu haberi yapar mısınız diye kimselere bir şey demedim. Hatta dönem dönem çok üzerime geldiler... Neden bunu yapıyorsunuz demedim.</p>
      <p>Atilla Türker, benim hakkımda en ağır haberleri yaptı. Bir defa arayıp tehdit etmedim. Senin bu kafayla kızların daha çok ağlar deyince; kendimi tutamadım.</p>
      <p>8-10 saat geçtikten sonra bu görüntüleri yayınlıyor. Bir babayı ne delirtir? Senin bu kafayla çocukların daha çok ağlar dese siz ne yaparsınız. Daha anlatmadıklarım var. Dilim varmıyor. Beni oraya onlar çağırdı...</p>
      <p>Dışarı çıkalım dedim. Beni bilerek oraya oturttular. Kamera, orayı daha net çekiyor diye beni bilerek oraya oturttular.</p>
      <p>Emniyet araştırsın; banka hesap harektelerine bir baksınlar... Olaydan önce ve sonra kimlerle görüşmüş... Bi baksınlar. Bana isim de verdı. Üç tane gazete ismi de verdi. söylemiyorum.</p>
      <p>Kimsenin günahına girmeyeyim. Ben bilmşyorum ki kim para aldı kim almadı. Ama bana söylediği bu. Dışarı çık çıkma derken o zaman kafa öyle olmaz böyle olur dedim ve bu olay gerçekleşti."</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/kariustan-besiktasin-kadin-ve-altyapi-takimina-ziyaret"/>
        <a href="https://www.cnnturk.com/spor/futbol/yildiz-futbolcu-haber-gonderdi-beni-alin"/>
        <a href="https://www.cnnturk.com/spor/futbol/besiktas-lensi-gonderip-emre-kilinci-alacak"/>
      </related>
    </article>
  </body>
</html>