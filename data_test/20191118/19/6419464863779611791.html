<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/kosmos/gallia-dyo-nekroi-apo-tin-katarreysi-gefyras-ston-potamo-tarn/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-18T19:58:40+00:00"/>
    <meta property="og:title" content="Γαλλία: Δύο νεκροί από την κατάρρευση γέφυρας στον ποταμό Ταρν"/>
    <meta property="og:description" content="Μια 15χρονη και ένας οδηγός φορτηγού έχασαν τη ζωή τους όταν κατέρρευσε μια γέφυρα στον ποταμό Ταρν, στη νοτιοδυτική Γαλλία"/>
  </head>
  <body>
    <article>
      <h1>Γαλλία: Δύο νεκροί από την κατάρρευση γέφυρας στον ποταμό Ταρν</h1>
      <address>
        <time datetime="2019-11-18T19:58:40+00:00">18 Nov 2019, 19:58</time>
      </address>
      <p>Μια <b>15χρονη</b> και ένας <b>οδηγός φορτηγού</b> έχασαν τη ζωή τους όταν κατέρρευσε μια γέφυρα στον <b>ποταμό</b> Ταρν, στη νοτιοδυτική <a href="https://neaselida.gr/tag/gallia/"><b>Γαλλία</b></a>, όπως ανακοίνωσαν οι τοπικές αρχές.</p>
      <p>Η κρεμαστή γέφυρα στο <b>Μιρπουά-σιρ-Ταρν</b>, κοντά στην <b>Τουλούζη</b>, κατέρρευσε γύρω στις 8 το πρωί.</p>
      <p>Στις εικόνες που μεταδόθηκαν από την <b>τηλεόραση</b> διακρίνονται τα πίσω φώτα και ο <b>προφυλακτήρας</b> ενός αυτοκινήτου που έχει βυθιστεί στο νερό του ποταμού. Η μητέρα της 15χρονης και άλλοι δύο άνθρωποι ανασύρθηκαν ζωντανοί από το ποτάμι.</p>
      <p>Ο δήμαρχος του Μιρπουά-σιρ-Ταρν, ο <b>Ερίκ Οζέ</b>, είπε σήμερα το απόγευμα στο γαλλικό τηλεοπτικό κανάλι BFM TV ότι εκτός από την έφηβη βρέθηκε νεκρός και ο οδηγός ενός φορτηγού.</p>
      <p>Κάθε έξι χρόνια οι αρχές επιθεωρούσαν τη συγκεκριμένη γέφυρα και στον <b>τελευταίο έλεγχο</b>, το 2017, δεν είχε διαπιστωθεί κανένα πρόβλημα.</p>
      <related>
        <a href="https://neaselida.gr/kosmos/oklachoma-nekros-o-drastis-tis-epithesis-photos-video/"/>
      </related>
    </article>
  </body>
</html>