<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/olympische-spelen/nieuwe-voorzitter-nocnsf-plannen-snel-nederlander-ioc/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T19:28:42+00:00"/>
    <meta property="og:title" content="Nieuwe voorzitter NOC*NSF heeft plannen: ‘Snel een Nederlander in IOC’"/>
    <meta property="og:description" content="NOC*NSF-voorzitter Anneke van Zanen-Nieberg hoopt dat Nederland binnen afzienbare tijd weer een vertegenwoordiger in het Internationaal Olympisch Comité (IOC) heeft. ,,Prestatief en wat betreft ‘events’ staan we nu veel hoger dan bestuurlijk”, vertelde ze tijdens een persmoment voorafgaand aan de 1e algemene vergadering van de sportkoepel onder haar leiding. De meeste kans ziet Van Zanen…"/>
  </head>
  <body>
    <article>
      <h1>Nieuwe voorzitter NOC*NSF heeft plannen: ‘Snel een Nederlander in IOC’</h1>
      <address><time datetime="2019-11-18T19:28:42+00:00">18 Nov 2019, 19:28</time> by <a rel="author">https://www.facebook.com/SjorsTanis1</a></address>
      <p>
        <b>NOC*NSF-voorzitter Anneke van Zanen-Nieberg hoopt dat Nederland binnen afzienbare tijd weer een vertegenwoordiger in het Internationaal Olympisch Comité (IOC) heeft. ,,Prestatief en wat betreft ‘events’ staan we nu veel hoger dan bestuurlijk”, vertelde ze tijdens een persmoment voorafgaand aan de 1e algemene vergadering van de sportkoepel onder haar leiding.</b>
      </p>
      <p>De meeste kans ziet Van Zanen voor een (oud-)sporter. <br/><br/><b>Geen Nederlanders tussen de 115 leden</b><br/>Het IOC telt 115 leden onder wie 15 atletenvertegenwoordigers, 15 afgevaardigden van de internationale sportbonden en 15 van de nationale olympische comité’s. Daarnaast zijn er 70 individuele leden zoals in het verleden toenmalig prins Willem-Alexander en Camiel Eurlings. Die laatste gaf het lidmaatschap 2 jaar geleden onder druk op. <br/><br/>,,Zoals we er nu voorstaan is het het meest logische om als lid van de atletencommissie tot het IOC toe te treden. Wij moeten kijken wat nodig is om stappen te maken. Bonden moeten ook kijken hoe ze mensen kunnen opleiden die internationaal hun stempel kunnen drukken”, aldus Van Zanen.</p>
    </article>
  </body>
</html>