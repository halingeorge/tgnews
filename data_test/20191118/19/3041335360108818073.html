<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/politics/o-ant-karakousis-sto-one-channel-o-xrysoxoidis-akolouthise-me-epityxia-tin-politiki-tis-kyvernisis/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T19:31:42+00:00"/>
    <meta property="og:title" content="Ο Αντ. Καρακούσης στο One Channel: Ο Χρυσοχοΐδης ακολούθησε με επιτυχία την πολιτική της κυβέρνησης"/>
    <meta property="og:description" content="Για τους πολιτικούς διαξιφισμούς που έχουν ξεσπάσει μετά την πορεία για το Πολυτεχνείο, αλλά και τη συνταγματική αναθεώρηση, μίλησε στο κεντρικό δελτίο ειδήσεων του One Channel ο διευθυντής της εφημερίδας «Το Βήμα», Αντώνης Καρακούσης."/>
  </head>
  <body>
    <article>
      <h6 class="kicker">Τι είπε για Τσίπρα</h6>
      <h1>Ο Αντ. Καρακούσης στο One Channel: Ο Χρυσοχοΐδης ακολούθησε με επιτυχία την πολιτική της κυβέρνησης</h1>
      <h2>Για τους πολιτικούς διαξιφισμούς που έχουν ξεσπάσει μετά την πορεία για το Πολυτεχνείο, αλλά και τη συνταγματική αναθεώρηση, μίλησε στο κεντρικό δελτίο ειδήσεων του One Channel ο διευθυντής της εφημερίδας «Το Βήμα», Αντώνης Καρακούσης.</h2>
      <address><time datetime="2019-11-18T19:31:42+00:00">18 Nov 2019, 19:31</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Για τους πολιτικούς διαξιφισμούς που έχουν ξεσπάσει μετά την πορεία για το Πολυτεχνείο, αλλά και τη συνταγματική αναθεώρηση, μίλησε στο κεντρικό δελτίο ειδήσεων του One Channel ο διευθυντής της εφημερίδας «Το Βήμα», Αντώνης Καρακούσης.</p>
      <p>Ο κ. Καρακούσης αναγνώρισε την τεράστια συμμετοχή στην χθεσινή πορεία για το Πολυτεχνείο και σχολίασε τη συμμετοχή του Αλέξη Τσίπρα στο μπλοκ του ΣΥΡΙΖΑ υποστηρίζοντας πως «η παρουσία του πρώην πρωθυπουργού στη χθεσινή διαδήλωση δηλώνει τη σημασία που δείχνει ο ΣΥΡΙΖΑ από τη θέση της αντιπολίτευσης στην επιτυχία της διαδήλωσης, αλλά και τη σηματοδότηση της δικής του τοποθέτησης».</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <p>Για το ΣΥΡΙΖΑ υποστήριξε πως αυτή τη στιγμή μετεωρίζεται, καθώς βρίσκεται σε διαδικασία μετεξέλιξης και το συνέδριο που θα ακολουθήσει θα δώσει τις απαντήσεις.</p>
      <p>Σχετικά με την επιχείρηση της Αστυνομίας, ο κ. Καρακούσης υποστήριξε πως ο υπουργός Προστασίας του Πολίτη, Μιχάλης Χρυσοχοΐδης, ακολούθησε με επιτυχία την πολιτική της κυβέρνησης.</p>
      <p>Ωστόσο, εξέφρασε την άποψη πως «υπάρχει μια δαιμονοποίηση του αναρχισμού και των ελευθεριακών κινημάτων».</p>
      <p>Αναφορικά με τη συνταγματική αναθεώρηση και την ψήφο των αποδήμων, ο κ. Καρακούσης σχολίασε την απόφαση του ΚΚΕ να μη συναινέσει τελικά, κάτι που οφείλεται στο φόβο του κόμματος να μη θεωρηθεί ότι συμπορεύεται με την κυβέρνηση Μητσοτάκη. «Αν η κυβέρνηση νιώσει ότι το ΚΚΕ δε συναινεί θα την αποσύρει τη διάταξη», υποστήριξε ο κ. Καρακούσης.</p>
      <figure>
        <iframe src="https://www.youtube.com/embed/gUCJqbu15cM" width="640" height="360" data-service="Youtube" scrolling="no"/>
      </figure>
      <p>
        <b>Πηγή: <a href="https://www.onetv.gr/politiki/ant-karakousis-sto-one-channel-yparxei-mia-tasi-daimonopoiisis-tou-anarxismou/">onetv.gr</a></b>
      </p>
      <p>
        <a href="https://www.tanea.gr/2019/11/18/greece/i-tyfli-gata-pou-kakopoiithike-sti-folegandro-vrike-zesti-agkalia/">Η τυφλή γάτα που κακοποιήθηκε στη Φολέγανδρο βρήκε ζεστή αγκαλιά</a>
      </p>
    </article>
  </body>
</html>