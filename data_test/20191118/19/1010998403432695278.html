<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/kralev-nabljudavame-vnimatelno-procesite-vav-volejbolnata-federacija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-18T19:55:00+00:00"/>
    <meta property="og:title" content="Кралев: Наблюдаваме внимателно процесите във волейболната федерация"/>
    <meta property="og:description" content="Министърът на младежта и спорта публикува официално становище"/>
  </head>
  <body>
    <article>
      <h1>Кралев: Наблюдаваме внимателно процесите във волейболната федерация</h1>
      <h2>Министърът на младежта и спорта публикува официално становище</h2>
      <address>
        <time datetime="2019-11-18T19:55:00+00:00">18 Nov 2019, 19:55</time>
      </address>
      <p>Министърът на младежта и спорта Красен Кралев публикува официално становище относно отвореното писмо на Инициативния комитет за промени в българския волейбол, които обявиха, че са получили заплахи.</p>
      <p>"Във връзка с откритото писмо на Инициативния комитет за промени в българския волейбол, което получих днес, съм категоричен, че ММС ще вземе мерки да не бъде допуснат какъвто и да било натиск към спортните клубове от страна на администрацията на БФВ. Ние наблюдаваме особено внимателно процесите които протичат във волейболната федерация. Задължение на министерството е да следи за нормалното насрочване и протичане на общо събрание, като изборът на ново ръководство трябва да бъде демократичен и в съгласие със закона, като се осигури и гарантира равен шанс за провеждане на предизборна кампания на всички кандидати. За всеки случай на оказван натиск върху клубовете от страна на администрацията на централата на федерацията, моля всички клубове да сезират директно ММС.", <b>написа Кралев в официалния си "Фейсбук" профил.</b></p>
      <figure>
        <img src="https://img.bg.sof.cmestatic.com/media/images/640x/Nov2019/2112026409.jpg"/>
        <figcaption>
          <b>Снимка: Facebook</b>
        </figcaption>
      </figure>
    </article>
  </body>
</html>