<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/aslund-nazvav-peresliduvannya-poroshenka-politichnoyu-spravoyu-640783.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T19:31:45+00:00"/>
    <meta property="og:title" content="Аслунд назвав переслідування Порошенка політичною справою"/>
    <meta property="og:description" content="У цій кримінальній справі проти Порошенка все не так, зазначив Аслунд"/>
  </head>
  <body>
    <article>
      <h1>Аслунд назвав переслідування Порошенка політичною справою</h1>
      <address>
        <time datetime="2019-11-18T19:31:45+00:00">18 Nov 2019, 19:31</time>
      </address>
      <h4>У цій кримінальній справі проти Порошенка все не так, зазначив Аслунд</h4>
      <p>Науковий співробітник аналітичного центру Atlantic Council та шведсько-американський економіст і дипломат Андерс Аслунд заявив, що у кримінальній справі проти п'ятого президента України Петра Порошенка все не так.</p>
      <p>Про це Аслунд написав на своїй сторінці <a href="https://twitter.com/anders_aslund/status/1196433920943738887?s=12&amp;fbclid=IwAR08E1TodueogCyOR2N8_GNjEhS9zwee7gvvQBMNvr4Io2eIuQ9x-SKC7Mc">в Twitter.</a></p>
      <p>«У цій кримінальній справі проти Порошенка все не так», - написав Аслунд.</p>
      <p>Він зазначив, що найгірше те, що кримінальну справу проти Порошенка порушує Андрій Портнов, колишній заступник голови Андміністрації президента Віктора Януковича, який покинув країну на 5 років.<br/><br/>Аслунд також назвав переслідування Порошенка політичною справою.</p>
      <figure>
        <iframe data-src="https://twitter.com/anders_aslund/status/1196433920943738887?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Нагадаємо, Державне бюро розслідувань <a href="https://glavcom.ua/news/dbr-napravilo-do-genprokuraturi-pidozru-dlya-poroshenka-640638.html">направило в Генпрокуратуру проєкт повідомлення про підозру п'ятому президенту України Петру Порошенку</a>. Про це <a href="http://dbr.gov.ua/news/dbr-skeruvalo-do-gpu-proekt-povidomlennya-pro-pidozru-pyatomu-prezidentu-ukraini">повідомляє</a> пресслужба ДБР у понеділок, 18 листопада.</p>
      <p>«Проєкт підозри підготовлено і направлено в прокуратуру в рамках досудового розслідування кримінального провадження щодо можливого неправомірного впливу на проведення конкурсу з добору кандидатів для призначення членів Вищої ради правосуддя в березні-травні 2019 року. У документі йдеться про підозру п'ятому президенту України в скоєнні кримінальних злочинів, передбачених ч. 3 ст. 109 і ч. 2 ст. 364 Кримінального кодексу України», - йдеться уповідомленні пресслужби ДБР.</p>
      <p>Крім цього, слідчі ДБР направили в прокуратуру проєкт подання до Верховної Ради про надання згоди на притягнення до кримінальної відповідальності п'ятого президента України, який є чинним народним депутатом.</p>
      <p>Раніше ДБР відкрило справу про «захоплення влади» за фактом призначення Порошенком двох членів ВРП <a href="http://reyestr.court.gov.ua/Review/81476311">попри заборону суду</a>.</p>
      <blockquote><b>Читайте також: <br/></b><br/>   •  <b><a href="https://glavcom.ua/news/konvulsiji-trubi-u-poroshenka-vidpovili-na-zayavu-dbr-pro-pidozru--640653.html">«Конвульсії Труби». У Порошенка відповіли на заяву ДБР про підозру<br/></a></b>   •  <br/><b><a href="https://glavcom.ua/publications/za-shcho-vlada-koshmarit-poroshenka-640771.html">За що влада «кошмарить» Порошенка?</a></b></blockquote>
      <related>
        <a href="https://glavcom.ua/publications/za-shcho-vlada-koshmarit-poroshenka-640771.html"/>
        <a href="https://glavcom.ua/news/u-dbr-stvoreno-pidrozdil-iz-rozsliduvannya-sprav-maydanu-truba-640751.html"/>
        <a href="https://glavcom.ua/news/zhurnalist-portnov-vidvidav-ofis-prezidenta-i-poskarzhivsya-na-radio-svoboda-640746.html"/>
      </related>
    </article>
  </body>
</html>