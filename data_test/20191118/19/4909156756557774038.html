<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davar1.co.il/200677/"/>
    <meta property="og:site_name" content="דבר העובדים בארץ ישראל"/>
    <meta property="article:published_time" content="2019-11-18T19:24:00+00:00"/>
    <meta property="og:title" content="מטריד"/>
    <meta property="og:description" content="&quot;עלאק שוויון זכויות הוא רוצה&quot;, &quot;מוט הילוכים הוא החבר שלך, אתה יודע אתה מכיר אותו הכי טוב&quot;, &quot;אני נשבעת לך שאני אהרוג אותך!&quot; | משפטי המפתח האלו, הנאמרים לרוב ע&quot;י גברים לנשים, עומדים במרכז הקמפיין של נעמת לקראת יום המאבק באלימות נגד נשים"/>
  </head>
  <body>
    <article>
      <h6 class="kicker">#אלימות_כאן_זה_מתחיל</h6>
      <h1>מטריד</h1>
      <h2>🎥 קמפיין נעמת: ככה זה היה נראה אם נשים היו מטרידות גברים. <br/>"עלאק שוויון זכויות הוא רוצה", "מוט הילוכים הוא החבר שלך, אתה יודע אתה מכיר אותו הכי טוב", "אני נשבעת לך שאני אהרוג אותך!" | משפטי המפתח האלו, הנאמרים לרוב ע"י גברים לנשים, עומדים במרכז הקמפיין של נעמת לקראת יום המאבק באלימות נגד נשים</h2>
      <address><time datetime="2019-11-18T19:24:00+00:00">18 Nov 2019, 19:24</time> by <a rel="author">טל כרמון</a></address>
      <p>נעמת השיקה קמפיין חדש עם שורה ארוכה של ידועניות לקראת יום המאבק הבינ״ל באלימות נגד נשים. בקמפיין מככבות שיר אלמליח, גלית גוטמן, אילנית לוי, נלי תגר, נועה קולר, שני קליין, אסתר רדא, יבגניה דודינה, לונא מנסור, לירן כוהנר, שביט ויזל, ראידה אדון ורותי אסרסאי, כשכל סרטון מוקדש לחוויה אחרת מחייהן של נשים במרחב הציבורי.</p>
      <figure>
        <iframe src="https://www.youtube.com/embed/JIn6xO_BDho" width="640" height="360" data-service="Youtube" scrolling="no"/>
      </figure>
      <p>בסרטונים נראות הידועניות כאשר הן מצולמות כביכול במצלמה נסתרת ונתפסות מטרידות, מחפיצות ומקטינות גברים. הסרטונים נוגעים בשלל סוגיות הקשורות באופן ישיר לתופעת האלימות, המכוונת ברוב המקרים המוחלט נגד נשים.</p>
      <figure>
        <iframe src="https://www.youtube.com/embed/MFcGfkiH4Jw" width="640" height="360" data-service="Youtube" scrolling="no"/>
      </figure>
      <p>בנעמת מסבירות כי לקראת יום המאבק הבינלאומי למניעת אלימות נגד נשים, אשר יחול ב 25 בנובמבר, הוחלט להתמקד בתופעות היומיומיות שהפכו לחלק משגרת חייהן של נשים בישראל, רק שההחלטה הפעם הייתה להפוך את סדר העניינים ולהציב תמונת מראה אודות חייה של כמעט כל אישה.</p>
      <figure>
        <iframe src="https://www.youtube.com/embed/EL33lOsnhGE" width="640" height="360" data-service="Youtube" scrolling="no"/>
      </figure>
      <p>הקמפיין מכוון לציבור כולו, גברים ונשים כאחד, ונועד לטלטל את הגולשים. עוד מסבירים בנעמת כי רצח ואונס הם ביטויי הקיצון של יחסי הכוח המגדריים, שבאים לידי ביטוי יומיומי בהדרה, החפצה, השתקה, הטרדות מיניות, סקסיזם, השפלה והקטנה של נשים. לכן, הוחלט בנעמת לצאת בשורה ארוכה של סרטונים בכיכובן של מובילות דעה, אשר יגרמו לצופים לשאול עצמם כיצד זה מרגיש להיכנס לכמה שניות לנעליה של אישה.​</p>
    </article>
  </body>
</html>