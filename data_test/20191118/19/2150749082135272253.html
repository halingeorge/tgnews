<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/doba-oos-boyoviki-visim-raziv-obstrilyuvali-pozitsiyi-ukrayinskih-viyskovih/"/>
    <meta property="og:site_name" content="Прямий"/>
    <meta property="article:published_time" content="2019-11-18T19:31:00+00:00"/>
    <meta property="og:title" content="Доба ООС: бойовики вісім разів обстрілювали позиції українських військових"/>
    <meta property="og:description" content="Упродовж поточної доби, 18 листопада, збройні формування Російської Федерації 8 разів порушили режим припинення вогню. Про це повідомляє пресцентр ООС. Як"/>
  </head>
  <body>
    <article>
      <h1>Доба ООС: бойовики вісім разів обстрілювали позиції українських військових</h1>
      <address>
        <time datetime="2019-11-18T19:31:00+00:00">18 Nov 2019, 19:31</time>
      </address>
      <p>
        <b>Упродовж поточної доби, 18 листопада, збройні формування Російської Федерації 8 разів порушили режим припинення вогню.</b>
      </p>
      <p>Про це повідомляє пресцентр <a href="https://www.facebook.com/pressjfo.news/photos/a.364697644022858/715397945619491/?type=3&amp;theater">ООС.</a></p>
      <p>Як зазначається, противник обстріляв позиції наших підрозділів із заборонених Мінськими домовленостями мінометів калібру 82 мм, а також озброєння БМП, гранатометів різних систем, великокаліберних кулеметів та іншої стрілецької зброї.<br/>5 обстрілів позицій українських захисників російські окупаційні війська здійснили у районі відповідальності оперативно-тактичного угруповання "Північ":<br/>неподалік Кримського – з гармат БМП-1, ручних протитанкових гранатометів та великокаліберних кулеметів;<br/>неподалік Луганського – зі станкових і ручних протитанкових гранатометів та великокаліберних кулеметів;<br/>двічі біля Новотошківського – з озброєння БМП-1, гранатометів різних систем, великокаліберних кулеметів та іншої стрілецької зброї;<br/>неподалік Травневого – зі станкових протитанкових, автоматичних гранатометів та стрілецької зброї.<br/>В районі відповідальності оперативно-тактичного угруповання "Схід" противник здійснив 3 обстріли по позиціях Об'єднаних сил:<br/>двічі біля Новомихайлівки – з мінометів калібру 82 мм, гранатометів різних систем, великокаліберних кулеметів та іншої стрілецької зброї;<br/>неподалік Лебединського – з автоматичних гранатометів і стрілецької зброї.</p>
      <p>Впродовж поточної доби втрат внаслідок обстрілів серед особового складу Об'єднаних сил не зафіксовано.</p>
      <p>Нагадаємо, <a href="https://prm.ua/viyna-na-donbasi-boyoviki-16-raziv-obstrilyali-ukrayinski-pozitsiyi/">17 листопада противник 16 разів відкривав вогонь по позиціях українських військових. Втрат не зафіксовано.</a></p>
      <related>
        <h4>Схожі новини</h4>
        <a href="https://prm.ua/vi-osnova-profesiynoyi-armiyi-poroshenko-privitav-ukrayinskih-serzhantiv/"/>
        <a href="https://prm.ua/rosiya-posilyuye-teroristiv-na-donbasi-kadrovimi-viyskovimi-rozvidka/"/>
        <a href="https://prm.ua/viyna-na-donbasi-boyoviki-16-raziv-obstrilyali-ukrayinski-pozitsiyi/"/>
      </related>
    </article>
  </body>
</html>