<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/siamo-mes-male-ndash-nbsp-come-dago-anticipato-palazzo-chigi-verga-219391.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-18T19:40:43+00:00"/>
    <meta property="og:title" content="Mes, la nota di palazzo chigi: la revisione non e' stata ancora sottoscritta - attacco a salvini"/>
    <meta property="og:description" content="SIAMO MES MALE – COME DAGO-ANTICIPATO, PALAZZO CHIGI VERGA UNA NOTA SUL MECCANISMO EUROPEO DI STABILITÀ. E SOPRATTUTTO PER ATTACCARE SALVINI: “IL FATTO CHE SCOPRA SOLO ORA L’ESISTENZA DI QUESTO NEGOZIATO È MOLTO GRAVE. LA REVISIONE NON È STATA ANCORA SOTTOSCRITTA E IN OGNI CASO IL PARLAMENTO HA POTERE DI VETO” - “CHI PRETENDE DI GUIDARE L’ITALIA SENZA STUDIARE I DOSSIER DOVREBBE EVITARE DI DIFFONDERE PALESI FALSITÀ”"/>
  </head>
  <body>
    <article>
      <h1>Mes, la nota di palazzo chigi: la revisione non e' stata ancora sottoscritta - attacco a salvini</h1>
      <address>
        <time datetime="2019-11-18T19:40:43+00:00">18 Nov 2019, 19:40</time>
      </address>
      <p>
        <b>SIAMO MES MALE – COME DAGO-ANTICIPATO, PALAZZO CHIGI VERGA UNA NOTA SUL MECCANISMO EUROPEO DI STABILITÀ. E SOPRATTUTTO PER ATTACCARE SALVINI: “IL FATTO CHE SCOPRA SOLO ORA L’ESISTENZA DI QUESTO NEGOZIATO È MOLTO GRAVE. LA REVISIONE NON È STATA ANCORA SOTTOSCRITTA E IN OGNI CASO IL PARLAMENTO HA POTERE DI VETO” - “CHI PRETENDE DI GUIDARE L’ITALIA SENZA STUDIARE I DOSSIER DOVREBBE EVITARE DI DIFFONDERE PALESI FALSITÀ”</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-255816/1230149.htm">
          <img src="https://cdn-static.dagospia.com/img/foto/10-2019/i-meme-sulle-regionali-in-umbria-di-maio-conte-salvini-1230149.jpg"/>
        </a>
        <figcaption>I MEME SULLE REGIONALI IN UMBRIA - DI MAIO - CONTE - SALVINI</figcaption>
      </figure>
      <p>
        <b>NESSUN GIORNALE NE PARLA, MA STA SUCCEDENDO UN CASINO PER LA RIFORMA DEL MES, IL NUOVO FONDO SALVA-STATI CHE PREVEDE AIUTI SOLO IN CAMBIO DI CONDIZIONI DURISSIME CHE ESCLUDEREBBERO L’ITALIA</b>
      </p>
      <p>
        <b>
          <a href="https://www.dagospia.com/rubrica-4/business/fondo-barile-ndash-nessun-giornale-ne-parla-ma-sta-succedendo-219354.htm">https://www.dagospia.com/rubrica-4/business/fondo-barile-ndash-nessun-giornale-ne-parla-ma-sta-succedendo-219354.htm</a>
        </b>
      </p>
      <p>
        <b>È IN LAVORAZIONE IN QUESTI MINUTI ED USCIRÀ A BREVE UNA NOTA STAMPA DEL PREMIER CONTE CHE DOVREBBE CHIARIRE (SPERIAMO) LA VICENDA MES…</b>
      </p>
      <p>
        <b>
          <a href="https://www.dagospia.com/rubrica-3/politica/mes-nere-ndash-giuseppe-conte-ha-firmato-no-meccanismo-europeo-219385.htm">https://www.dagospia.com/rubrica-3/politica/mes-nere-ndash-giuseppe-conte-ha-firmato-no-meccanismo-europeo-219385.htm</a>
        </b>
      </p>
      <figure>
        <a href="https://www.dagospia.com/mediagallery/Dago_fotogallery-255816/1170765.htm">
          <img src="https://cdn-static.dagospia.com/img/foto/06-2019/salvini-e-conte-1170765.jpg"/>
        </a>
        <figcaption>SALVINI E CONTE</figcaption>
      </figure>
      <p>
        <b>Nota stampa di Palazzo Chigi</b>
      </p>
      <p>La Presidenza del Consiglio ha l’obbligo di chiarire le notizie infondate e false diffuse, anche oggi, dal senatore Matteo Salvini.</p>
      <figure>
        <a href="https://www.dagospia.com/mediagallery/Dago_fotogallery-255816/1166637.htm">
          <img src="https://cdn-static.dagospia.com/img/foto/06-2019/luigi-di-maio-giuseppe-conte-alias-mark-caltagirone-matteo-salvini-by-osho-1166637.jpg"/>
        </a>
        <figcaption>LUIGI DI MAIO GIUSEPPE CONTE ALIAS MARK CALTAGIRONE MATTEO SALVINI BY OSHO</figcaption>
      </figure>
      <p>Innanzitutto, la revisione del Trattato sul Meccanismo Europeo di Stabilità (MES) non è stato ancora sottoscritto né dall’Italia né dagli altri Paesi e non c’è stato ancora nessun voto del Presidente del Consiglio, Giuseppe Conte, o degli altri Capi di Stato e di governo europei sul pacchetto complessivo di questa riforma. In definitiva, nessuna firma né di giorno né di notte.</p>
      <figure>
        <a href="https://www.dagospia.com/mediagallery/Dago_fotogallery-255816/1139709.htm">
          <img src="https://cdn-static.dagospia.com/img/foto/04-2019/giuseppe-conte-e-matteo-salvini-a-firenze-dal-profilo-instagram-di-giuseppe-cont-1139709.jpg"/>
        </a>
        <figcaption>GIUSEPPE CONTE E MATTEO SALVINI A FIRENZE (DAL PROFILO INSTAGRAM DI GIUSEPPE CONTE)</figcaption>
      </figure>
      <p>La sottoscrizione è calendarizzata per il prossimo mese di dicembre e il Ministro dell’Economia Gualtieri ha già chiarito, per iscritto, la sua disponibilità a riferire alle Camere l’avanzamento dei lavori e a illustrare nel dettaglio i contenuti della riforma, anche con riguardo all’intero pacchetto.</p>
      <figure>
        <a href="https://www.dagospia.com/mediagallery/Dago_fotogallery-255816/1231217.htm">
          <img src="https://cdn-static.dagospia.com/img/foto/10-2019/roberto-gualtieri-e-giuseppe-conte-al-lavoro-sul-def-1231217.jpg"/>
        </a>
        <figcaption>Roberto Gualtieri e Giuseppe Conte al lavoro sul Def</figcaption>
      </figure>
      <p>Si ricorda che, in ogni caso, il Parlamento ha un potere di veto sull’approvazione definitiva della revisione Trattato MES, e avrà modo di pronunciarsi in sede di ratifica, quindi prima di ogni determinazione finale in merito alla sua entrata in vigore.</p>
      <figure>
        <a href="https://www.dagospia.com/mediagallery/Dago_fotogallery-255816/1237356.htm">
          <img src="https://cdn-static.dagospia.com/img/foto/11-2019/giuseppe-conte-angela-merkel-3-1237356.jpg"/>
        </a>
        <figcaption>giuseppe conte angela merkel 3</figcaption>
      </figure>
      <p>Si ricorda, inoltre, che il Presidente Conte ha riferito alle Camere il 19 giugno scorso, accogliendo la risoluzione parlamentare che impegnava il Governo ad esprimere una valutazione finale sul negoziato soltanto all’esito della definizione dell’intero pacchetto di riforme che, oltre alla revisione del MES, prevede la creazione di uno strumento di bilancio per la competitività e la convergenza nell’Eurozona (BICC) e l’approfondimento dell’Unione bancaria.</p>
      <figure>
        <a href="https://www.dagospia.com/mediagallery/Dago_fotogallery-255816/1201029.htm">
          <img src="https://cdn-static.dagospia.com/img/foto/08-2019/salvini-conte-1201029.jpg"/>
        </a>
        <figcaption>salvini conte</figcaption>
      </figure>
      <p>Coerentemente con questo indirizzo del Parlamento, il 21 giugno scorso il Presidente Conte ha insistito perché fosse inserito, nelle comunicazioni finali dell’Eurosummit, un chiaro riferimento a proseguire la revisione del trattato promuovendo le differenti riforme in base ad una “logica di pacchetto”.</p>
      <figure>
        <a href="https://www.dagospia.com/mediagallery/Dago_fotogallery-255816/1201026.htm">
          <img src="https://cdn-static.dagospia.com/img/foto/08-2019/salvini-e-conte-1201026.jpg"/>
        </a>
        <figcaption>salvini e conte</figcaption>
      </figure>
      <p>A seguito di questo intervento e dell’intenso confronto che ne è seguito, nel testo delle comunicazioni finali dell’Eurosummit è stata inserita la seguente formula: “…invitiamo l’Eurogruppo in formato inclusivo a proseguire i lavori su tutti gli elementi di questo pacchetto globale”, formula, questa, che non compariva nel testo precedente.</p>
      <figure>
        <a href="https://www.dagospia.com/mediagallery/Dago_fotogallery-255816/1017099.htm">
          <img src="https://cdn-static.dagospia.com/img/foto/05-2018/matteo-salvini-claudio-borghi-1017099.jpg"/>
        </a>
        <figcaption>matteo salvini claudio borghi</figcaption>
      </figure>
      <p>Il giorno stesso, 21 giugno, dopo la conclusione dei lavori dell’Eurosummit, il testo delle comunicazioni finali è stato pubblicato sul sito del Consiglio europeo (www.consilium.europa.eu).</p>
      <p>Il senatore Salvini, all’epoca era Vicepresidente del Consiglio dei Ministri nonché Ministro dell’Interno, e avrebbe dovuto prestare più attenzione per l’andamento di questo negoziato, tanto più che l’argomento è stato discusso in varie riunioni di maggioranza, alla presenza di vari rappresentanti della Lega (Viceministri all’Economia e Presidenti delle Commissioni competenti).</p>
      <figure>
        <a href="https://www.dagospia.com/mediagallery/Dago_fotogallery-255816/1201027.htm">
          <img src="https://cdn-static.dagospia.com/img/foto/08-2019/salvini-conte-1201027.jpg"/>
        </a>
        <figcaption>salvini conte</figcaption>
      </figure>
      <p>Il fatto che il senatore Salvini scopra solo adesso l’esistenza di questo negoziato è molto grave. Denota una imperdonabile trascuratezza per gli affari pubblici.</p>
      <p>Chi pretende di guidare l’Italia senza premurarsi di studiare i dossier dovrebbe quantomeno evitare di diffondere palesi falsità. Con la propaganda intrisa di menzogne non si curano certo gli interessi dei cittadini italiani.</p>
    </article>
  </body>
</html>