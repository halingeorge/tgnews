<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/vrouwenvoetbal/staking-voorbij-speelsters-spanje-bijna-akkoord-welverdiende-centjes/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T19:25:14+00:00"/>
    <meta property="og:title" content="Staking voorbij! Speelsters in Spanje bijna akkoord over welverdiende centjes"/>
    <meta property="og:description" content="De staking in de Spaanse voetbalcompetitie voor vrouwen is voorbij. Spelersvakbond AFE meldt dat een akkoord over de arbeidsvoorwaarden aanstaande is. Afgelopen weekeinde gingen de wedstrijden in de hoogste klasse vanwege de staking niet door. Daardoor stonden Oranje-internationals Merel van Dongen (Real Betis), Lieke Martens en Stefanie van der Gragt (FC Barcelona) en Sari van Veenendaal…"/>
  </head>
  <body>
    <article>
      <h1>Staking voorbij! Speelsters in Spanje bijna akkoord over welverdiende centjes</h1>
      <address>
        <time datetime="2019-11-18T19:25:14+00:00">18 Nov 2019, 19:25</time>
      </address>
      <p>
        <b>De staking in de Spaanse voetbalcompetitie voor vrouwen is voorbij. Spelersvakbond AFE meldt dat een akkoord over de arbeidsvoorwaarden aanstaande is. Afgelopen weekeinde gingen de wedstrijden in de hoogste klasse vanwege de staking <a href="https://sportnieuws.nl/voetbal/nog-steeds-geen-akkoord-dus-gaan-spaanse-voetbalsters-komend-weekend-staken/">niet door</a>.</b>
      </p>
      <p>Daardoor stonden Oranje-internationals Merel van Dongen (Real Betis), Lieke Martens en Stefanie van der Gragt (FC Barcelona) en Sari van Veenendaal (Atlético Madrid) niet op het veld.<br/><br/><b>Wat eisen ze?<br/></b>De voetbalsters vinden onder meer dat ze op jaarbasis minimaal 16.000 euro bruto zouden moeten verdienen. Ook willen ze vaste contracten en een regeling bij blessures en zwangerschap.<br/><br/><b>Nog een keer staken zorgt voor problemen<br/></b>De regels in de Primera Division <a href="https://sportnieuws.nl/voetbal/vrouwenvoetbal/nederlandse-speelsters-spanje-voetballen-mogelijk-diep-problemen/">zijn heel erg strikt</a>. Een keer staken mag, maar doe je het een 2de keer dan kan de club uit de competitie gebonjourd worden. Dat wordt met het aanstaande akkoord voorkomen.</p>
    </article>
  </body>
</html>