<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/18/posledniiat-proces-sreshtu-nacist-da-ne-zabraviame-omrazata.430015"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T19:05:00+00:00"/>
    <meta property="og:title" content="Последният процес срещу нацист: Да не забравяме омразата!"/>
    <meta property="og:description" content="Едно от последните дела от този тип започва в Хамбург | Dnes.bg"/>
  </head>
  <body>
    <article>
      <h1>Последният процес срещу нацист: Да не забравяме омразата!</h1>
      <h2>Едно от последните дела от този тип започва в Хамбург</h2>
      <address><time datetime="2019-11-18T19:05:00+00:00">18 Nov 2019, 19:05</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>В Хамбург започва дело, което е вероятно да бъде последното по рода си. В дългия процес Бруно Дей ще отговаря пред съда за престъпленията си, извършени в нацистки концлагер.</p>
      <p>Бруно Дей е станал част от SS още като тийнейджър.</p>
      <p>При последното си явяване пред съда той криеше лицето си. Очаква се процесът, който ще отнеме 23 заседания да приключи в края на февруари. Ще се проведат 23 заседания, но заради възрастта на обвиняемите всяко заседание е ограничено до 2 часа на ден и на седмица ще се провеждат максимум 2 такива заседания.</p>
      <p>Бруно Дей е обвинен в съучастие към 5230 убийства. Той твърди, че не е имал представа за масовите убийства, случили се в концлагера "Щутхоф", въпреки че е виждал затворниците да влизат в газовите камери, чувал е виковете им и ударите по стоманените врати, пише Independent.</p>
      <p>
        <b>Процесът</b>
      </p>
      <p>На изток от Данциг, в днешна Полша, "Щутхоф" е построен от Германия през 1939 г. и е използван като пункт, в който са отвеждани всички евреи, както и поляци, противници на режима.</p>
      <p>Бруно Дей е бил изпратен там през 1944 г., когато нацистите прочистват хиляди евреи от гетата в прибалтийските държави. Там са и хиляди поляци, заловени по време на бруталното потушаване на Варшавското въстание.</p>
      <p>В Щутхоф загиват над 60 000 души - застреляни, евтаназирани, умрели от глад, или пък "освободени", но трагично починали в студените поля. Останалите са изпращани в газовите камреи. <br/><b><br/>Оцелелите</b></p>
      <p>Около три дузини от оцелелите и техните семейства са свидетели в процеса. Но защо едва сега Бруно Дей отговаря за действията си?</p>
      <p>Раймунд Нивински, адвокат на оцелелите, обяснява че непосредствено след 1945 г. приоритетни са ключовите фигури от режима на нацистите.</p>
      <p>"Точно след войната само онези, директно отговорни за престъпленията са преследвани - някои от ключовите фигури като онези в Нюрнбергските процеси, но надзирателите, които не са били директно свързани с някои специфични престъпления, не са попаднали в радара", обяснява адвокатът.</p>
      <p>Във времена, в които отричането на Холокоста е все по-често срещано явление, а оцелелите стават все по-малко, подобни процеси са силно символични. Отмъщението не винаги е цел на обвинителите.</p>
      <p>Това е и случаят със Зиги Шипер, който през януари ще навърши 90 г., но все още е активен и прекарва дните си, изнасяйки уроци в британски училища за опасностите от предсразсъдъците си.</p>
      <p>Шипер е роден в Лодз и е минал през няколко концентрационни лагера, включително Аушвиц-Биркенау и Щутхоф. Но в гласа му няма и капка горчивина, когато обяснява защо този процес е важен.</p>
      <p>"Този мъж трябва да отиде на съд, така че хората да знаят какво е направил, но не смятам, че трябва да иде в затвора. На тази възраст ще излезе ли по-добър човек? Това няма да помогне никому. Важното е, че гласовете ни се чуват", смята Шипер.</p>
      <p>"Не трябва да забравяме опасностите на омразата и докъде могат да доведат", категоричен е оцелелият от Холокоста. <br/> </p>
      <related>
        <h4>Още по темата</h4>
        <a href="https://www.dnes.bg/obshtestvo/2018/02/17/bez-nacisti-po-ulicite-grajdani-se-obiaviha-protiv-fashizma-v-stranata.368342"/>
        <a href="https://www.dnes.bg/world/2014/06/19/predpolagaem-nadziratel-v-nacistki-konclager-e-arestuvan-v-sasht.229525"/>
      </related>
    </article>
  </body>
</html>