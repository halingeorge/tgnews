<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152486-yuni-lucki-tenisystky-sered-kraschyh-na-vseukrainskomu-turniri"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T19:56:00+00:00"/>
    <meta property="og:title" content="Юні луцькі тенісистки - серед кращих на всеукраїнському турнірі"/>
    <meta property="og:description" content="Дві представниці Луцька вдало виступили на всеукраїнському тенісному турнірі."/>
  </head>
  <body>
    <article>
      <h1>Юні луцькі тенісистки - серед кращих на всеукраїнському турнірі</h1>
      <address>
        <time datetime="2019-11-18T19:56:00+00:00">18 Nov 2019, 19:56</time>
      </address>
      <p>Дві представниці Луцька вдало виступили на всеукраїнському тенісному турнірі.<br/><br/>16-17 листопада в Ужгороді тривав всеукраїнський юнацький турнір, присвячений «Пам’яті тенісних зірок Закарпаття». У змаганнях взяли участь і луцькі спортсмени, - повідомляє департамент сім`ї, молоді та спорту Луцької міської ради. <br/><br/>Загалом у спортивному дійстві змагалися 60 юних тенісистів. Дві вихованки КЗ «ДЮСШ № 3 ЛМР», які тренуються під керівництвом тренера-викладача <b>Юрія Труша</b> теж мали змогу продемонструвати свою майстерність.<br/><br/>Так, <b>Єлизавета Труш</b> відзначилася хорошим рівнем підготовки і цілком закономірно тріумфувала серед дівчат до 14 років.<br/><br/>Серед молодших спортсменок до 10 років також точилася гостра боротьба, в якій луцька тенісистка <b>Злата Піонтковська</b> виборола бронзову медаль.</p>
    </article>
  </body>
</html>