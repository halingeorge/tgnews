<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vignaclarablog.it/2019111889589/continua-il-maltempo-altre-24-ore-di-pioggia-e-vento/"/>
    <meta property="og:site_name" content="VignaClaraBlog.it"/>
    <meta property="article:published_time" content="2019-11-18T19:29:08+00:00"/>
    <meta property="og:title" content="Continua il maltempo: altre 24 ore di pioggia e vento"/>
    <meta property="og:description" content="Il maltempo non dà tregua a Roma e a tutto il Lazio. E i bollettini si susseguono, non fa in tempo a scadere quello emesso nella sera di domenica 17"/>
  </head>
  <body>
    <article>
      <h1>Continua il maltempo: altre 24 ore di pioggia e vento</h1>
      <address><time datetime="2019-11-18T19:29:08+00:00">18 Nov 2019, 19:29</time> by <a rel="author" href="https://www.vignaclarablog.it/author/redazione-vignaclarablogit/" target="_blank">Redazione</a></address>
      <p>Il maltempo non dà tregua a Roma e a tutto il Lazio. E i bollettini si susseguono, non fa in tempo a scadere quello emesso nella sera di domenica 17 novembre che dava pioggia fino a lunedì sera che eccone arrivare un altro che porta con se altre 24 ore di vento forte e temporali.</p>
      <p>A darne notizia è il sito web del Campidoglio informando questa sera che “a seguito di Allertamento del Sistema di Protezione Civile Regionale, si comunica che <b>dal primo mattino di martedì 19 novembre e per le successive 18-24 ore</b>, si prevedono sul Lazio precipitazioni, a prevalente carattere di rovescio o temporale, specie sui versanti occidentali. Le precipitazioni saranno accompagnate da rovesci di forte intensità, frequente attività elettrica e forti raffiche di vento. lnoltre, dal tardo pomeriggio di lunedì 18 novembre e per le successive 12-18 ore, si prevedono venti forti o di burrasca dai quadranti meridionali, specie sui settori occidentali.”</p>
      <p>“Sulla base dei fenomeni previsti, il Centro Funzionale Regionale ha valutato una Criticità Codice Giallo (Ordinaria) per rischio idrogeologico sulle Zone di Allerta: A (Bacini Costieri Nord), D (Roma), E (Aniene) e F (Bacini Costieri Sud). Si ricorda che per ogni richiesta di chiarimenti, informazioni e/o interventi è possibile contattare la Sala Operativa della Protezione Civile di Roma Capitale, attiva H24, al numero verde 800 854 854 o al numero 06 67109200”.</p>
      <figure>
        <a href="https://www.vignaclarablog.it/contatta-vignaclarablog/iscriviti-alla-newsletter/">
          <img src="https://www.vignaclarablog.it/wp-content/uploads/2017/05/abbonati-newsletter-728.png"/>
        </a>
      </figure>
    </article>
  </body>
</html>