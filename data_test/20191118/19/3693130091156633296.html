<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ankara-da-birliginden-firar-edip-havaya-ates-acan-asker-kendini-vurdu-1208383.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-18T19:24:00+00:00"/>
    <meta property="og:title" content="Ankara'da birliğinden firar edip havaya ateş açan asker, kendini vurdu"/>
    <meta property="og:description" content="ANKARA'da, Deniz Kuvvetleri Komutanlığı'ndaki birliğinden firar eden Er Mehmet K., havaya rastgele ateş açtı. Ardından kaçarak yakındaki parka giden Karalı, kendisini göğsünden vurdu. Polis ekiplerince ağır yaralı halde bulunan Mehmet K., hastaneye kaldırıldı."/>
  </head>
  <body>
    <article>
      <h1>Ankara'da birliğinden firar edip havaya ateş açan asker, kendini vurdu</h1>
      <h2>ANKARA'da, Deniz Kuvvetleri Komutanlığı'ndaki birliğinden firar eden Er Mehmet K., havaya rastgele ateş açtı. Ardından kaçarak yakındaki parka giden Karalı, kendisini göğsünden vurdu. Polis ekiplerince ağır yaralı halde bulunan Mehmet K., hastaneye kaldırıldı.</h2>
      <address>
        <time datetime="2019-11-18T19:24:00+00:00">18 Nov 2019, 19:24</time>
      </address>
      <figure>
        <a href="http://www.bursadabugun.com/video/ankara-da-birliginden-firar-edip-havaya-ates-acan-asker-kendini-vurdu-114672.html">
          <img src="http://images.bursadabugun.com/video/2019/11/18/114672-5dd2ec98e8823.jpg"/>
        </a>
        <figcaption>Ankara'da birliğinden firar edip havaya ateş açan asker, kendini vurdu</figcaption>
      </figure>
      <p><b>Deniz Kuvvetleri Komutanlığı</b>'nda görevli <b>Er Mehmet K., </b>belirlenemeyen nedenle elindeki otomatik silah, tabanca ve hücum yeleğiyle birliğinden firar etti.</p>
      <figure>
        <img src="https://images.bursadabugun.com/editor/haber/18112019/ankarada-birliginden-firar-edip-havaya-ates-acan-asker-kendini-vurdu-8544-dhaphoto4-5dd2e1891d070.jpg"/>
      </figure>
      <p><b>Nizamiye </b>çıkışında havaya rastgele ateş açan Mehmet K., otomatik silahı bırakıp elindeki tabancayla kaçmaya başladı. Yaya olarak Çankaya ilçesi <b>Balgat</b> semtine giden Mehmet K.'yı görenler, durumu polise bildirdi. <b>Ankara polisi</b>, Mehmet K.'nın yakalanması için arama çalışması başlattı.</p>
      <figure>
        <img src="https://images.bursadabugun.com/editor/haber/18112019/ankarada-birliginden-firar-edip-havaya-ates-acan-asker-kendini-vurdu-8544-dhaphoto3-5dd2e1ad13187.jpg"/>
      </figure>
      <p>Ekipler, Mehmet K.'yı, 1421'nci Sokak'taki parkta göğsünden silahla vurulmuş ağır yaralı halde buldu. İhbar üzerine bölgeye gelen sağlık ekipleri, kanlar içindeki Mehmet K.'yı, yapılan ilk müdahalenin ardından<b> Ufuk Üniversitesi Dr. Rıdvan Ege Hastanesine </b>kaldırdı.</p>
      <figure>
        <img src="https://images.bursadabugun.com/editor/haber/18112019/ankarada-birliginden-firar-edip-havaya-ates-acan-asker-kendini-vurdu-8544-dhaphoto5-5dd2e179d2ccb.jpg"/>
      </figure>
      <p>Olay yerinde yapılan incelemede polis ekiplerince Mehmet K.'nın elindeki silahla kendisini <b>göğsünden </b>vurduğu belirlendi. Mehmet K.'nın sağlık durumunun ciddiyetini koruduğu bildirildi.</p>
      <figure>
        <img src="https://images.bursadabugun.com/editor/haber/18112019/ankarada-birliginden-firar-edip-havaya-ates-acan-asker-kendini-vurdu-8544-dhaphoto2-5dd2e19a0fc18.jpg"/>
      </figure>
    </article>
  </body>
</html>