<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23499038-eden-hazard-despre-frank-lampard-poate-deveni-cel-mai-bun-antrenor-din-lume.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T19:09:00+00:00"/>
    <meta property="og:title" content="Eden Hazard, despre Frank Lampard: &quot;Poate deveni cel mai bun antrenor din lume&quot;"/>
    <meta property="og:description" content="Internaţionalul belgian Eden Hazard spune că Frank Lampard, antrenorul echipei Chelsea, are toate şansele să ajungă la un moment dat cel mai bun din lume, fotbalistul salutând evoluţia foarte"/>
  </head>
  <body>
    <article>
      <h1>Eden Hazard, despre Frank Lampard: "Poate deveni cel mai bun antrenor din lume"</h1>
      <address><time datetime="2019-11-18T19:09:00+00:00">18 Nov 2019, 19:09</time> by <a rel="author">Silviu Dumitru</a></address>
      <p><b>Internaţionalul belgian Eden Hazard spune că Frank Lampard, antrenorul echipei Chelsea, are toate şansele să ajungă la un moment dat cel mai bun din lume, fotbalistul salutând evoluţia foarte bună a foştilor săi coechipieri, potrivit <a href="https://www.agerpres.ro/sport-extern/2019/11/18/hazard-despre-antrenorul-lui-chelsea-lampard-poate-ajunge-cel-mai-bun-din-lume--405003">Agerpres</a>.<br/></b><br/>''Îl cunosc pe Frank ca jucător, nu ca antrenor, dar este un tip grozav. A arătat deja, după patru luni, că poate fi unul dintre cei mai buni tehnicieni din lume. Lucrul bun este că joacă cu tineri, cu fotbalişti englezi. Pentru Anglia e bine, pentru Chelsea este bine. Are şi norocul că beneficiază de fotbalişti tineri de calitate'',<b> a spus Hazard</b>, fost component al grupării de pe Stamford Bridge, în prezent la Real Madrid.<br/><br/>Chelsea are interdicţie la transferuri în următoarele două perioade de mercato, astfel încât Lampard este obligat să se bazeze pe jucători tineri crescuţi la academia clubului.<br/><br/>Cu toate acestea, echipa este momentan pe locul 3 în Premier League, cu 26 de puncte, la fel ca formaţia aflată pe locul secund, Leicester City, şi la 8 puncte de liderul Liverpool.<br/><br/>Chelsea va juca sâmbătă seara, în etapa a 13-a, cu campioana en titre, Manchester City, aflată pe locul 4.<br/><br/><br/> </p>
    </article>
  </body>
</html>