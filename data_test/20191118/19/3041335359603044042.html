<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/politics/o-varoufakis-apaitei-tin-prosoxi-tis-ntoras/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T19:22:21+00:00"/>
    <meta property="og:title" content="Ο Βαρουφάκης απαιτεί την προσοχή της Ντόρας"/>
    <meta property="og:description" content="Σκληρή κόντρα εκτυλίχθηκε στη Βουλή μεταξύ του Γιάνη Βαρουφάκη και Ντόρας Μπακογιάννη κατά τη διάρκεια της Ολομέλειας για την Συνταγματική Αναθεώρηση"/>
  </head>
  <body>
    <article>
      <h6 class="kicker">Λογομαχία</h6>
      <h1>Ο Βαρουφάκης απαιτεί την προσοχή της Ντόρας</h1>
      <h2>Σκληρή κόντρα εκτυλίχθηκε στη Βουλή μεταξύ του Γιάνη Βαρουφάκη και Ντόρας Μπακογιάννη κατά τη διάρκεια της Ολομέλειας για την Συνταγματική Αναθεώρηση</h2>
      <address><time datetime="2019-11-18T19:22:21+00:00">18 Nov 2019, 19:22</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σκληρή κόντρα εκτυλίχθηκε στη Βουλή μεταξύ του Γιάνη Βαρουφάκη και Ντόρας Μπακογιάννη κατά τη διάρκεια της Ολομέλειας για την Συνταγματική Αναθεώρηση.</p>
      <p>Ο πρώην υπουργός Οικονομικών, φαίνεται πως ενοχλήθηκε από την βουλευτή της Νέας Δημοκρατίας που μιλούσε την ώρα της αγόρευσής του, κάτι που δεν άφησε να ασχολίαστο.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <p>«Μήπως σας ενοχλώ, κυρία Μπακογιάννη; Μιλάτε συνεχώς» είπε εμφανώς ενοχλημένος ο επικεφαλής του ΜέΡΑ25 σταματώντας την ομιλία του και απευθυνόμενος προς τη βουλευτή της ΝΔ.</p>
      <h3>Ακολούθησε ο εξής διάλογος:</h3>
      <p><b>Μπακογιάννη: </b>Μια ερώτηση έκανα</p>
      <p><b>Βαρουφάκης:</b> Ε, δεν κάνατε μια ερώτηση, ολόκληρη συζήτηση κάνατε</p>
      <p><b>Μπακογιάννη:</b> Ε, θα το συνηθίσετε (σ.σ. να μιλάει με θόρυβο από κάτω)</p>
      <p><b>Βαρουφάκης: </b>Την αγένειά σας θα πρέπει να την συνηθίσω και εκ του σύνεγγυς</p>
      <p><b>Μπακογιάννη:</b> Έχω υπάρξει φυλακισμένη, υποδουλωμένη όχι</p>
      <figure>
        <video src="https://tv.in.gr/uploads/20191118/195028_18_11_2019-18_10_vouli.mp4?_=3"/>
      </figure>
      <h3>Συνεχίστηκε η κόντρα</h3>
      <p>Ανεβαίνοντας στο βήμα, η βουλευτής της Νέας Δημοκρατίας συνέχισε την κόντρα που είχε ανοίξει με τον επικεφαλής του ΜεΡΑ25, αναφερόμενη όμως στην ουσία της τοποθέτησής του.</p>
      <p>«Σ’ αυτή τη Βουλή έχουν ακουστεί πολλά. Θα έπρεπε να πάψει να μας εκπλήσσει ο πολιτικός λόγος ορισμένων συναδέλφων. Νιώθω την ανάγκη να κάνω την δήλωση αυτή, στα 30 χρόνια που είμαι στη βουλή ουδέποτε ένιωσα βουλευτής υποδουλωμένου έθνους. Έχω υπάρξει φυλακισμένη επί Χούντας, αλλά υπόδουλη ποτέ. Όσα ακούστηκαν είναι απαράδεκτα και οι πολιτικές δυνάμεις πρέπει να τα καταγγείλουν. Δεν δίνουμε σημασία γιατί ακούγονται από ανθρώπους με συγκεκριμένη πορεία, αλλά όταν ακούγονται από αυτό το βήμα χρειάζονται απάντηση».</p>
      <p>Υπενθυμίζεται ότι η αναφορά της Ντόρας Μπακογιάννη, ήρθε ως απάντηση στη φράση του Γιάνη Βαρουφάκη που στην ομιλία του, ανέφερε:  «Κανένα σύνταγμα δεν μπορεί να αποδώσει στους πολίτες δικαιώματα όταν το κράτος είναι υπόδουλο».</p>
      <p>
        <a href="https://www.tanea.gr/2019/11/18/greece/i-tyfli-gata-pou-kakopoiithike-sti-folegandro-vrike-zesti-agkalia/">Η τυφλή γάτα που κακοποιήθηκε στη Φολέγανδρο βρήκε ζεστή αγκαλιά</a>
      </p>
    </article>
  </body>
</html>