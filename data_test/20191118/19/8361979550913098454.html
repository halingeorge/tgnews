<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/advokat-poobicyav-shcho-truba-i-portnov-budut-prityagnuti-do-vidpovidalnosti-cherez-poroshenka-50054276.html"/>
    <meta property="og:site_name" content="НВ"/>
    <meta property="article:published_time" content="2019-11-18T19:48:00+00:00"/>
    <meta property="og:title" content="Труба та Портнов будуть притягнуті до відповідальності - адвокат Порошенка"/>
    <meta property="og:description" content="Адвокат експрезидента Петра Порошенка Ігор Головань заявив, що захист притягне до відповідальності главу ДБР Романа Трубу і заступника глави АП часів Януковича Андрія Портнова."/>
  </head>
  <body>
    <article>
      <h1>Труба та Портнов будуть притягнуті до відповідальності - адвокат Порошенка</h1>
      <h2>Адвокат експрезидента Петра Порошенка Ігор Головань заявив, що захист притягне до відповідальності главу ДБР Романа Трубу і заступника глави АП часів Януковича Андрія Портнова.</h2>
      <address>
        <time datetime="2019-11-18T19:48:00+00:00">18 Nov 2019, 19:48</time>
      </address>
      <p>Про це повідомляє <a href="https://hromadske.ua/posts/advokat-poroshenka-poobicyav-prityagnuti-do-vidpovidalnosti-trubu-ta-portnova">Громадське</a>.</p>
      <p>За його словами, захисники Порошенка подали клопотання про закриття цієї справи, а в п'ятницю, 15 листопада суд зобов'язав ДБР розглянути його.</p>
      <p>«Відповідно, я думаю, ще одним елементом, чому вони так поспішали (передати підозру Порошенку до ГПУ — ред.) — вони вирішили позбавитися цих матеріалів і не давати відповідь по суті тих документів, які ми представили в ДБР», - сказав адвокат.</p>
      <p>18 листопада <a href="https://nv.ua/ukr/ukraine/politics/dbr-pidgotuvalo-proekt-povidomlennya-pro-pidozru-poroshenku-novini-ukrajini-50054107.html">ДБР направило в ГПУ проект повідомлення про підозру п'ятого президента України, нардепа Петра Порошенка</a>.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/906/original/cecc24faf2c5fbbbaa76be315b6c57ae.png?stamp=1&amp;q=85&amp;w=115"/>
      </figure>
      <p>Андреас Умланд<br/>Чотири причини поразки Порошенка</p>
      <p>У документі йдеться про підозру п'ятого президента України в скоєнні кримінальних злочинів, передбачених ч.3 ст. 109 і ч.2 ст. 364 Кримінального кодексу України.</p>
      <p>Проект підозри підготовлений в рамках досудового розслідування кримінального провадження щодо можливого неправомірного впливу на проведення конкурсу з добору кандидатів для призначення членів Вищої ради правосуддя в березні-травні 2019 року.</p>
      <p>Також ДБР направило до прокуратури проект подання до Верховної Ради про надання згоди на притягнення до кримінальної відповідальності нардепа Порошенка.</p>
      <p>Сам <a href="https://nv.ua/ukr/ukraine/politics/video-poroshenko-vidreaguvav-na-pidozru-novini-ukrajini-50054234.html">Петро Порошенко заявив, що повернувся в Україну</a> через підготовку підозри Державним бюро розслідувань.</p>
    </article>
  </body>
</html>