<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/inter-trazi-pojacanja-konte-sanja-vezistu-napolija-393121.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T19:34:00+00:00"/>
    <meta property="og:title" content="Inter traži pojačanja, Konte sanja vezistu Napolija!"/>
    <meta property="og:description" content="Mogu li &quot;Neroazuri&quot; da ispune veliku želju svom šefu struke?"/>
  </head>
  <body>
    <article>
      <h1>Inter traži pojačanja, Konte sanja vezistu Napolija!</h1>
      <h2>Mogu li "Neroazuri" da ispune veliku želju svom šefu struke?</h2>
      <address><time datetime="2019-11-18T19:34:00+00:00">18 Nov 2019, 19:34</time> by <a rel="author">Nikola Miloradović</a></address>
      <p>Poznato je da je Konte u više navrata jasno stavljao do znanja upravi da su mu potrebna pojačanja kako bi se sa Juventusom takmičio za titulu u Italiji.<br/><br/>Čak je jednom to uradio i javno, usledila je opomena, uprava želi da polako stvara tim sposoban da osvoji Skudeto, ali Konte odmah želi trofeje.<br/><br/>Bilo kako bilo, prilično je jasno da će i u januaru "Neroazuri" pazariti, traže se pojačanja u napadu, ali i u centralnom delu veznog reda.<br/><br/>Kako prenose italijanski mediji, najveća Konteova želja je, makara kada je vezni red u pitanju, Brazilac iz redova Napolija Alan.<br/><br/>On je dugo bio želja PSŽ, Napoli je uporno odbijao ponude za njegove usluge, ali bi sve moglo da se promeni uskoro.<br/><br/>Alan je bio jedan od prvih koji su se pobunili, kasnije i oglušili na narednu predsednika De Laurentisa o karantinu zbog loših rezultata i narednog leta bi uprava mogla da razmotri njegovu prodaju.<br/><br/>Neće to uraditi usred sezone, pa će Inter pojačanja najpre morati da potraži na nekom drugom mestu, ali mogu da počnu sa planiranjem za transfer Alana narednog leta.<br/><br/>Zaradiće i "Nerozuri" velike svote novca narednog leta, kada budu prodali igrače koji su na pozajmicama, očekuje se da inkasiraju preko 100 miliona evra od prodaja Ikardija, Žoaa Marija i Dalbera, a klub će najverovatnije napustiti i Gabrijel Barbosa.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/bekam-hoce-italijana-na-klupi-intera-ova-dva-strucnjaka-su-u-igri-393114.html"/>
        <a href="https://www.sportske.net/vest/medjunarodni-fudbal/sjajne-vesti-za-inter-393070.html"/>
        <a href="https://www.sportske.net/vest/transferi/tandem-odbio-ugovore-cekaju-barselonu-393068.html"/>
        <a href="https://www.sportske.net/vest/transferi/makedonac-zaludeo-cizmu-marota-prvi-salje-ponudu-393065.html"/>
        <a href="https://www.sportske.net/vest/transferi/na-ovo-od-rome-nismo-navikli-reprezentativac-nakon-17-godina-napusta-rim-393021.html"/>
      </related>
    </article>
  </body>
</html>