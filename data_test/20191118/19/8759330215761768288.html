<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904259/kv-oostende-zat-bijna-zonder-canesin-mijn-vrouw-wilde-het-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T19:30:00+00:00"/>
    <meta property="og:title" content="Canesin dacht aan vertrek bij KV Oostende: &quot;Mijn vrouw wilde het&quot;"/>
    <meta property="og:description" content="Fernando Canesin speelt al sinds 2013 voor KV Oostende. De Braziliaan werd al verschillende transferperiodes gelinkt aan een nieuwe club, maar zes jaar later speelt hij nog steeds voor de kustploeg. Daar was deze zomer bijna verandering in gekomen."/>
  </head>
  <body>
    <article>
      <h1>Canesin dacht aan vertrek bij KV Oostende: "Mijn vrouw wilde het"</h1>
      <address>
        <time datetime="2019-11-18T19:30:00+00:00">18 Nov 2019, 19:30</time>
      </address>
      <p>
        <b>Fernando Canesin speelt al sinds 2013 voor KV Oostende. De Braziliaan werd al verschillende transferperiodes gelinkt aan een nieuwe club, maar zes jaar later speelt hij nog steeds voor de kustploeg. Daar was deze zomer bijna verandering in gekomen.</b>
      </p>
      <p>Zo kon de Braziliaan de terugkeer maken naar eigen land. Dat onthult hij in Sport/Voetbalmagazine. "Het was net wanneer het seizoen opnieuw begonnen was. Ik had een bod van Atletico Paranaense ontvangen", zegt hij.</p>
      <p>"Ze waren zich net aan het voorbereiden voor een wedstrijd tegen Boca Juniors in de Copa Libertadores, de Zuid-Amerikaanse Champions League. Het is dus niet zomaar een ploeg", geeft hij aan.</p>
      <p><b>Bijna<br/></b>"De club bood me een driejarig contract aan. Aangezien we ook niet over een contractverlenging spraken bij KV Oostende, heb ik erover nagedacht. Mijn vrouw wilde ook richting BraziliÃ« vertrekken. Ik was bijna weg."</p>
      <p>Een transfer kwam er uiteindelijk niet. "KV Oostende en Atletico Paranaense bereikten geen akkoord", geeft Canesin nog aan. "Maar geen zorgen, ik heb me er snel over heen gezet." Bij KV Oostende heeft de Braziliaan nog een contract tot het einde van dit seizoen.</p>
    </article>
  </body>
</html>