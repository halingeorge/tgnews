<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/gabriela-koukalova-se-vyjadrila-k-obvineni-z-nevery-jak-to-ma-s-tanecnikem-ze-stardance"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T19:35:00+00:00"/>
    <meta property="og:title" content="Gabriela Koukalová se vyjádřila k obvinění z nevěry: Jak to má s tanečníkem ze StarDance?"/>
    <meta property="og:description" content="O Gabriele Koukalové (30) a Martinu Prágrovi se v posledních dnech nemluví jenom v souvislosti se StarDance, ale také proto, že se začalo hojně spekulovat, zda k sobě tito dva nemají blízko i mimo taneční parket. Některá média bývalou biatlonistku obvinila z toho, že svého manžela Petra Koukala (33) s Prágrem podvádí. Koukalová se nyní ke spekulacím vyjádřila."/>
  </head>
  <body>
    <article>
      <h6 class="kicker">stardance 2019</h6>
      <h1>Gabriela Koukalová se vyjádřila k obvinění z nevěry: Jak to má s tanečníkem ze StarDance?</h1>
      <address><time datetime="2019-11-18T19:35:00+00:00">18 Nov 2019, 19:35</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/91/b7/91b7f2a-247127-74339585-2682749808451391-533640-0d0000000-0d0750751-1d0000000-0d9189189-sector_2560x0-shrink.jpg"/>
          <figcaption>Gabriela Koukalová a Martin Prágr<cite>Česká televize</cite></figcaption>
        </figure>
        <figure>
          <img src="https://www.extra.cz/images/thumbs/69/ef/69efedb-247121-72961321-2693347414058297-113633-2560x0-shrink.jpg"/>
          <figcaption>Gabriela Koukalová a Martin Prágr byli obviněni z poměru.<cite>Česká televize</cite></figcaption>
        </figure>
        <figure>
          <img src="https://www.extra.cz/images/thumbs/2e/ff/2efff31-247122-76907132-2675926779133694-520139-2560x0-shrink.jpg"/>
          <figcaption>Oba tvrdí, že mají přátelský vztah.<cite>Česká televize</cite></figcaption>
        </figure>
        <figure>
          <img src="https://www.extra.cz/images/thumbs/c7/79/c779d39-247123-75380049-2657968090929563-451679-2560x0-shrink.jpg"/>
          <figcaption>Bývalou biatlonistku prý spekulace nerozhodily.<cite>Česká televize</cite></figcaption>
        </figure>
        <figcaption>
          <a href="https://www.extra.cz/gabriela-koukalova-se-vyjadrila-k-obvineni-z-nevery-jak-to-ma-s-tanecnikem-ze-stardance/galerie/4">+ Dalších 23 fotografií</a>
        </figcaption>
      </slideshow>
      <p>
        <b>O Gabriele Koukalové (30) a Martinu Prágrovi se v posledních dnech nemluví jenom v souvislosti se StarDance, ale také proto, že se začalo hojně spekulovat, zda k sobě tito dva nemají blízko i mimo taneční parket. Některá média bývalou biatlonistku obvinila z toho, že svého manžela Petra Koukala (33) s Prágrem podvádí. Koukalová se nyní ke spekulacím vyjádřila.</b>
      </p>
      <p><a href="https://www.extra.cz/tema/martin-pragr">Martina Prágra</a> i <a href="https://www.extra.cz/tema/gabriela-koukalova">Gábinu Koukalovou</a> nařčení, že spolu mají poměr, zpočátku velmi rozhodilo. Společně se ve StarDance protančili daleko a podle jejich tvrzení je jejich vztah čistě přátelský. Zatímco Gabriela má doma manžela <a href="https://www.extra.cz/tema/petr-koukal">Petra Koukala</a>, její tanečník Prágr je zadaný. Románek mezi nimi prý není.</p>
      <p><b>„Mám pocit, že už jsem v minulosti měla tolik podobných problémů a různých kauz, které se na mě psaly, že už mě to vlastně moc nepřekvapilo,“</b> řekla serveru Super.cz bývalá biatlonistka. Vypadá to, že ačkoliv ji i jejího tanečního partnera spekulace zpočátku rozhodily, nyní se nad nimi zkrátka jen pousmějí.</p>
      <related>
        <a href="https://www.extra.cz/koukalova-a-tanecnik-ze-stardance-obvineni-z-nevery-rozhodilo-nas-to-rekli-pro-extra"/>
      </related>
      <p><b>„Spíš mě překvapilo, že to přišlo až tak pozdě, protože jsme spolu toho času od začátku soutěže trávili tolik. Neřekla bych, že je to víc času než spolu tráví jiné páry, neřekla bych, že máme vztah jiného typu, než tady mezi sebou mají jiné páry, takže se na to dívám s úsměvem,“</b> dodala Koukalová.</p>
      <p>Její slova nenechal bez komentáře ani Prágr, s nímž se Gabriela každou sobotu ukazuje na tanečním parketu. <b>„Bereme to s úsměvem, protože se soustředíme na to, co máme, a ne na okolní věci,“</b> doplnil tanečník.</p>
    </article>
  </body>
</html>