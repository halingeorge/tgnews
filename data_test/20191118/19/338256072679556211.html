<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58438-shahrayska-shema-meshkancv-zakarpattya-poperedili-pro-shahrayiv-scho-proponuyut-akcyn-znizhki-na-elektriku.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-18T19:44:00+00:00"/>
    <meta property="og:title" content="Шахрайська схема: мешканців Закарпаття попередили про шахраїв, що пропонують акційні знижки на електрику"/>
    <meta property="og:description" content="Про це повідомляє адміністрація ПрАТ «Закарпаттяобленерго», передає &quot;Про Захід&quot;.Останнім часом у багатьох регіонах України шириться інформація про те, що невідомі особи навідуються до споживачів і, представляючись співробітниками енергорозподільчої компанії, пропонують неіснуючі акційні знижки на послуги з розподілу електроенергії.З цього приводу в ПрАТ «Закарпаттяобленерго» наголошують: співробітники Товариства не мають права і не пропонують споживачам купонів на знижки, акційних цін на розподіл електроенергії, будь-які товари чи послуги тощо.До споживачів можуть навідатися контролери для того, щоб зняти показники приладу обліку (електролічильника) або перевірити його технічний стан. Споживачі мають право вимагати від представника компанії службове посвідчення.У разі виникнення подібних ситуацій слід телефонувати за номером кол-центру ПрАТ «Закарпаттяобленерго» 0-800-50-16-20, за яким ви можете й дізнатися про те, чи існують ті чи інші пропозиції. Приєднуйтесь до нашого каналу в Telegram: https://t.me/zak_kor"/>
  </head>
  <body>
    <article>
      <h1>Шахрайська схема: мешканців Закарпаття попередили про шахраїв, що пропонують акційні знижки на електрику</h1>
      <address>
        <time datetime="2019-11-18T19:44:00+00:00">18 Nov 2019, 19:44</time>
      </address>
      <p><b>Про це повідомляє адміністрація ПрАТ «Закарпаттяобленерго», передає "Про Захід".</b><br/><br/>Останнім часом у багатьох регіонах України шириться інформація про те, що невідомі особи навідуються до споживачів і, представляючись співробітниками енергорозподільчої компанії, пропонують неіснуючі акційні знижки на послуги з розподілу електроенергії.<br/><br/>З цього приводу в ПрАТ «Закарпаттяобленерго» наголошують: співробітники Товариства не мають права і не пропонують споживачам купонів на знижки, акційних цін на розподіл електроенергії, будь-які товари чи послуги тощо.<br/><br/>До споживачів можуть навідатися контролери для того, щоб зняти показники приладу обліку (електролічильника) або перевірити його технічний стан. Споживачі мають право вимагати від представника компанії службове посвідчення.<br/><br/>У разі виникнення подібних ситуацій слід телефонувати за номером кол-центру ПрАТ «Закарпаттяобленерго» 0-800-50-16-20, за яким ви можете й дізнатися про те, чи існують ті чи інші пропозиції.<br/><br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>