<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/international/viral-video-a-woman-held-up-underwear-in-public-to-dry-it-under-vent-of-flight-dgtl-1.1072317"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-18T19:08:39+00:00"/>
    <meta property="og:title" content="বিমানে সবার সামনে এ ভাবে অন্তর্বাস শুকালেন মহিলা! ভাইরাল হল ভিডিয়ো"/>
    <meta property="og:description" content="তুরস্কের অ্যান্টালিয়া থেকে মস্কোগামী উরাল এয়ারলাইন্সের এক উড়ানে সফর করছিলেনজনৈক মহিলা।যাত্রীদেরঅবাক করে দিয়ে ওই মহিলা একটি অন্তর্বাস শুকানোর জন্য বিমানে থাকাএয়ার ভেন্টের সামনে ধরে থাকেন।"/>
  </head>
  <body>
    <article>
      <h1>বিমানে সবার সামনে এ ভাবে অন্তর্বাস শুকালেন মহিলা! ভাইরাল হল ভিডিয়ো</h1>
      <address><time datetime="2019-11-18T19:08:39+00:00">18 Nov 2019, 19:08</time> by <a rel="author">সংবাদ সংস্থা</a></address>
      <p>সামনের আসনের যাত্রীর কাঁধের কাছে পা তুলে দেওয়া, বিনোদনের জন্য রাখা চাট স্ক্রিন পা দিয়ে অপারেট করার ঘটনা এখন পুরনো। <a href="https://www.anandabazar.com/topic/flight">বিমানে</a>র ভিতরে  প্রকাশ্যে এক মহিলার অন্তর্বাস শুকানোর দৃশ্য এই মুহূর্তে ভাইরাল <a href="https://www.anandabazar.com/topic/social%20media">সোশ্যাল দুনিয়া</a>য়।</p>
      <p>এক ব্রিটিশ সংবাদপত্র জানাচ্ছে, তুরস্কের অ্যান্টালিয়া থেকে মস্কোগামী উরাল এয়ারলাইন্সের এক উড়ানে সফর করছিলেন জনৈক মহিলা।যাত্রীদের অবাক করে দিয়ে ওই মহিলা একটি অন্তর্বাস শুকানোর জন্য বিমানে থাকা এয়ার ভেন্টের সামনে ধরে থাকেন।</p>
      <p>সংবাদপত্রটি আরও জানাচ্ছে, নাম প্রকাশে অনিচ্ছুক ওই বিমানের এক যাত্রী বলেছেন, “আমরা সবাই দেখছিলাম কী হচ্ছিল। কিন্তু কেউ বিষয়টি নিয়ে কোনও কথা বলেননি।” হাত তুলে এয়ার ভেন্টের সামনে অন্তর্বাস শুকানোর এই ঘটনা প্রায় ২০ মিনিট ধরে চলে বলে জানিয়েছেন ওই যাত্রী। কেউ কিছু না বললেও এমন দৃশ্য মোবাইলের ক্যামেরায় তুলে রাখেন অনেকেই।</p>
      <p>
        <b>আরও পড়ুন: <a href="https://www.anandabazar.com/national/viral-girl-molested-by-a-man-and-five-men-chases-him-away-then-they-gang-rape-her-in-noida-dgtl-1.1072219">শ্লীলতাহানি থেকে উদ্ধার করে সেই কিশোরীকেই ধর্ষণ করল পাঁচ যুবক!</a></b>
      </p>
      <p>ভিডিয়োটি পোস্ট হওয়ার পর অনেকেই লিখেছেন, ‘অন্তর্বাসটি কোনও প্রাপ্ত বয়স্কের নয়, সেটি কোনও শিশুর।’</p>
      <p>
        <b>আরও পড়ুন: <a href="https://www.anandabazar.com/international/viral-video-a-couple-luckily-saved-from-an-accident-dgtl-1.1072223">কপাল থাকলে এমন দুর্ঘটনার হাত থেকে বাঁচা যায়!</a></b>
      </p>
      <p>
        <b>দেখুন সেই ভিডিয়ো:</b>
      </p>
      <figure>
        <iframe src="https://www.youtube.com/embed/ZitSzunM7gI" width="640" height="360" data-service="Youtube" scrolling="no"/>
      </figure>
    </article>
  </body>
</html>