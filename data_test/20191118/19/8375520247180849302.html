<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/hitech/airbus-virishila-stvoriti-ekolitaki-640698.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T19:35:01+00:00"/>
    <meta property="og:title" content="Airbus вирішила створити еколітаки"/>
    <meta property="og:description" content="Літаки на 100 пасажирських місць з нульовим викидом вуглецю можуть з'явитися в 2030-х роках"/>
  </head>
  <body>
    <article>
      <h1>Airbus вирішила створити еколітаки</h1>
      <address>
        <time datetime="2019-11-18T19:35:01+00:00">18 Nov 2019, 19:35</time>
      </address>
      <h4>Літаки на 100 пасажирських місць з нульовим викидом вуглецю можуть з'явитися в 2030-х роках</h4>
      <p>Французька компанія Airbus планує створити екологічні літаки, що не забруднюватимуть навколишнє середовище.</p>
      <p>Про це <a href="https://www.bloomberg.com/news/articles/2019-11-16/airbus-says-zero-carbon-regional-jet-may-arrive-as-soon-as-2030">повідомляє Bloomberg</a> з посиланням на виконавчого директора компанії Сандру Шеффер.</p>
      <p>Таким чином французи реагують на те, що населення Землі стурбоване забрудненням навколишнього середовища від авіатранспорту.</p>
      <p>«Літаки на 100 пасажирських місць з нульовим викидом вуглецю, що будуть виконувати регіональні рейси, можуть з'явитися в 2030-х роках. На літаках з великою дальністю польоту, таких як авіалайнер Airbus A350, планують використовувати нові технології, які також допоможуть скоротити шкідливі викиди», - розповіла Шеффер.</p>
      <p>Airbus разом з Boeing і іншими великими авіабудівельними компаніями хоче скоротити викиди вдвічі до 2050 року.</p>
      <p>«Сьогодні не існує єдиного рішення для виконання цих зобов'язань, але є кілька рішень, які спрацюють, якщо ми зберемося разом», - додала вона.</p>
      <p>Цікаво, що ініціатива компанії Airbus збіглася з пропозицією керівництва відразу декількох країн Європейського союзу. Вони планують вводити новий екологічний податок для авіаперевізників. Офіційні особи впевнені, що це дозволить зробити авіапарк більш екологічним.</p>
      <p>Як повідомлялося, Airbus тестує технологію «розумного салону». </p>
      <related>
        <a href="https://glavcom.ua/world/hitech/u-kitaji-prezentuvali-litak-z-ukrajinskimi-dvigunami-foto-640654.html"/>
        <a href="https://glavcom.ua/news/wizz-air-proponuje-skasuvati-biznesklas-u-litakah-640595.html"/>
        <a href="https://glavcom.ua/world/observe/v-aeroportu-frankurta-zitknulisya-dva-pasazhirski-litaki-640536.html"/>
      </related>
    </article>
  </body>
</html>