<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/izmir/erdogan-ve-kilicdaroglu-izmire-geliyor-1232305"/>
    <meta property="og:site_name" content="CNN Türk"/>
    <meta property="article:published_time" content="2019-11-18T19:21:19+00:00"/>
    <meta property="og:title" content="Erdoğan ve Kılıçdaroğlu, İzmir'e geliyor"/>
    <meta property="og:description" content="Erdoğan ve Kılıçdaroğlu, İzmir'e geliyor"/>
  </head>
  <body>
    <article>
      <h1>Erdoğan ve Kılıçdaroğlu, İzmir'e geliyor</h1>
      <address>
        <time datetime="2019-11-18T19:21:19+00:00">18 Nov 2019, 19:21</time>
      </address>
      <p>İZMİR, (<a href="https://www.cnnturk.com/haberleri/dha">DHA</a>) - CUMHURBAŞKANI <a href="https://www.cnnturk.com/haberleri/recep-tayyip-erdogan">Recep Tayyip Erdoğan</a> ve Cumhuriyet Halk Partisi (<a href="https://www.cnnturk.com/haberleri/chp">CHP</a>) Genel Başkanı <a href="https://www.cnnturk.com/haberleri/kemal-kilicdaroglu">Kemal Kılıçdaroğlu</a>, <a href="https://www.cnnturk.com/haberleri/izmir">İzmir</a>'e geliyor. Erdoğan'ın 22 Kasım Cuma günü kentte bir <a href="https://www.cnnturk.com/haberleri/dizi">dizi</a>  programlara katılması beklenirken, Kılıçdaroğlu'nun da  21 Kasım Perşembe günü öğleden sonra kente geleceği bildirildi.<br/><br/>Cumhurbaşkanı Recep Tayyip Erdoğan, 22 Kasım Cuma günü İzmir'de olacak. Henüz netleşmeyen programa göre Erdoğan, İzmir'de yapımı devam eden Kuzey Ege Otoyolu'nu inceleyecek. <a href="https://www.cnnturk.com/haberleri/ak-parti">AK Parti</a> İzmir İl Başkanlığı'na da uğraması beklenen Erdoğan'ın, yine burada düzenlenecek bir yemeğe katılacağı da planlanıyor. CHP Genel Başkanı Kemal Kılıçdaroğlu'nun ise 21 Kasım Perşembe günü öğlen saatlerinde İzmir'e geleceği öğrenildi. Kılıçdaroğlu'nun İzmir Büyükşehir Belediyesi'nin Harmandalı Atık Depolama Alanı'nda <a href="https://www.cnnturk.com/haberleri/elektrik">elektrik</a> üreten tesisin açılışına katılması bekleniyor. Kılıçdaroğlu'nun daha sonra CHP'li <a href="https://www.cnnturk.com/haberleri/belediye">belediye</a> başkanlarının katılacağı 'Yerel Yönetimler Çalıştayı'nda konuşacağı belirtildi. Cuma günü de yine çeşitli programlara katılacağı öğrenilen Kılıçdaroğlu'nun, Cumartesi günü İzmir'den ayrılması bekleniyor.<br/><br/> </p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/losevden-dogal-mandalina"/>
        <a href="https://www.cnnturk.com/yerel-haberler/tunceli/tuncelide-sehit-ogretmenler-icin-kampanya-1229258"/>
        <a href="https://www.cnnturk.com/yerel-haberler/istanbul/merkez/dunyadaki-bitcoin-atm-sayisi-6-bini-asti-1229074"/>
      </related>
    </article>
  </body>
</html>