<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.appelmo.com/2019/11/18/come-giocare-alla-ps4-su-android-piccole-guide/"/>
    <meta property="og:site_name" content="AppElmo - Le App di Guglielmo"/>
    <meta property="article:published_time" content="2019-11-18T19:23:28+00:00"/>
    <meta property="og:title" content="Come giocare alla PS4 su Android – Le piccole guide di AppElmo"/>
    <meta property="og:description" content="Volete scoprire come giocare alla PS4 su Android? Sony ha rilasciato un'app a questo scopo, ma utilizzarla non è semplice - noi vi spieghiamo come fare."/>
  </head>
  <body>
    <article>
      <h1>Come giocare alla PS4 su Android – Le piccole guide di AppElmo</h1>
      <address><time datetime="2019-11-18T19:23:28+00:00">18 Nov 2019, 19:23</time> by <a rel="author" href="https://www.appelmo.com/author/effekapppa/" target="_blank">GugliElmo</a></address>
      <p>Giocare alla PS4 su Android non è una faccenda complicata: da quando Sony ha liberalizzato l’accesso all’applicazione che in precedenza solamente gli utilizzatori di smartphone della linea proprietaria Xperia potevano utilizzare, <b>virtualmente qualsiasi smartphone può connettersi ad una rete WiFi e giocare ai titoli presenti sulla propria PlayStation 4</b>. All’interno di questa Piccola Guida vedremo dunque <b>quali sono i passaggi necessari per giocare alla PS4 su Android</b>, rispondendo nel frattempo alle mille domande che un utente si potrebbe porre durante il contatto con l’app predisposta alla funzione di gioco remoto – dall’assenza di supporto al dualshock 4 alle reti WiFi supportate.</p>
      <p>Siete pronti per scoprire come giocare alla PS4 su Android?</p>
      <h3>PASSO 1: SCARICARE PS4 REMOTE PLAY – COME GIOCARE ALLA PS4 SU ANDROID</h3>
      <figure>
        <img src="https://www.appelmo.com/wp-content/uploads/2019/11/come-giocare-alla-ps4-su-android-1.png"/>
        <figcaption>PS4 Remote Play su Google Play</figcaption>
      </figure>
      <p>Innanzitutto, per procedere in questa Piccola Guida dovrete scaricare l’applicazione <i><b>PS4 Remote Play</b></i>, liberamente disponibile sul Play Store: <a href="https://play.google.com/store/apps/details?id=com.playstation.remoteplay"><b>cliccate QUI</b></a> per avviarne il download.</p>
      <hr/>
      <h3>PASSO 2: CONNETTERSI ALLA PLAYSTATION – COME GIOCARE ALLA PS4 SU ANDROID</h3>
      <p>L’applicazione<i><b> PS4 Remote Play</b></i> consente di <b>giocare alla PS4 su Android</b>, connettendosi ad essa attraverso <b>una qualsiasi rete Wi-Fi</b> (<i>il traffico dati non è infatti supportato</i>). Naturalmente, occorre che<b> la vostra PlayStation sia accesa</b>, <b>autenticata</b> sul vostro profilo PlayStation Network, e <b>connessa a sua volta ad una rete Internet</b>, sia essa Wi-Fi o Ethernet (<i>per quanto quest’ultima garantisca una connessione migliore</i>).</p>
      <figure>
        <img src="https://www.appelmo.com/wp-content/uploads/2019/11/screener_1573497756415.png"/>
      </figure>
      <p>Una volta che avrete aperto l’applicazione, vi apparirà una schermata piuttosto scarna, con al centro<b> un pulsante azzurro</b> contenente la scritta “<i><b>Avvia</b></i>“.</p>
      <h3>Gestione delle pubblicità</h3>
      <slideshow>
        <figure>
          <img src="https://www.appelmo.com/wp-content/uploads/2019/11/screener_1573497809023.png"/>
        </figure>
        <figure>
          <img src="https://www.appelmo.com/wp-content/uploads/2019/11/screener_1573497961006.png"/>
        </figure>
      </slideshow>
      <p><b>Cliccateci sopra</b>: alla pressione, <b>vi sarà sottoposto un questionario</b> per la <b>personalizzazione della tipologia di dati inviati</b> dall’app sul vostro utilizzo <b>ai server PlayStation</b>. Invece che cliccare sul pulsante azzurro sottostante, tappate su “<i><b>Modifica impostazione</b></i>” e successivamente selezionate la voce “<i><b>Solo Dati di servizio</b></i>“, al posto di “<i><b>Dati di servizio e Dati aggiuntivi</b></i>“. Così facendo la vostra privacy sarà maggiormente protetta. Cliccate poi su “<i><b>Conferma e continua</b></i>“.</p>
      <p>A questo punto sarete <b>rediretti all’interno di una pagina web</b>, nella quale vi verrà chiesto di <b>autenticarvi al profilo PlayStation Network</b> che utilizzate sulla vostra PS4. <b>Effettuate il login</b>.</p>
      <figure>
        <img src="https://www.appelmo.com/wp-content/uploads/2019/11/screener_1573498087504.png"/>
      </figure>
      <p>Sarete nuovamente <b>riportati all’interno dell’applicazione</b>: qualora la connessione alla PS4 non sia partita automaticamente, <b>provvedete da voi cliccando sul pulsante “<i>Avvia</i>“</b>. Così facendo l’app avrà iniziato<b> la ricerca della PS4 all’interno del circuito di collegamento</b>: a seconda della potenza della rete Wi-Fi alla quale è connessa lo smartphone, e della rete alla quale è collegata la PlayStation,<b> potrebbero volerci alcuni minuti</b>. Potrebbe inoltre accadere che sia necessario<b> procedere con più tentativi,</b> prima che l’operazione vada a buon fine.</p>
      <p>Se tutti i passaggi si sono svolti correttamente, dovreste <b>visualizzare sul vostro schermo la schermata d’avvio della PlayStation 4</b>, insieme alle tiles dello stream principale. Cliccate su qualsiasi titolo presente all’interno della console per avviare la sessione di gioco.</p>
      <hr/>
      <h3>PASSO 3: RISOLUZIONE DEI PROBLEMI – COME GIOCARE ALLA PS4 SU ANDROID</h3>
      <p>Dato che nella redazione di tale Piccola Guida, abbiamo noi stessi riscontrato<b> alcuni problemi nella connessione della PS4 allo smartphone</b>, così come sviluppato alcune perplessità nei confronti delle modalità d’uso di tale servizio offerto da PlayStation, troverete qui sotto<b> alcune delle FAQ più comunemente richieste dagli utenti Android</b>.</p>
      <ul>
        <li>
          <b>PERCHÈ NON POSSO CONNETTERE UN CONTROLLER PS4 ALLO SMARTPHONE?</b>
        </li>
      </ul>
      <p>Google ha introdotto il supporto ufficiale ai Dualshock 4 solamente con <b>l’aggiornamento ad Android 10</b>; per giocare alla PS4 su Android con il controller ufficiale PlayStation, è dunque <b>necessario disporre di uno smartphone aggiornato all’ultima versione di Android</b>, oppure di un <b>device Xperia</b>.</p>
      <hr/>
      <ul>
        <li>
          <b>POSSO CONNETTERE UN GAMEPAD ALLO SMARTPHONE?</b>
        </li>
      </ul>
      <p>Non siamo stati in grado di replicarne l’uso per mancanza dell’hardware adatto, ma è stato riportato che <b>sarebbe possibile collegare un gamepad per smartphone</b> (<i>compresi i Dualshock 4</i>) <b>tramite tecnologia USB OTG</b>: dovrete verificare che il vostro device supporti tale tecnologia, e acquistare un cavo USB OTG adatto (disponibile <a href="https://amzn.to/33E7BKn"><b>a pochi euro su Amazon</b></a>).</p>
      <hr/>
      <ul>
        <li>
          <b>POSSO GIOCARE ALLA PS4 SU ANDROID CON RETE DATI?</b>
        </li>
      </ul>
      <p><b>No</b>, non è possibile:<b> è necessario che lo smartphone sia connesso ad una rete WiFi</b>. Tuttavia, <b>non è necessario che sia la stessa rete WiFi alla quale è connessa la PlayStation!</b> In altre parole, la connessione alla PlayStation non funziona tramite rete locale; se dunque possedete <b>un secondo smartphone</b> (<i>con un piano tariffario che possieda parecchi Gigabyte</i>) e <b>l’hotspot attivo</b>, o <b>un router 4G portatile con SIM integrata</b>, o ancora se c’è nei paraggi <b>una rete WiFi pubblica sufficientemente potente</b>, connettetevi a loro via WiFi così da giocare da remoto!</p>
      <hr/>
      <ul>
        <li>
          <b>NON RIESCO AD ESEGUIRE IL LOGIN</b>
        </li>
      </ul>
      <p>Abbiamo notato che <b>l’applicazione tende a fallire la fase di ricerca della PlayStation</b> qualora sia necessario <b>effettuare l’accesso al proprio account</b>, situazione che si viene a verificare quando sono <b>presenti più account</b> all’interno della stessa PlayStation.</p>
      <hr/>
      <ul>
        <li>
          <b>NON RIESCO AD ACCENDERE DA REMOTO LA PLAYSTATION</b>
        </li>
      </ul>
      <p><b>Non è possibile giocare alla PS4 su Android qualora la PlayStation sia spenta</b>: lo sostiene l’applicazione stessa nella schermata di troubleshooting. Tutt’al più, si può<b> mantenere la PlayStation in stato di riposo</b> e accenderla da remoto.</p>
    </article>
  </body>
</html>