<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/2-mln-lv-na-den-gubi-balgarija-ot-nevavezhdaneto-na-tol-sistemata.html"/>
    <meta property="og:site_name" content="bTV Новините"/>
    <meta property="article:published_time" content="2019-11-18T19:25:00+00:00"/>
    <meta property="og:title" content="2 млн. лв. на ден губи България от невъвеждането на тол системата"/>
    <meta property="og:description" content="Заради предстоящото й въвеждане обаче автобусните превозвачи готвят протест"/>
  </head>
  <body>
    <article>
      <h1>2 млн. лв. на ден губи България от невъвеждането на тол системата</h1>
      <h2>Заради предстоящото й въвеждане обаче автобусните превозвачи готвят протест</h2>
      <address>
        <time datetime="2019-11-18T19:25:00+00:00">18 Nov 2019, 19:25</time>
      </address>
      <figure>
        <video src="https://vid.btv.bg/btvnews/2019/11/18/tol_1574098728-1.mp4"/>
      </figure>
      <p>Два милиона лева на ден губи България от невъвеждането на тол системата у нас. Междувременно заради предстоящото й въвеждане, автобусните превозвачи готвят протест.</p>
      <p>Тол системата у нас трябваше да заработи миналия април. След няколко отлагания тя се очаква да тръгне през март 2020 г., но пропуснатите ползи са факт, признават и от АПИ.</p>
      <p>„765 милиона, ако се разделят на 365 дни, излиза 2 милиона на ден”, каза проф. Олег Асенов.</p>
      <p>И още проблеми. Първоначално автобусите бяха изключени от обхвата на бъдещата тол система, но в последния проект те отново са вкарани в сметката. Предвижда се да плащат от 2 до 9 стотинки на километър и не са съгласни.</p>
      <p>"От 13 декември ще обявим протестни действия. Те ще са символични в рамките на един месец, а на 13 януари ще преустановим превозите до решаване на проблемите”, заяви Магдалена Милтенова.</p>
      <p>От Конфедерацията на автобусните превозвачи казват още, че при въвеждането на тол системата голяма част от тях са заплашени и от фалит.</p>
      <p>Проектотарифата за таксите в сектора предвижда още обхватът на тол системата да е 6000 километра, а глобите за тези, които не са си платили да са до 750 лева.</p>
      <p>За леките автомобили остава системата на винетните стикери и промени няма да има.</p>
    </article>
  </body>
</html>