<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204613-realne-vikoristannya-5g-zyavitsya-v-ukrayini-cherez-tri-roki-shelest"/>
    <meta property="og:site_name" content="Mind UA"/>
    <meta property="article:published_time" content="2019-11-18T19:30:00+00:00"/>
    <meta property="og:title" content="Реальне використання 5G з'явиться в Україні через три роки – Шелест"/>
    <meta property="og:description" content="Україна повинна використовувати ті ж діапазони що і в Європі"/>
  </head>
  <body>
    <article>
      <h1>Реальне використання 5G з'явиться в Україні через три роки – Шелест</h1>
      <h2>Україна повинна використовувати ті ж діапазони що і в Європі</h2>
      <address>
        <time datetime="2019-11-18T19:30:00+00:00">18 Nov 2019, 19:30</time>
      </address>
      <p>Реальне використання 5G з'явиться в Україні через три роки. Про це розповів заступник міністра цифрової трансформації Олександр Шелест в <a href="https://ubr.ua/ukraine-and-world/technology/zamhlavy-mintsifry-rasskazal-o-planakh-vseobshchej-internetizatsii-ukrainy-do-2022-hoda-3888361">інтерв'ю</a> UBR.ua.</p>
      <p>«Я думаю, що реальне використання 5G у нас з'явиться через три роки. Такі ж припущення висловлювали й українські мобільні оператори», – відмітив Шелест.</p>
      <p>За його словами, голова Національної комісії регулювання зв'язку та інформатизації Олександр Животовський заявляв, що тендери можуть пройти і раніше. Але в 2020 році працювати 5G-мережа в Україні точно не буде.</p>
      <p>Також Шелест зауважив, що Україна повинна використовувати ті ж діапазони що і в Європі, 700 мегагерц, 3,4-3,8 ГГц і 27 ГГц.</p>
      <p>«Ми зустрічалися з Нацрадою з телерадіомовлення і планується, що звільнення частот і перехід на нові буде в грудні цього року. Його реалізація ще обговорюється», – розповів заммінастра.</p>
      <p>Окрім того Шелест сподівається, що вдасться переконати народних депутатів внести зміни до Податкового кодексу і переглянути ставки за використання РЧР. </p>
      <p>«Потрібно зрівняти плату у всіх діапазонах, в яких вже працюють і можуть працювати мобільні мережі. І підняти до того рівня, як оплачують «Київстар», «Vodafone Україна» і lifecell – це буде справедливо. Це європейська практика», – розповів він.</p>
      <p>Нагадаємо: компанії Ericsson та lifecell будуть півроку <a href="https://mind.ua/news/20203936-ericsson-ta-lifecell-budut-testuvati-5g-v-ukrayini">тестувати 5G в Україні</a>. У НКРЗІ надійшла пропозиція від компаній про тестування технологи 5G в період з першого грудня 2019 по 31 травня 2020 року.</p>
      <p>Комісія направить своє рішення компанії Ericsson, Генштабу та Центру радіочастот України.</p>
      <p>Нещодавно Кабінет міністрів <a href="https://mind.ua/news/20203835-uryad-pidpisav-memorandum-pro-pererozpodil-chastot-z-najbilshimi-mobilnimi-operatorami">підписав Меморандум</a> з чотирма найбільшими мобільними операторами України про перерозподіл частот.</p>
      <related>
        <h4>Також читайте</h4>
        <a href="https://mind.ua/news/20204620-boring-company-ilona-maska-pochala-riti-tunel-pid-las-vegasom"/>
        <a href="https://mind.ua/news/20204563-britanskij-vinahidnik-v-speckostyumi-proletiv-500-m-nad-la-manshem"/>
        <a href="https://mind.ua/news/20204543-cherez-rozvitok-tehnologij-u-vsomu-sviti-mozhe-zniknuti-800-mln-robochih-misc-do-2035"/>
      </related>
    </article>
  </body>
</html>