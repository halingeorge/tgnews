<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/greece/allodapoi-ksafrizan-taksidiotes-sto-el-venizelos/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T19:17:49+00:00"/>
    <meta property="og:title" content="Αλλοδαποί ξάφριζαν ταξιδιώτες στο «Ελ. Βενιζέλος»"/>
    <meta property="og:description" content="Στα χέρια της Αστυνομίας έπεσαν δύο αλλοδαποί που έκλεβαν τσάντες ταξιδιωτών στον χώρο αναχωρήσεων του αεροδρομίου «Ελευθέριος Βενιζέλος»."/>
  </head>
  <body>
    <article>
      <h6 class="kicker">Μέχρι και όπλο έκλεψαν</h6>
      <h1>Αλλοδαποί ξάφριζαν ταξιδιώτες στο «Ελ. Βενιζέλος»</h1>
      <h2>Στα χέρια της Αστυνομίας έπεσαν δύο αλλοδαποί που έκλεβαν τσάντες ταξιδιωτών στον χώρο αναχωρήσεων του αεροδρομίου «Ελευθέριος Βενιζέλος».</h2>
      <address><time datetime="2019-11-18T19:17:49+00:00">18 Nov 2019, 19:17</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Δύο Χιλιανοί, μέλη σπείρας που διέπραττε κλοπές από ταξιδιώτες στους χώρους του αεροδρομίου, συνελήφθησαν μετά από αναζητήσεις, στον Διεθνή Αερολιμένα Αθηνών «Ελ.Βενιζέλος». Παράλληλα, ταυτοποιήθηκαν και αναζητούνται δύο αλλοδαποί συνεργοί τους.</p>
      <p>Σε βάρος τους σχηματίστηκε δικογραφία για τα κατά περίπτωση αδικήματα της κλοπής κατά συναυτουργία, της πλαστογραφίας και του νόμου περί όπλων. Σύμφωνα με την αστυνομία, οι δράστες αναζητούνταν, καθώς από τον περασμένο Σεπτέμβριο διέπρατταν κλοπές τσαντών από επιβάτες – ταξιδιώτες που βρίσκονταν σε καταστήματα στον χώρο των αναχωρήσεων.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <h3>Το όπλο</h3>
      <p>Στην κατοχή τους, καθώς και από την κατ’ οίκον έρευνα, βρέθηκαν και κατασχέθηκαν, μεταξύ άλλων: Χρηματικά ποσά σε νομίσματα διαφόρων κρατών, 2 σπρέι πιπεριού, πλαστά έγγραφα, 5 ζευγάρια γυαλιά, 3 πορτοφόλια, 2 τσάντες και 4 κινητά τηλέφωνα.</p>
      <p>Έως τώρα, έχουν εξιχνιαστεί 3 περιπτώσεις κλοπών από επιβάτες του αεροδρομίου και μία περίπτωση κλοπής όπλου αστυνομικού, το οποίο έπειτα από έρευνα βρέθηκε στην κατοχή 48χρονου αλλοδαπού, ο οποίος συνελήφθη στην Αθήνα για παράβαση του νόμου περί όπλων. Οι συλληφθέντες, οδηγήθηκαν στον εισαγγελέα Πλημμελειοδικών Αθηνών, ενώ συνεχίζεται η έρευνα για την εξιχνίαση και άλλων περιπτώσεων.</p>
      <p>
        <a href="https://www.tanea.gr/2019/11/18/greece/i-tyfli-gata-pou-kakopoiithike-sti-folegandro-vrike-zesti-agkalia/">Η τυφλή γάτα που κακοποιήθηκε στη Φολέγανδρο βρήκε ζεστή αγκαλιά</a>
      </p>
    </article>
  </body>
</html>