<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/halland/lakare-missade-trasig-halsena"/>
    <meta property="og:site_name" content="SVT Nyheter"/>
    <meta property="article:published_time" content="2019-11-18T19:37:01+00:00"/>
    <meta property="og:title" content="Läkare missade trasig hälsena"/>
    <meta property="og:description" content="En patient sökte vård i Falkenberg för en skadad fot. Röntgen visade inga skador och läkaren gav lugnande besked om smärtorna. Senare visade det sig att hälsenan brustit och undersökningen kritiseras nu av Inspektionen för vård och omsorg (Ivo)."/>
  </head>
  <body>
    <article>
      <h1>Läkare missade trasig hälsena</h1>
      <address><time datetime="2019-11-18T19:37:01+00:00">18 Nov 2019, 19:37</time> by <a rel="author">Kristian Åkergren</a></address>
      <p>
        <b>En patient sökte vård i Falkenberg för en skadad fot. Röntgen visade inga skador och läkaren gav lugnande besked om smärtorna. Senare visade det sig att hälsenan brustit och undersökningen kritiseras nu av Inspektionen för vård och omsorg (Ivo).</b>
      </p>
      <p>Det var i december 2018 som patienten fick ett skåp på foten och kontaktade en vårdcentral i Falkenberg. Foten undersöktes och röntgades utan att någon skelettskada hittades.</p>
      <p>Patienten ville undersöka hälsenan på grund av smärta och svårigheter med att gå, men fick då besked av läkaren att det inte behövdes. Därefter kontaktade patienten vårdcentralen flera gånger för att få foten undersökt. Det var först när en sjukgymnast tittade på foten som det konstaterades att hälsenan var av och att det var för sent att operera.</p>
      <p>Ivo kritiserar nu den enskilde läkarens undersökning och menar att den har varit bristfällig.</p>
      <related>
        <h4>Relaterat</h4>
        <a href="https://www.svt.se/nyheter/lokalt/halland/miss-med-smutsiga-verktyg-pa-folktandvarden-patienter-testas-for-sjukdomar"/>
        <a href="https://www.svt.se/nyheter/lokalt/halland/patient-avled-efter-operation-sjukhuset-i-varberg-ivo-anmals"/>
        <a href="https://www.svt.se/nyheter/lokalt/halland/patient-fick-felaktigt-besked-om-cancer"/>
        <a href="https://www.svt.se/nyheter/lokalt/halland/kvinna-avled-efter-tandinfektion"/>
      </related>
    </article>
  </body>
</html>