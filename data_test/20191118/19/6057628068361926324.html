<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/afrika/20191118-kasashen-duniya-na-taro-kan-tsaro-afrika"/>
    <meta property="og:site_name" content="RFI"/>
    <meta property="article:published_time" content="2019-11-18T19:35:28+00:00"/>
    <meta property="og:title" content="Kasashen duniya na taro kan tsaro a Afrika"/>
    <meta property="og:description" content="A daidai lokacin da aka bude taron kasa da kasa kan tabbatar da zaman lafiya da tsaro a Afrika, shugabannin kasashen Senegal da Mauritania sun bukaci karfafa dakarun da ke yaki da mayakan jihadi a yankin Sahel."/>
  </head>
  <body>
    <article>
      <h1>Kasashen duniya na taro kan tsaro a Afrika</h1>
      <address><time datetime="2019-11-18T19:35:28+00:00">18 Nov 2019, 19:35</time> by <a rel="author">Abdurrahman Gambo Ahmad</a></address>
      <p>
        <b>A daidai lokacin da aka bude taron kasa da kasa kan tabbatar da zaman lafiya da tsaro a Afrika, shugabannin kasashen Senegal da Mauritania sun bukaci karfafa dakarun da ke yaki da mayakan jihadi a yankin Sahel.</b>
      </p>
      <p>Shugaban Senegal, Macky Sall da ke karbar bakwacin taron a birnin Dakar ya ce, akwai kimanin dakaru dubu 30 da suka hadada na Mali da kasashen Turai a lardunan da a yaznu haka ke hannun wani gungun na ‘yan bindiga, yana mai cewa, wannan gagarumar matsala ce, yayin da ya diga ayar tambaya kan abinda ke hana magance wanann matsalar.</p>
      <p>Sall ya kuma bukaci kasashen China da Rasha da Kwamitin Tsaro na Majalisar Dinkin Duniya da su goyi bayan karfafa rundunar Minusma a kasar Mali, yayin da ya gargadi cewa, yin sakaci ka iya haddasa kwararowar mayakan jihadin da aka ci galabar su a Iraqi da Syria cikin Afrika.</p>
      <p>Shi ma shugaban Mauritani, Mohamed Cheil Ould el-Ghozouni ya ce, dole Majalisar Dinkin Duniya ta samar da sauye-sauye a tsare-tasrenta na tabbatar da zaman lafiya a yankin Sahel.</p>
      <p>El-Ghozouni ya ce, akwai bukatar kwararrun dakarun sintiri na Sahel su rika samu cikakken damar aiwatar da ayyukansu a maimakon jibge su a wuri guda, yana mai cewa, dole Majalisar Dinkin Duniya ta bayar da karin tallafin kudade ga rundunar G5 Sahel wadda kawo yanzau ba a ba ta kayyakin da alkawaranta mata ba.</p>
      <p>Taron na birnin Dakar, na samun halartar kwararru kan sha’anin tsaro da jami’an gwamnatocin kasashen duniya.</p>
    </article>
  </body>
</html>