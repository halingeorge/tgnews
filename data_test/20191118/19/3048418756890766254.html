<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/18/tweede-kamer-van-links-tot-rechts-bezorgd-over-plannen-met-jeugdzorg-van-hugo-de-jonge-cda/"/>
    <meta property="og:site_name" content="ThePostOnline"/>
    <meta property="article:published_time" content="2019-11-18T19:03:00+00:00"/>
    <meta property="og:title" content="Tweede Kamer van links tot rechts bezorgd over plannen met Jeugdzorg van Hugo de Jonge (CDA)"/>
    <meta property="og:description" content="Minister geeft toe dat nog niet alles 'al helemaal is uitgedacht'"/>
  </head>
  <body>
    <article>
      <h1>Tweede Kamer van links tot rechts bezorgd over plannen met Jeugdzorg van Hugo de Jonge (CDA)</h1>
      <h2>Minister geeft toe dat nog niet alles 'al helemaal is uitgedacht'</h2>
      <address><time datetime="2019-11-18T19:03:00+00:00">18 Nov 2019, 19:03</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De Tweede Kamer heeft nog veel vragen over de plannen voor de jeugdzorg die minister Hugo de Jonge anderhalve week geleden uit de doeken deed. De oppositie hekelde het gebrek aan details van de plannen.</p>
      <p>De jeugdzorg werd in 2015 gedecentraliseerd. Daarmee werd de verantwoordelijkheid bij de gemeentes gelegd. Maar kleine gemeenten zijn niet in staat kinderen met ernstige problemen tijdig te helpen, concludeerden de inspectiediensten deze maand. Juist jongeren met de meest complexe problemen krijgen onvoldoende hulp, met mogelijk “zeer ernstige gevolgen”, aldus de inspecties.</p>
      <p>De Jonge wil daarom bepaalde vormen van jeugdzorg regionaal organiseren. In het debat maandag waren er veel vragen over, en kritiek op, de uitwerking. “De minister weet het nu dus nog niet”, concludeerde Kamerlid Attje Kuiken (PvdA). “Daar zit mijn zorg.” Zij wil van de minister weten wie er dan straks verantwoordelijk is in een regio. Nu zijn dat nog de individuele gemeenten.</p>
      <p>Dat nog niet alles “al helemaal is uitgedacht”, erkende De Jonge. “Maar de richting is helder.”</p>
      <p>Ook bij coalitiepartijen waren er veel vragen, en zorgen. Martin Wörsdörfer (VVD) vraagt zich af of er met de aangekondigde “stelselwijziging niet een paar stappen worden overgeslagen”. Joël Voordewind van de ChristenUnie betwijfelt of een wetswijziging wel de juiste oplossing is. “Kunnen we een wetsvoorstel voor zijn met goede, bestuurlijke afspraken voor regio’s waar het niet goed gaat?”. Vera Bergkamp van D66 wil een ‘second opinion’ voor de veranderingen die De Jonge voor ogen heeft.</p>
      <p>Een flink aantal wethouders was naar Den Haag gegaan om het debat bij te wonen en de Kamer was dan ook goed gevuld. De gemeenten regeerden vorige week gepikeerd op de plannen van De Jonge. “Het doet geen recht aan al die gemeenten die hun zaken goed op orde hebben, om een vinger te wijzen en iedereen over één kam te scheren”, zei de Vereniging van Nederlandse Gemeenten in een verklaring.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>