<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/avtoinstruktorite-na-protest-sreshtu-promenite-v-shofyorskite-kursove.html"/>
    <meta property="og:site_name" content="bTV Новините"/>
    <meta property="article:published_time" content="2019-11-18T19:20:00+00:00"/>
    <meta property="og:title" content="Автоинструкторите на протест срещу промените в шофьорските курсове"/>
    <meta property="og:description" content="Според тях новата система само ще разсейва бъдещите шофьори и ще предразполага към пътнотранспортни инциденти"/>
  </head>
  <body>
    <article>
      <h1>Автоинструкторите на протест срещу промените в шофьорските курсове</h1>
      <h2>Според тях новата система само ще разсейва бъдещите шофьори и ще предразполага към пътнотранспортни инциденти</h2>
      <address><time datetime="2019-11-18T19:20:00+00:00">18 Nov 2019, 19:20</time> by <a rel="author" href="https://btvnovinite.bg/author/?author=2005759" target="_blank">Габриела Керемедчийска</a></address>
      <figure>
        <video src="https://vid.btv.bg/btvnews/2019/11/18/avtoinstruktori_1574098663-1.mp4"/>
      </figure>
      <p>Национален протест на автоинструкторите срещу промените в шофьорските курсове и изискването за селфи преди всяко кормуване.</p>
      <p>Според тях новата система само ще разсейва бъдещите шофьори и ще предразполага към пътнотранспортни инциденти. </p>
      <p>Димитрина от 20 години обучава курсисти и недоумява защо трябва да си прави селфи с учениците.</p>
      <p>"Ще го сложим селфито, обаче искам да ми дадат избор - аз да си купя камерата от където искам, защо трябва да ми кажат купи си селфито от фирма, няма да й казвам името”, заяви Димитрина.    </p>
      <p>Обединени десетки инструктори излязоха на национален протест в столицата.</p>
      <p>„Ако един човек има проблем на левите завои, а друг на десните - защо програмата ще ми определя накъде да карам”, коментира Цветелина Найденова.</p>
      <p>В Силистра недоволните блокираха кръстовище в центъра.</p>
      <figure>
        <img src="https://img.bg.sof.cmestatic.com/media/images/640x/Nov2019/2112026368.jpg"/>
      </figure>
      <p>„Нямаме нужда от следене, ние не сме престъпници, за да ни следят. За да удостоверявам дали си давам часове или не. Защо да принуждавам човек да има смартфон, за да го направим шофьор”, каза автоинструкторът Светлин Стефанов.</p>
      <p>В "Чети етикета" по bTV шефът на Автомобилна администрация обясни, че вече е сключен договор с фирма за новата система на шофьорски курсове. Точно предложение как ще се провеждат курсовете няма.</p>
      <p>Ще има ли селфи режим за контрол и електронна база данни ще се реши до 6 месеца след като бъде прието предложението.</p>
    </article>
  </body>
</html>