<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%ce%be%ce%ac%cf%81%cf%87%ce%b5%ce%b9%ce%b1-%ce%b4%ce%b9%cf%8e%ce%be%ce%b5%ce%b9%cf%82-%ce%b3%ce%b9%ce%b1-%cf%80%ce%bb%ce%b7%ce%bc%ce%bc%ce%ad%ce%bb%ce%b7%ce%bc%ce%b1-%cf%83%ce%b5-28-%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T19:06:05+00:00"/>
    <meta property="og:title" content="Εξάρχεια: Διώξεις για πλημμέλημα σε 28 από τους συλληφθέντες"/>
    <meta property="og:description" content="Για πέντε αδικήματα πλημμεληματικού βαθμού κατηγορούνται 28 από τους συλληφθέντες μετά την πορεία για την επέτειο του Πολυτεχνείου."/>
  </head>
  <body>
    <article>
      <h1>Εξάρχεια: Διώξεις για πλημμέλημα σε 28 από τους συλληφθέντες</h1>
      <address>
        <time datetime="2019-11-18T19:06:05+00:00">18 Nov 2019, 19:06</time>
      </address>
      <p>Για πέντε αδικήματα πλημμεληματικού βαθμού κατηγορούνται 28 από τους συλληφθέντες μετά την πορεία για την επέτειο του Πολυτεχνείου.</p>
      <p>
        <b>Ποινικές διώξεις για πέντε αδικήματα πλημμεληματικού βαθμού άσκησε ο Εισαγγελέας σε βάρος των 28 συλληφθέντων μετά την πορεία για την επέτειο του Πολυτεχνείου. Οι συλληφθέντες, ανάμεσα στους οποίους ήταν και τέσσερις ανήλικοι, οδηγήθηκαν μετά τις 2 το μεσημέρι στην Εισαγγελία όπου από νωρίς τους ανέμεναν συγγενικά τους πρόσωπα. Κατά την μεταγωγή των 28 στα δικαστήρια της Ευελπίδων σημειώθηκε μικρή ένταση ανάμεσα σε συγκεντρωμένους και αστυνομικούς.</b>
      </p>
      <p>Με εντολή του Εισαγγελέα οι τέσσερις ανήλικοι αφέθηκαν ελεύθεροι. Οι 28 κατηγορούμενοι διώκονται, κατά περίπτωση ,για προμήθεια και κατοχή εκρηκτικών, εξύβριση, βία κατά υπαλλήλων, επικίνδυνες σωματικές βλάβες τελεσθείσες και σε απόπειρα και παράβαση του νόμου περί κροτίδων, φωτοβολίδων κλπ.</p>
      <figure>
        <img src="https://www.pentapostagma.gr/wp-content/uploads/2019/11/eksarxeia2-1-1200x800.jpg"/>
      </figure>
      <p>Με βάση τα αδικήματα που αντιμετωπίζουν οι μεν 24 από τους κατηγορουμένους παραπέμφθηκαν στο Αυτόφωρο Τριμελές Πλημμελειοδικείο ενώ οι υπόλοιποι τέσσερις, στο Αυτόφωρο Μονομελές Πλημμελειοδικείο. Όλοι οι κατηγορούμενοι αναμένεται να ζητήσουν προθεσμίες για την εκδίκαση των υποθέσεων τους.</p>
    </article>
  </body>
</html>