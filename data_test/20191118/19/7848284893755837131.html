<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/esclusive/fcin-agudelo-visionato-ma-per-gennaio-pista-fredda-tutto-rinviato-a-giugno-323373"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T19:56:40+00:00"/>
    <meta property="og:title" content="FcIN - Agudelo visionato, ma per gennaio pista fredda. Tutto rinviato a giugno"/>
    <meta property="og:description" content="Kevin Agudelo, centrocampista centrale, classe 1998, vincolato al Genoa sino al giungo del 2023, sta facendo parlare di sé per le performance messe in atto con il club rossoblù:..."/>
  </head>
  <body>
    <article>
      <h1>FcIN - Agudelo visionato, ma per gennaio pista fredda. Tutto rinviato a giugno</h1>
      <address><time datetime="2019-11-18T19:56:40+00:00">18 Nov 2019, 19:56</time> by <a rel="author">Giuseppe Granieri</a></address>
      <p><b>Kevin Agudelo</b>, centrocampista centrale, classe 1998, vincolato al <b>Genoa </b>sino al giungo del 2023, sta facendo parlare di sé per le performance messe in atto con il club rossoblù: quantità e qualità per un giocatore polivalente, capace di disimpegnarsi in maniera egregia anche come trequartista, che fino ad ora ha messo insieme 4 presenze, un gol, un assist per 308 minuti giocati con la prima squadra. Per il resto, il ragazzo si è fatto notare anche nella Primavera rossoblù. Tutto questo non ha fatto che accendere i riflettori sul giovane colombiano: abbondano gli osservatori, italiani e internazionali alle partite degli uomini di mister Thiago Motta.</p>
      <p>L’<b>Inter</b> osserva e scruta le qualità di Kevin e cerca di capire se è un prospetto futuribile e con altri margini di miglioramento. Ad oggi, secondo quanto raccolto da <i>FcInterNews.it</i>, la società nerazzurra è fredda nel considerare una possibile trattativa in vista di gennaio, e preferirebbe rimandare tutto in estate, così da poter valutare al meglio le qualità del ragazzo nel prosieguo del campionato. In più, ad oggi, il Genoa non ha ancora stabilito una possibile valutazione del giocatore. Quello che è certo è che Agudelo fa gola a molte squadre, ma solo a giugno se ne saprà qualcosa in più.</p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>