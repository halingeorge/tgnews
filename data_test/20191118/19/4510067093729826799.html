<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-34/primii-tati-gay-din-anglia-s-au-despartit-unul-dintre-ei-s-a-indragostit-de-iubitul-fiicei-152879.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-18T19:00:00+00:00"/>
    <meta property="og:title" content="Primii taţi gay din Anglia s-au despărţit. Unul dintre ei s-a îndrăgostit de iubitul fiicei"/>
    <meta property="og:description" content="Povestea primilor taţi gay din Anglia a revenit pe prima pagină a ziarelor britanice după ce unul dintre cei doi soţi a decis să se despartă de partenerul său, căci s-a îndrăgostit de iubitul fiicei lor. "/>
  </head>
  <body>
    <article>
      <h1>Primii taţi gay din Anglia s-au despărţit. Unul dintre ei s-a îndrăgostit de iubitul fiicei</h1>
      <address>
        <time datetime="2019-11-18T19:00:00+00:00">18 Nov 2019, 19:00</time>
      </address>
      <figure>
        <img src="https://www.ebihoreanul.ro/modules/news/files/tatigay18112019.jpg"/>
        <figcaption>Barrie (al doilea de la stânga la dreapta) şi-a lăsat partenerul de viaţă după ce s-a îndrăgostit de Scott, iubitul fiicei lui, Saffron (cuplul din dreapta imaginii)</figcaption>
      </figure>
      <p>
        <b>Povestea primilor taţi gay din Anglia a revenit pe prima pagină a ziarelor britanice după ce unul dintre cei doi soţi a decis să se despartă de partenerul său, căci s-a îndrăgostit de iubitul fiicei lor. </b>
      </p>
      <p>Barrie şi Tony Drewitt-Barlow, care au devenit cunoscuţi drept primul cuplu de taţi homosexuali din Marea Britanie, s-au despărţit după o relaţie de 32 de ani, relatează thesun.co.uk.</p>
      <p>Primul dintre ei, în vârstă de 50 de ani, a decis să pună capăt relaţiei de 32 de ani cu soţul său, Tony, în vârstă de 55 de ani, după ce s-a îndrăgostit de Scott Hutchison, în vârstă de 25 de ani. Scott avea o relaţie cu fiica celor doi bărbaţi, însă acum se iubeşte cu tatăl ei. </p>
      <p>În 1999, Barrie şi Tony au devenit părinţii gemenilor Saffron şi Aspen cu ajutorul unei mame surogat.</p>
      <p>Cei doi bărbaţi s-au luptat pentru a fi recunoscuţi legal, pe certificatele de naştere, drept părinţii gemenilor. În 2006 au încheiat un parteneriat civil, iar, în 2014, s-au căsătorit legal, scrie Digi24.ro. </p>
      <p>Cei doi, care între timp au divorţat, mai au trei copii, Orlando, în vârstă de 16 ani, şi gemenii Jasper şi Dallas, în vârstă de 9 ani, relatează aceeaşi sursă. </p>
      <p>Şi mai şocant este că, potrivit presei britanice, în prezent, toţi, inclusiv noul iubit, locuiesc împreună într-o casă din Florida.</p>
      <p>Ei spun că, de fapt, Saffron şi Scott au avut o relaţie de adolescenţi, nefiind prea implicaţi. </p>
      <p>În schimb, Barrie, tatăl fetei, a declarat pentru The Sun că ar dori să se căsătorească cu Scott.</p>
      <p>Barrie şi Tony Drewitt-Barlow au împreună o avere de 40 de milioane de lire sterline (46 de milioane de euro), din diverse afaceri, inclusiv cercetare medicală, şi au case în Essex, Marea Britanie, şi SUA.</p>
    </article>
  </body>
</html>