<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597991/kypros-neo-istoriko-rekor-touristikon-afikseon-dekaminou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T19:10:00+00:00"/>
    <meta property="og:title" content="Κύπρος: Νέο ιστορικό ρεκόρ τουριστικών αφίξεων δεκαμήνου"/>
    <meta property="og:description" content="Αύξηση 0,6% παρουσίασαν οι αφίξεις τουριστών την περίοδο Ιανουαρίου – Οκτωβρίου 2019, σημειώνοντας νέο ρεκόρ τουριστικών αφίξεων κατά τους πρώτους δέκα..."/>
  </head>
  <body>
    <article>
      <h1>Κύπρος: Νέο ιστορικό ρεκόρ τουριστικών αφίξεων δεκαμήνου</h1>
      <address><time datetime="2019-11-18T19:10:00+00:00">18 Nov 2019, 19:10</time> by <a rel="author">SigmaLive</a></address>
      <p>Αύξηση 0,6% παρουσίασαν οι αφίξεις τουριστών την περίοδο Ιανουαρίου – Οκτωβρίου 2019, σημειώνοντας νέο ρεκόρ τουριστικών αφίξεων κατά τους πρώτους δέκα μήνες του έτους.</p>
      <p>Σύμφωνα με την Στατιστική Υπηρεσία, οι αφίξεις τουριστών κατά την περίοδο Ιανουαρίου – Οκτωβρίου 2019 ανήλθαν σε 3.697.055, σε σύγκριση με 3.673.377 την αντίστοιχη περσινή περίοδο.</p>
      <p>Με βάση τα αποτελέσματα της Έρευνας Ταξιδιωτών, οι αφίξεις τουριστών τον Οκτώβριο 2019 ανήλθαν σε 436.509 σε σύγκριση με 433.617 τον Οκτώβριο 2018, σημειώνοντας αύξηση 0,7%. Οι αφίξεις Οκτωβρίου 2019 ήταν οι ψηλότερες που είχαμε στην Κύπρο μέχρι σήμερα κατά τον μήνα Οκτώβριο.</p>
      <p>Κατά το δεκάμηνο, οι αφίξεις από το Ηνωμένο Βασίλειο ανήλθαν σε 1,24 εκατ., παρουσιάζοντας μείωση 0,3% σε σύγκριση με την αντίστοιχη περσινή περίοδο. Δεύτερη χώρα σε αφίξεις ήταν η Ρωσία, με 718.760, παρουσιάζοντας επίσης μείωση 0,5% σε ετήσια βάση, ενώ το Ισραήλ ήταν η Τρίτη μεγαλύτερη αγορά για την κυπριακή τουριστική βιομηχανία, με συνολικές αφίξεις 266.580, παρουσιάζοντας μεγάλη αύξηση της τάξης του 24%.</p>
      <p>Εξάλλου, τον Οκτώβριο οι αφίξεις τουριστών ανήλθαν σε 436.509 σε σύγκριση με 433.617 τον Οκτώβριο 2018, σημειώνοντας αύξηση 0,7%. Οι αφίξεις Οκτωβρίου 2019 ήταν οι ψηλότερες ιστορικά σήμερα κατά τον συγκεκριμένο μήνα. Κατά τον Οκτώβριο, τις μεγαλύτερες ποσοστιαίες αυξήσεις παρουσίασαν οι αφίξεις από Ισραήλ με 91%, την Ουκρανία με 44% και την Ρωσία με 13,1%. Αντίθετα, μείωση στις αφίξεις παρατηρήθηκε από το Ηνωμένο Βασίλειο με 8,0% και 14,7% από την Γερμανία.</p>
      <p>KYΠΕ</p>
    </article>
  </body>
</html>