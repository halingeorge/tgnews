<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827165.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T19:43:00+00:00"/>
    <meta property="og:title" content="سامانه تلفنی طرح معیشت بزودی آغاز به کار می کند"/>
    <meta property="og:description" content=" به گزارش مهر، احمد میدری، در رابطه با اینکه مشمولین طرح حمایتی معیشت با چه فاکتوری انتخاب می شوند، افزود: ۶۰ میلیون نفر مشمول این طرح خواهند بود."/>
  </head>
  <body>
    <article>
      <h1>سامانه تلفنی طرح معیشت بزودی آغاز به کار می کند</h1>
      <address>
        <time datetime="2019-11-18T19:43:00+00:00">18 Nov 2019, 19:43</time>
      </address>
      <p>معاون رفاه اجتماعی وزارت تعاون، کار و رفاه اجتماعی، گفت: سامانه تلفنی ۶۳۶۹ چند روز دیگر آغاز به کار می کند.</p>
      <p> به گزارش مهر، احمد میدری، در رابطه با اینکه مشمولین طرح حمایتی معیشت با چه فاکتوری انتخاب می شوند، افزود: ۶۰ میلیون نفر مشمول این طرح خواهند بود.</p>
      <p>وی با بیان اینکه کسانی که احساس می کنند مشمول این طرح هستند از طریق پرتال اینترنتی که معرفی خواهیم کرد، ثبت نام خواهند کرد، ادامه داد: شاخص ها هم بر اساس آزمون وسع و استطاعت مالی خانوارها خواهد بود. ۶۰ میلیون یعنی حدود ۷۵ درصد مردم و اکثریت قریب به اتفاق جامعه مشمول این طرح خواهند بود.</p>
      <p>میدری با بیان اینکه شماره تماس ۶۳۶۹ راه اندازی شده است که از چند روز دیگر آغاز به کار می کند، افزود: افراد می توانند کدملی سرپرست خانوار را با شماره تلفن همراهی که به نام سرپرست ثبت شده است، به این شماره چهار رقمی ارسال کنند.</p>
      <p>وی گفت: به عنوان درگاه رسمی ارتباط با مردم از طریق همین شماره پیام های خود را ارسال خواهیم کرد. از مردم هم درخواست می کنیم وضعیت یارانه و استفاده از بسته حمایتی معیشتی خود را اعلام و کد ملی خود را به این شماره ارسال کنند.</p>
    </article>
  </body>
</html>