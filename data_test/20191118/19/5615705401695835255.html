<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204614-obse-parlamentski-vibori-v-bilorusi-projshli-z-porushennyami-demokratiyi-i-prav-lyudini"/>
    <meta property="og:site_name" content="Mind UA"/>
    <meta property="article:published_time" content="2019-11-18T19:39:00+00:00"/>
    <meta property="og:title" content="ОБСЄ: Парламентські вибори в Білорусі пройшли з порушеннями демократії і прав людини"/>
    <meta property="og:description" content="Вибори не відповідали міжнародним стандартам"/>
  </head>
  <body>
    <article>
      <h1>ОБСЄ: Парламентські вибори в Білорусі пройшли з порушеннями демократії і прав людини</h1>
      <h2>Вибори не відповідали міжнародним стандартам</h2>
      <address>
        <time datetime="2019-11-18T19:39:00+00:00">18 Nov 2019, 19:39</time>
      </address>
      <p>Міжнародні спостерігачі на парламентських виборах в Білорусі, що пройшли в неділю, 17 листопада, заявили, що вибори викликали сумніви в об'єктивності виборчого процесу, передає <a href="https://www.dw.com/ru/%D0%BE%D0%B1%D1%81%D0%B5-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%81%D0%BA%D0%B8%D0%B5-%D0%B2%D1%8B%D0%B1%D0%BE%D1%80%D1%8B-%D0%B2-%D0%B1%D0%B5%D0%BB%D0%B0%D1%80%D1%83%D1%81%D0%B8-%D0%BD%D0%B5-%D1%81%D0%BE%D0%BE%D1%82%D0%B2%D0%B5%D1%82%D1%81%D1%82%D0%B2%D0%BE%D0%B2%D0%B0%D0%BB%D0%B8-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D1%8B%D0%BC-%D1%81%D1%82%D0%B0%D0%BD%D0%B4%D0%B0%D1%80%D1%82%D0%B0%D0%BC/a-51296836">Deutsche Welle</a>.</p>
      <p>«На дострокових парламентських виборах в Білорусі основних свобод не було дотримано, а об'єктивність виборчого процесу не була належним чином гарантована», – до такого висновку дійшли міжнародні спостерігачі в заяві щодо підсумків виборів.</p>
      <p>Спеціальний координатор ОБСЄ <b>Маргарета Седерфельд</b> в понеділок, 18 листопада, в Мінську заявила, що вибори не відповідали важливим міжнародним стандартам демократичних виборів. За її словами, спостерігачі відзначили загальне нехтування основоположними свободами самовираження, зборів і асоціацій. До того ж велика кількість кандидатів подали заявки на участь у виборах, але їх участь обмежили.</p>
      <p>«У державі, де повноваження і незалежність парламенту обмежені, а свободи як виборців, так і кандидатів обмежують, існує небезпека перетворення парламентських виборів на формальність», – підкреслила Седерфельд.</p>
      <p>На думку спостерігачів, після минулих виборів було вжито певних зусиль щодо зміни виборчого законодавства, але ніяких конкретних кроків білоруська влада не зробила.</p>
      <p>За час виборчої кампанії було зафіксовано 731 порушення, а з дільниць був видалений кожен третій спостерігач.</p>
      <p>За словами представника ОБСЄ <b>Корієн Йонкер</b>, під час спостереження місія зітштовхнулася з прогалинами і невідповідностями у виборчому праві, проблемами у сфері реєстрації політичних партій, проведення громадських заходів і кримінального переслідування за наклеп.</p>
      <p>Офіційна явка на виборах склала 77,22%, проте спостерігачі з цим не згодні. «Ми здійснювали тотальне спостереження на 9 з 110 округів. Як мінімум в 5 округах вибори не відбулися – тобто явка там не перевищила 50%», – заявили представники кампанії. Найбільша різниця між офіційною явкою і явкою, зафіксованою спостерігачами, становить 35% – на одному з округів в Могильові.</p>
      <p>Представники кампанії «Право вибору» відзначили, що зафіксовані ними порушення ляжуть в основу скарг в ЦВК про невизнання підсумків виборів, які збираються подати як мінімум 9 кандидатів у депутати.</p>
      <p>За підсумками виборів, до парламенту не пройшов жоден опозиційний кандидат. Явка склала 77,22%, що на 3% вище за показник виборів 2016 року.</p>
      <related>
        <h4>Також читайте</h4>
        <a href="https://mind.ua/news/20204557-lukashenko-zayaviv-pro-namir-znovu-piti-v-prezidenti-bilorusi-v-2020-roci"/>
        <a href="https://mind.ua/news/20204554-v-bilorusi-prohodyat-parlamentski-vibori"/>
        <a href="https://mind.ua/news/20204443-rosiya-hotila-rozmistiti-v-bilorusi-svoyu-aviabazu"/>
      </related>
    </article>
  </body>
</html>