<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/vecin-tuica-politie-326136.html"/>
    <meta property="og:site_name" content="Observator"/>
    <meta property="article:published_time" content="2019-11-18T19:03:00+00:00"/>
    <meta property="og:title" content="Un arădean şi-a turnat vecinul că făcea &quot;prea multă&quot; ţuică. Poliţiştii i-au confiscat totul"/>
    <meta property="og:description" content="Un bărbat din Chișineu-Criș, judeţul Arad, a rămas fără strop de băutură în casă, după ce un vecin l-ar fi pârât că a făcut prea multă băutură, iar poliţiştii au organizat imediat o percheziţie pentru prinderea ilegalistului bahic."/>
  </head>
  <body>
    <article>
      <h1>Un arădean şi-a turnat vecinul că făcea "prea multă" ţuică. Poliţiştii i-au confiscat totul</h1>
      <address><time datetime="2019-11-18T19:03:00+00:00">18 Nov 2019, 19:03</time> by <a rel="author">Cristian Ionescu</a></address>
      <p>
        <b>
          <b>Un bărbat din Chișineu-Criș, judeţul Arad, a rămas fără strop de băutură în casă, după ce un vecin l-ar fi pârât că a făcut prea multă băutură, iar poliţiştii au organizat imediat o percheziţie pentru prinderea ilegalistului bahic.</b>
        </b>
      </p>
      <p>Astfel, polițiștii Orașului Chișineu-Criș informează că au desfășurat o percheziție la domiciliul unui bărbat de 49 de ani, unde a fost depistată cantitatea de 288 de litri de țuică, 73 de litri de vin, precum și un cazan funcțional pentru distilat alcool, totul fără documente  legale.</p>
      <h3>Vecinii pizmaşi l-au băgat în ghearele poliţiei</h3>
      <p>Poliţia informează că, în cauză a fost întocmit un dosar de cercetare penală sub aspectul săvârșirii infracțiunii de deținerea în afara antrepozitului fiscal a peste 200 litri de băuturi spirtoase în vederea comercializării, conform art. 142 Cod Fiscal, fiind indisponibilizați 288 de litri de țuică, informează <a href="http://www.newsarad.ro/barbat-din-chisineu-cris-cercetat-pentru-ca-producea-tuica-peste-limita-permisa/">newsarad.ro</a>.</p>
      <p>Codul Fiscal prevede că deținerea de către orice persoană în afara antrepozitului fiscal sau comercializarea pe teritoriul României a produselor accizabile supuse marcării, fără a fi marcate sau marcate necorespunzător ori cu marcaje false peste limita a  40 de litri alcool etilic, 200 de litri băuturi spirtoase, 300 litri produse intermediare altele decât bere sau vinuri constituie infracțiune și se pedepsește cu închisoare de la 1 la 5 ani.</p>
    </article>
  </body>
</html>