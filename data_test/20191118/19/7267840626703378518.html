<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009304-sbu-razoblachila-lzhesotrudnika-specsluzhby-(foto)"/>
    <meta property="og:site_name" content="Главное™"/>
    <meta property="article:published_time" content="2019-11-18T19:12:00+00:00"/>
    <meta property="og:title" content="СБУ разоблачила лжесотрудника спецслужбы (фото)"/>
    <meta property="og:description" content="Киянина, який використовував підроблене посвідчення співробітника СБУ для збору коштів нібито для учасників бойових дій, затримала на Чернігівщині Служба безпеки України. Оперативники СБУ встановили, що мешканець Києва використовував документ схожий на..."/>
  </head>
  <body>
    <article>
      <h1>СБУ разоблачила лжесотрудника спецслужбы (фото)</h1>
      <address>
        <time datetime="2019-11-18T19:12:00+00:00">18 Nov 2019, 19:12</time>
      </address>
      <p>Киянина, який використовував підроблене посвідчення співробітника <a href="https://ssu.gov.ua/ua/news/1/category/21/view/6721#.6B8kBf3O.dpbs">СБУ</a> для збору коштів нібито для учасників бойових дій, затримала на Чернігівщині Служба безпеки України.</p>
      <p>Оперативники СБУ встановили, що мешканець Києва використовував документ схожий на службове посвідчення СБУ при контактах з комерсантами, зокрема на Чернігівщині. Він просив бізнесменів надати кошти начебто на потреби учасників бойових дій, у тому числі з правоохоронних органів.</p>
      <p>За попередньою інформацією слідства, суми «пожертв» сягали 100 тисяч гривень. Крім того він пропонував нібито сприяння у вирішенні питань із перевезенням товарів через митний кордон.</p>
      <p>Правоохоронці затримали зловмисника під час його перебування у Чернігові. У чоловіка було вилучено документ з ознаками підробки та вогнепальну зброю, схожу на автомат Калашникова російського виробництва.</p>
      <p>Наразі розпочато кримінальне провадження за ст. 358 (підроблення документів, печаток, штампів та бланків) та ч. 1 ст. 263 (незаконне поводження зі зброєю, бойовими припасами або вибуховими речовинами) Кримінального кодексу України. Триває досудове розслідування. Операція проводилась співробітниками Управління СБ України в Чернігівській області спільно з представниками внутрішньої безпеки СБУ та працівниками Національної поліції під процесуальним керівництвом прокуратури.</p>
      <related>
        <h4>Читайте также:</h4>
        <a href="https://glavnoe.ua/news/n357009300-sbu-zablokirovala-kanal-finansirovanija-dnr"/>
      </related>
      <figure>
        <img src="https://img.glavnoe.ua/Image2018/2019/11/18/0031.jpg"/>
      </figure>
      <figure>
        <img src="https://img.glavnoe.ua/Image2018/2019/11/18/0030.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357009064-sbu-zaderzhalda-islamskogo-terrorista-(foto)"/>
      </related>
    </article>
  </body>
</html>