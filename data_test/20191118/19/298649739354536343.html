<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/18/arcelor-mittal-dice-che-per-ora-non-spegne-laltoforno-top10_20191118_203340/"/>
    <meta property="og:site_name" content="Askanews"/>
    <meta property="article:published_time" content="2019-11-18T19:33:40+00:00"/>
    <meta property="og:title" content="Arcelor Mittal dice che (per ora) non spegne l’altoforno"/>
    <meta property="og:description" content="Milano, 18 nov. (askanews) – ArcelorMittal “seguirà l’invito del Tribunale a interrompere l’implementazione dell’ordinata e graduale sospensione delle operazioni in attesa della decisione del Tribunale di Milano. Tale processo è in linea con le migliori pratiche internazionali e non recherebbe alcun danno agli impianti e non comprometterebbe la loro futura operatività”. E’ quanto si legge […]"/>
  </head>
  <body>
    <article>
      <h1>Arcelor Mittal dice che (per ora) non spegne l’altoforno</h1>
      <h2>L'azienda "seguirà l'invito del tribunale"</h2>
      <address>
        <time datetime="2019-11-18T19:33:40+00:00">18 Nov 2019, 19:33</time>
      </address>
      <figure>
        <img src="http://www.askanews.it/wp-content/uploads/2019/11/20191118_203336_F785A7E5.jpg"/>
      </figure>
      <p>Milano, 18 nov. (askanews) – ArcelorMittal “seguirà l’invito del Tribunale a interrompere l’implementazione dell’ordinata e graduale sospensione delle operazioni in attesa della decisione del Tribunale di Milano. Tale processo è in linea con le migliori pratiche internazionali e non recherebbe alcun danno agli impianti e non comprometterebbe la loro futura operatività”. E’ quanto si legge in una nota del gruppo AM InvestCo che “accoglie l’invito del Tribunale di Milano a partecipare alla discussione tra tutte le parti coinvolte il 27 novembre”.</p>
      <p>A seguito della recente richiesta dei Commissari dell’Ilva al Tribunale di Milano volta all’ottenimento di provvedimenti provvisori relativi all’acciaieria di Taranto, AM InvestCo Italy “prende atto e saluta con favore l’odierna decisione del Tribunale di non accogliere la richiesta di emettere un’ordinanza provvisoria senza prima aver sentito tutte le parti”. L’udienza in Tribunale è fissata per il 27 novembre.</p>
      <p>Rar/Int2</p>
    </article>
  </body>
</html>