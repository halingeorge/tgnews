<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827164.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T19:37:00+00:00"/>
    <meta property="og:title" content="دردسر جدید استقلال؛ برگشت خوردن چک شجاعیان"/>
    <meta property="og:description" content="به گزارش فارس، هوشنگ نصیرزاده مدیرعامل باشگاه ماشین‌سازی تبریز در گفت‌وگو با بخش خبری شبکه سه در مورد برگشت خوردن چک باشگاه استقلال بابت انتقال داریوش شجاعیان اظهار داشت: بابت این انتقال یک میلیارد و 500 میلیون تومان به ما پرداخت شود که یک میلیارد و 300 میلیون آن پرداخت شد 200 میلیون تومان طلب ما باقی مانده بود که یک چک شخصی که از سوی باشگاه پشت آن مهر و امضا شده بود به تاریخ 20 آبان به ارائه شد."/>
  </head>
  <body>
    <article>
      <h1>دردسر جدید استقلال؛ برگشت خوردن چک شجاعیان</h1>
      <address>
        <time datetime="2019-11-18T19:37:00+00:00">18 Nov 2019, 19:37</time>
      </address>
      <p>چک باشگاه استقلال بابت انتقال شجاعیان به این باشگاه برگشت خورد و ممکن است تبعات سنگینی برای این باشگاه در پی داشته باشد.</p>
      <p>به گزارش فارس، هوشنگ نصیرزاده مدیرعامل باشگاه ماشین‌سازی تبریز در گفت‌وگو با بخش خبری شبکه سه در مورد برگشت خوردن چک باشگاه استقلال بابت انتقال داریوش شجاعیان اظهار داشت: بابت این انتقال یک میلیارد و 500 میلیون تومان به ما پرداخت شود که یک میلیارد و 300 میلیون آن پرداخت شد 200 میلیون تومان طلب ما باقی مانده بود که یک چک شخصی که از سوی باشگاه پشت آن مهر و امضا شده بود به تاریخ 20 آبان به ارائه شد.</p>
      <p>وی افزود: متأسفانه این چک در موعد مقرر نقد نشد این در حالی بود که اعضای هأیتمدیره باشگاه استقلال به ما گفته بودند چک نقد می‌شود. در ساختمان 4-5 طبقه استقلال هیچکس پاسخ ما را نمی‌دهد. کاش مسئولان باشگاه استقلال حداقل گفتاردرمانی می‌کردند به خصوص اینکه چک آنها پاس نشده است.</p>
      <p>نصیرزاده تصریح کرد: اگر هم‌اکنون ما به کنفدراسیون فوتبال آسیا این مسئله را منتقل کنیم که باشگاه استقلال چکی به ما داد تا مجوز حرفه‌ای دریافت کند اما این چک نقد نشد قطعاً تبعات سنگینی برای باشگاه استقلال خواهد داشت من در این زمینه به ریاست فدراسیون فوتبال و معاون وزارت ورزش نامه نوشته‌ام و امیدوارم که این مشکل هرچه زودتر حل‌وفصل شود.</p>
    </article>
  </body>
</html>