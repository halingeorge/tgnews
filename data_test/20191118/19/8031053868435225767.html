<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%8c%cf%83%ce%bf-%ce%b1%cf%83%cf%86%ce%b1%ce%bb%ce%ae-%ce%b5%ce%af%ce%bd%ce%b1%ce%b9-%cf%84%ce%b1-%ce%b1%cf%85%cf%84%ce%bf%ce%ba%ce%af%ce%bd%ce%b7%cf%84%ce%b1-%ce%bc%ce%b5-%cf%83%cf%85%cf%83.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T19:20:30+00:00"/>
    <meta property="og:title" content="Πόσο ασφαλή είναι τα αυτοκίνητα με συστήματα αυτόνομης οδήγησης;"/>
    <meta property="og:description" content="Οι αυτοκινητοβιομηχανίες αναζητούν τρόπους ώστε να διασφαλιστεί η ασφαλής αυτόνομη οδήγηση των οχημάτων."/>
  </head>
  <body>
    <article>
      <h1>Πόσο ασφαλή είναι τα αυτοκίνητα με συστήματα αυτόνομης οδήγησης;</h1>
      <address>
        <time datetime="2019-11-18T19:20:30+00:00">18 Nov 2019, 19:20</time>
      </address>
      <p>Οι αυτοκινητοβιομηχανίες αναζητούν τρόπους ώστε να διασφαλιστεί η ασφαλής αυτόνομη οδήγηση των οχημάτων.</p>
      <p>
        <b>Τα αυτοκίνητα που «κινούνται αυτοδύναμα» δεν αποτελούν πλέον σενάριο επιστημονικής φαντασίας , με εταιρείες όπως η Google και η Uber να δοκιμάζουν ήδη αυτόνομα μοντέλα τους σε δημόσιους δρόμους.</b>
      </p>
      <p>Μετά το περιστατικό στην Αμερική όπου μια γυναίκα χτυπήθηκε θανάσιμα από ένα αυτόνομα κινούμενο αυτοκίνητο, ερευνητές υποστηρίζουν ότι το συγκεκριμένο όχημα αντιμετώπιζε ορισμένα προβλήματα λογισμικού με αποτέλεσμα να αναζητούν τρόπους ώστε να διασφαλιστεί η ασφαλής αυτόνομη οδήγηση των οχημάτων.</p>
      <p>Το μοντέλο που χτύπησε την Elaine Herzberg τον Μάρτιο του 2018 καθώς περνούσε με το ποδήλατο της τον δρόμο είχε προβλήματα λογισμικού, χωρίς όμως να έχει εξακριβωθεί ακόμα ο κύριος παράγοντας του ατυχήματος.</p>
      <p>Δράση έλαβαν άμεσα οι αρμόδιες Αρχές οι οποίες αθώωσαν την εταιρεία, αλλά όχι την οδηγό η οποία μπορεί να βρεθεί υπαίτια καθώς οι κάμερες ασφαλείας αποδεικνύουν ότι δευτερόλεπτα πριν το ατύχημα αποσπάστηκε η προσοχή της από τον δρόμο.</p>
      <p>Με αφορμή αυτό το περιστατικό ερευνήθηκε το θέμα των τροχαίων που έχουν προκληθεί από αυτοκίνητα με συστήματα αυτόνομης οδήγησης και εξακριβώθηκε ότι έχουν συμβεί 37 περιστατικά από τον Σεπτέμβριο του 2016 μέχρι και τον Μάρτιο του 2018!</p>
      <figure>
        <img src="https://www.pentapostagma.gr/wp-content/uploads/2019/11/190322122937_Autonomous-driving-tsiro-1000.jpg"/>
      </figure>
      <h3>Δυσκολίες που αντιμετωπίζουν τα αυτόνομα κινούμενα αυτοκίνητα</h3>
      <p>Τον Μάιο του 2016, ο Joshua Brown σκοτώθηκε οδηγώντας το Tesla Model S. Το αυτοκίνητο συγκρούστηκε με το τρέιλερ άλλου χρήστη της οδού, καθώς ούτε ο αυτόματος πιλότος ούτε ο οδηγός αναγνώρισαν το άλλο όχημα ώστε να λάβουν τα κατάλληλα μέτρα. Ορισμένες αναφορές θέλουν τον κ. Brown να βλέπει ταινία στο φορητό DVD-player του με το σύστημα αυτόνομης οδήγησης να έχει αναλάβει την κίνηση του οχήματος την ώρα του ατυχήματος.</p>
      <p>Η Tesla παράλληλα με την έκφραση των συλλυπητήριων της, υποστήριξε το μοντέλο της, αναφέροντας χαρακτηριστικά ότι ήταν το πρώτο καταγεγραμμένο δυστύχημα μετά από 130 μίλια με τον αυτόματο πιλότο ενεργοποιημένο. Σε όλα τα αυτοκίνητα που κινούνται στις Ηνωμένες Πολιτείες, παρατηρείται ένα δυστύχημα κάθε 94 εκατ. μίλια.</p>
      <p>Παρ’ όλα αυτά η εταιρεία έριξε την ευθύνη του ατυχήματος στο ότι το σύστημα αυτόνομης οδήγησης δεν αναγνώρισε το τρέιλερ λόγω του υψηλού ύψους του και ανέφερε ότι το συγκεκριμένο περιστατικό εντάσσεται σε πολύ σπάνιες περιπτώσεις που θα συναντήσει κανείς στον δρόμο…</p>
      <figure>
        <img src="https://www.pentapostagma.gr/wp-content/uploads/2019/11/190222090921_Valeo-autonomous.jpg"/>
      </figure>
    </article>
  </body>
</html>