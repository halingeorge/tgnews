<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/u-21/1574103777-zbirna-ukrainy-u-21-zavtra-pidopichni-rotania-v-azerbaidzhani-zihraiut-ostannii-poiedynok-u-2019-rotsi.html"/>
    <meta property="og:site_name" content="Footboom.com"/>
    <meta property="article:published_time" content="2019-11-18T19:21:00+00:00"/>
    <meta property="og:title" content="Збірна України U-21: завтра підопічні Ротаня в Азербайджані зіграють останній поєдинок у 2019 році"/>
    <meta property="og:description" content="Завтра молодіжна збірна України проведе контрольний поєдинок з однолітками з Азербайджану. Гра пройде на стадіоні &quot;Далга Арена&quot;, який вміщує 6 500 глядачів. Стадіон розташований у селищі Мардакан, що входить до одного з районів міста Баку. Товариський матч між молодіжними збірними Азербайджану та України розпочнеться о 16.00 за київським часом. На цій арені синьо-жовті провели й передматчеве заняття. Як повідомляв офіційний сайт УАФ, до Азербайджану через хворобу не полетіли Юхим Конопля, Євген Чеберко й Георгій Цітаішвілі. А вже в Баку невелике ушкодження отримав півзахисник &quot;Маріуполя&quot; Дмитро Топалов, який до матчу не готується. Тому в обоймі наставника української &quot;молодіжки&quot; Руслана Ротаня залишилося 20 виконавців."/>
  </head>
  <body>
    <article>
      <h1>Збірна України U-21: завтра підопічні Ротаня в Азербайджані зіграють останній поєдинок у 2019 році</h1>
      <address>
        <time datetime="2019-11-18T19:21:00+00:00">18 Nov 2019, 19:21</time>
      </address>
      <p>Завтра молодіжна збірна України проведе контрольний поєдинок з однолітками з Азербайджану. Гра пройде на стадіоні "Далга Арена", який вміщує 6 500 глядачів. Стадіон розташований у селищі Мардакан, що входить до одного з районів міста Баку. Товариський матч між молодіжними збірними Азербайджану та України розпочнеться о 16.00 за київським часом.<br/><br/>На цій арені синьо-жовті провели й передматчеве заняття. Як повідомляв офіційний сайт УАФ, до Азербайджану через хворобу не полетіли Юхим Конопля, Євген Чеберко й Георгій Цітаішвілі. А вже в Баку невелике ушкодження отримав півзахисник "Маріуполя" Дмитро Топалов, який до матчу не готується. Тому в обоймі наставника української "молодіжки" Руслана Ротаня залишилося 20 виконавців.</p>
      <h3>Склад молодіжної збірної України</h3>
      <p>Воротарі: Владислав Кучерук, Руслан Нещерет (обидва — "Динамо" Київ), Олег Білик ("Олександрія").</p>
      <p>Захисники: Денис Попов ("Динамо" Київ), Валерій Бондар ("Шахтар" Донецьк), Владислав Бабогло, Тимур Стецьков (обидва — "Олександрія"), Віктор Корнієнко, Олексій Биков (обидва — "Маріуполь"), Богдан Мілованов ("Спортинг"-В, Іспанія), Роман Вантух ("Олімпік" Донецьк).</p>
      <p>Півзахисники: Микола Шапаренко ("Динамо" Київ), Богдан Лєднєв ("Зоря" Луганськ), Максим Чех, Ахмед Алібеков ("Слован", Чехія), Сергій Булеца, Олександр Назаренко (обидва — "Дніпро-1" Дніпро), Андрій Кравчук ("Олімпік" Донецьк).</p>
      <p>Нападники: Владислав Супряга ("Дніпро-1" Дніпро), Назарій Русин ("Зоря" Луганськ).</p>
      <p>Інтересу майбутній зустрічі додає той факт, що молодіжну збірну Азербайджану тренує колишній захисник харківського "Металіста" Мілан Обрадович. Свого часу в нього були принципові протистояння з Русланом Ротанем на футбольному полі, коли нинішній головний тренер української "молодіжки" захищав кольори тоді ще дніпропетровського "Дніпра".</p>
      <p>До речі, сьогодні ввечері за ініціативи того самого Обрадовича відбулася спільна вечеря тренерських штабів збірних Азербайджану та України.</p>
      <related>
        <h4>Читайте также:</h4>
        <a href="https://www.footboom.com/ukrainian/u-21/1573941812-molodezhnaya-sbornaya-ukrainy-na-match-s-azerbajdzhanom-dobiralas-11-chasov.html"/>
      </related>
    </article>
  </body>
</html>