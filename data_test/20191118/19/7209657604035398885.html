<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/forl%C3%AC/cronaca/ricette-mediche-whatsapp-1.4894493"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-18T19:08:45+00:00"/>
    <meta property="og:title" content="Sanità Forlì, via alle ricette mediche su Whatsapp"/>
    <meta property="og:description" content="In viale Risorgimento un team di 9 medici fornisce servizi innovativi"/>
  </head>
  <body>
    <article>
      <h1>Sanità Forlì, via alle ricette mediche su Whatsapp</h1>
      <h2>In viale Risorgimento un team di 9 medici fornisce servizi innovativi</h2>
      <address><time datetime="2019-11-18T19:08:45+00:00">18 Nov 2019, 19:08</time> by <a rel="author">il Resto del Carlino</a></address>
      <p>Forlì, 19 novembre 2019 - <b>Nove medici di famiglia</b>, ognuno col suo studio, due infermiere, quattro segretarie. Il <b>nucleo di cure primarie Forlì 2,</b> in viale Risorgimento 281, ha un nuovo ‘abito’: la struttura è stata ampliata e resa meglio accessibile, con due grandi sale d’attesa e un’ascensore, ma soprattutto è aumentato il numero dei professionisti (prima i camici bianchi erano sei). Una piccola casa della salute che sarà da apripista per il progetto che si vorrà fare ai Portici.</p>
      <p>Tra i servizi innovativi ci sono le <b>ricette inviate via Whatsapp</b> . Un avviso all’ingresso dell’ambulatorio ne spiega il funzionamento: c’è un numero telefonico dedicato, occorre indicare i propri dati e il cognome del professionista di riferimento per richiedere un farmaco, una visita specialistica o un esame (va indicata la diagnosi associata). Entro 48 ore il messaggio di risposta ‘ricetta pronta’ conferma il buon esito dell’operazione: il paziente può andare a ritirare il documento. Il bacino di utenza è costituito dai 15mila pazienti dei nove medici di famiglia, può raggiungere i 20mila.<br/>La struttura ha un orario di apertura di dieci ore (9-19), dallo scorso 4 novembre è cambiato il numero di telefono (ora 0543.733442).</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>