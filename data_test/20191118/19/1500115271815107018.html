<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4926196/typhoon-we-benoemen-racisme-niet-nederland"/>
    <meta property="og:site_name" content="RTL Boulevard"/>
    <meta property="article:published_time" content="2019-11-18T19:02:34+00:00"/>
    <meta property="og:title" content="Racisme wordt volgens Typhoon niet benoemd in Nederland"/>
    <meta property="og:description" content="Racisme wordt in Nederland niet benoemd. Dat stelde rapper Typhoon maandag in DWDD. Hij reageerde hiermee op het incident tijdens de wedstrijd FC Den Bosch-Excelsior zondagmiddag. De wedstrijd werd stilgelegd omdat de zwarte speler Ahmed Mendes Moreira door fans van FC Den Bosch werd toegeroepen met racistische kreten en oerwoudgeluiden."/>
  </head>
  <body>
    <article>
      <h1>Racisme wordt volgens Typhoon niet benoemd in Nederland</h1>
      <address>
        <time datetime="2019-11-18T19:02:34+00:00">18 Nov 2019, 19:02</time>
      </address>
      <p>Racisme wordt in Nederland niet benoemd. Dat stelde rapper Typhoon maandag in DWDD. Hij reageerde hiermee op het incident tijdens de wedstrijd FC Den Bosch-Excelsior zondagmiddag. De wedstrijd werd stilgelegd omdat de zwarte speler Ahmed Mendes Moreira door fans van FC Den Bosch werd toegeroepen met racistische kreten en oerwoudgeluiden.</p>
      <blockquote>"Maar het schrijnende is dat we racisme niet benoemen"</blockquote>
      <p>"Ik weet niet of het typisch Nederlands is. Maar het schrijnende is dat we racisme niet benoemen", aldus de rapper. Oud-voetballer Dries Boussata was ook te gast in het programma en stelde dat vooral de KNVB de kop in het zand steekt als het gaat om de aanpak van racisme in het Nederlandse voetbal. "Er is niets veranderd de afgelopen twintig jaar", stelde Boussata. "Bij een incident gaat iedereen heel hard roepen en de moraalridder uithangen. Maar er gebeurt niets. Er verandert niets."</p>
      <p>De voormalig aanvaller van AZ, Excelsior en FC Utrecht bracht het incident met de Kenneth Vermeer-pop in herinnering. In februari 2016 werd een pop die Vermeer voorstelde met een strop opgehangen tijdens de wedstrijd Ajax-Feyenoord. "De KNVB had een grote mond, maar er gebeurde niets. We kunnen hele programmaâ€™s vol lullen over de teen van een voetballer die buitenspel stond, we kunnen inzoomen op neusharen van spelers. Maar racisme en discriminatie worden nooit benoemd."</p>
      <p>Hij stelde echter dat racisme een probleem is van de maatschappij, niet per se van de voetbalwereld. "Het begint al bij de discriminatie als het gaat om leidende posities", aldus Boussata. "Alle trainers in het betaald voetbal zijn blanke Nederlanders. Er zijn zat trainers met Surinaamse, Marokkaanse of Turkse roots. Maar die krijgen blijkbaar de kans niet. En datzelfde geldt voor de bestuursposities in het betaald voetbal. En maar blijven beweren dat er geen probleem is. Het enige lichtpuntje is de scheidsrechter gisteren, die een statement durfde te maken."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/3894521/typhoon-voetsporen-van-martin-luther-king"/>
        <a href="https://www.rtlboulevard.nl/entertainment/artikel/3807546/typhoon-neemt-sabbatical-van-halfjaar"/>
        <a href="https://www.rtlboulevard.nl/entertainment/showbizz/artikel/4926506/alfred-van-den-heuvel-zat-financieel-aan-de-grond-na"/>
        <a href="https://www.rtlboulevard.nl/entertainment/showbizz/artikel/4926401/oitnb-actrice-bevallen-van-perfecte-dochter"/>
        <a href="https://www.rtlboulevard.nl/entertainment/showbizz/artikel/4926301/rapper-lizzo-stapelgek-op-amsterdam"/>
        <a href="https://www.rtlboulevard.nl/entertainment/showbizz/artikel/4926276/de-leeuw-stoorde-zich-aan-aidsspandoek-van-boeren"/>
      </related>
      <related>
        <a href="https://www.rtlboulevard.nl/entertainment/artikel/4735026/kerkdienst-op-zwarte-cross-met-typhoon-en-koor"/>
      </related>
      <related>
        <a href="https://www.rtlboulevard.nl/entertainment/music/artikel/4518791/rico-sticks-en-typhoon-krijgen-erepenning"/>
      </related>
    </article>
  </body>
</html>