<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/dit-is-de-sexy-samsung-galaxy-note-10-star-wars-edition-33167"/>
    <meta property="og:site_name" content="Apparata"/>
    <meta property="article:published_time" content="2019-11-18T19:32:00+00:00"/>
    <meta property="og:title" content="Dit is de sexy Samsung Galaxy Note 10 Star Wars Edition"/>
    <meta property="og:description" content="Galaxy Force 10?"/>
  </head>
  <body>
    <article>
      <h1>Dit is de sexy Samsung Galaxy Note 10 Star Wars Edition</h1>
      <h2>Galaxy Force 10?</h2>
      <address><time datetime="2019-11-18T19:32:00+00:00">18 Nov 2019, 19:32</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Met de <a href="https://www.apparata.nl/nieuws/de-laatste-star-wars-rise-of-skywalker-trailer-zit-boordevol-lekkers-32862">laatste Skywalker Star Wars-film</a> voor de deur zullen veel fans van de sci-fi-films ongetwijfeld een markering in hun agenda hebben. Daar mag nog een markering bij, want <a href="https://news.samsung.com/us/samsung-announces-galaxy-note10-star-wars-special-edition/">Samsung komt</a> met een special edition Galaxy Note 10 met Star Wars-opdruk. Maar de doos bevat veel meer lekkers dan alleen de <a href="https://www.apparata.nl/nieuws/samsung-galaxy-s10-updates-maken-note-10-overbodig-33094">lichtelijk overbodige</a> smartphone.</p>
      <p>De Samsung Galaxy Note 10 Plus Star Wars Special Edition is een doos vol lekkers voor Samsung- en Star Wars-fanaten. Althans, als je een beetje sympathie voelt voor de duistere zijde van de Force, want het gehele pakket is in de stijl van Kylo Ren gemaakt.</p>
      <p>De kleinzoon van Darth Vader staat met zijn zwarte masker en rode lichtzwaard centraal in deze speciale set hardware. Zo komen de bijgeleverde Samsung Galaxy Buds in een zwart-rood doosje en is de S-Pen gemodelleerd naar het lichtzwaard van Kylo Ren. Op de zogenoemde crossguards na, dan.</p>
      <p>Om de liefde voor Adam Driver’s personage nog verder te benadrukken is Kylo op alle producten aanwezig. De smartphone, de omvattende doos en de sleeve daaromheen hebben allemaal een plaatje van Kylo Ren erop.</p>
      <p>Helaas is de Star Wars Edition van de Galaxy Note 10 niet officieel in Nederland of België verkrijgbaar. De set kost $1.300 en komt uit in Australië, Denemarken, Finland, Frankrijk, Duitsland, Hong Kong, Zuid-Korea, Noorwegen, Rusland, Spanje, Zweden, Turkije, de Verenigde Arabische Emiraten, het Verenigd Koninkrijk en de Verenigde Staten.</p>
      <p>Lees ook: <a href="https://www.apparata.nl/nieuws/speel-als-een-stormtrooper-in-fortnite-video-33140">Speel als een Stormtrooper in Fortnite!</a></p>
    </article>
  </body>
</html>