<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/proekt-pidozri-dbr-ye-politichnim-peresliduvannyam-poroshenka-na-dogodu-rosiyi-friz/"/>
    <meta property="og:site_name" content="Прямий"/>
    <meta property="article:published_time" content="2019-11-18T19:10:00+00:00"/>
    <meta property="og:title" content="Проект підозри ДБР є політичним переслідуванням Порошенка на догоду Росії - Фріз"/>
    <meta property="og:description" content="Проект підозри, спрямований у ГПУ Державним бюро розслідувань щодо п’ятого президента України Петра Порошенка - це виконання російського замовлення з"/>
  </head>
  <body>
    <article>
      <h1>Проект підозри ДБР є політичним переслідуванням Порошенка на догоду Росії - Фріз</h1>
      <address>
        <time datetime="2019-11-18T19:10:00+00:00">18 Nov 2019, 19:10</time>
      </address>
      <p>
        <b>Проект підозри, спрямований у ГПУ Державним бюро розслідувань щодо п’ятого президента України Петра Порошенка - це виконання російського замовлення з метою політичного переслідування.</b>
      </p>
      <p>Про це заявила депутат фракції "Європейська Солідарність" <b>Ірина Фріз</b> у <a href="https://www.facebook.com/Iryna.Friz/photos/a.847556005267726/2822967791059861/?type=3&amp;theater">Facebook</a>.</p>
      <p>"Нікого вже навіть не насторожило, що першоджерелом такої новини став не офіційний сайт ДБР, а телеграм пана Портнова - колишнього заступника голови Адміністрації президента при Вікторові Януковичу", - звернула увагу вона.</p>
      <p>Фріз нагадала, що 15 листопада Шевченківський суд Києва зобов’язав ДБР розглянути клопотання про закриття саме цього провадження. "І конвульсії [Романа] Труби - всього лише спроба ухилитися від виконання судового рішення та з останніх сил втриматись за "помазану медом" посаду, не нехтуючи навіть підтримкою одіозного пана Портнова", - підкреслила вона.</p>
      <p>"Хоча все передбачувано: коли не вистачає досвіду та авторитету, політику перетворюють на брудну гру, а державу - на арену для цієї "кориди", – додала політик.</p>
      <p>Нагадаємо, Петро Порошенко під час брифінгу заявив, що <a href="https://prm.ua/kuryam-na-smih-petro-poroshenko-prokomentuvav-pidozru-dbr/">метою так званої "підозри" п’ятому президенту України Петру Порошенку, яку ДБР нібито направило у Генпрокуратуру, є зупинити політичну боротьбу за європейське і євроатлантичне майбутнє України.</a></p>
      <p>
        <a href="https://prm.ua/advokat-poroshenka-vidreaguvav-na-tak-zvanu-pidozru-konvulsii-trubi-pered-vidstavkoyu/">ПРЕССЛУЖБА ПОРОШЕНКА ВІДРЕАГУВАЛА НА ТАК ЗВАНУ "ПІДОЗРУ": КОНВУЛЬСІЇ ТРУБИ ПЕРЕД ВІДСТАВКОЮ</a>
      </p>
      <p>Ветеран АТО, народний депутат VIII скликання <a href="https://prm.ua/peresliduvannya-poroshenka-tse-peredsmertna-agoniya-kerivnitstva-dbr-lapin/">Ігор Лапін назвав справу проти Петра Порошенка передсмертною агонією керівництва ДБР</a>.</p>
      <related>
        <h4>Схожі новини</h4>
        <a href="https://prm.ua/proyekt-povidomlennya-pro-pidozru-poroshenku-ye-sproboyu-revanshu-parubiy/"/>
        <a href="https://prm.ua/kuryam-na-smih-petro-poroshenko-prokomentuvav-pidozru-dbr/"/>
        <a href="https://prm.ua/glavu-ukreksimbanku-zvilnili-pid-zastavu-mayzhe-3-mln-griven/"/>
      </related>
    </article>
  </body>
</html>