<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/novijat-kmet-na-sozopol-sprja-izgrazhdaneto-na-depoto-za-otpadaci-kraj-atija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-18T19:31:00+00:00"/>
    <meta property="og:title" content="Новият кмет на Созопол спря изграждането на депото за отпадъци край Атия"/>
    <meta property="og:description" content="Срещу спорния проект жителите протестират от години"/>
  </head>
  <body>
    <article>
      <h1>Новият кмет на Созопол спря изграждането на депото за отпадъци край Атия</h1>
      <h2>Срещу спорния проект жителите протестират от години</h2>
      <address>
        <time datetime="2019-11-18T19:31:00+00:00">18 Nov 2019, 19:31</time>
      </address>
      <figure>
        <video src="https://vid.btv.bg/btvnews/2019/11/18/depo_1574098841-1.mp4"/>
      </figure>
      <p>Новият кмет на Созопол спря изграждането на депото за строителни отпадъци и инертни материали край село Атия. Срещу спорния проект жителите протестират от години.</p>
      <p>Недоволството на местните хора е провокирано от одобрения без тяхно знание проект за строително депо. То е трябвало да се простира на площ от над 50 декара в защитена зона Бакарлъка.</p>
      <p>Освен риск за природата, методът с хидравлично разбиване на строителните отпадъци заплашва и домовете на хората, които са в непосредствена близост до площадката.</p>
      <p>Общината ще търси нов терен за изграждането на депото.</p>
      <p>"Не е правилно обществено обсъждане да се провежда с шест човека, двама от които са кметове на съответните населени места. Не е правилно да се сменят парцели или там каквото и да било, каквото се е случило навремето и не е правилно най-вече това нещо да се изгражда на 200 метра от жилищата на хората. Ние имаме нужда от подобно нещо, въпросът е къде", заяви Тихомир Янакиев, кмет на община Созопол.</p>
    </article>
  </body>
</html>