<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/zdorove/20191118-virus-koksaki-yak-diye-i-chy-mozhna-vberegty-sebe/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T19:07:32+00:00"/>
    <meta property="og:title" content="Вірус Коксакі! Як діє і чи можна вберегти себе"/>
    <meta property="og:description" content="Що таке вірус Коксакі, чим його лікувати і як ним не заразитися – розбиралися Факти ICTV."/>
  </head>
  <body>
    <article>
      <h1>Вірус Коксакі! Як діє і чи можна вберегти себе</h1>
      <address>
        <time datetime="2019-11-18T19:07:32+00:00">18 Nov 2019, 19:07</time>
      </address>
      <p>Що таке вірус Коксакі, чим його лікувати і як ним не заразитися – розбиралися Факти ICTV.</p>
      <p>18 листопада 2019 року  одній зі шкіл Одеської області група учнів захворіла вірусом Коксакі. Школярів відправили на карантин.</p>
      <p>А ще влітку 2017 року у турецькій Анталії молода <a href="https://fakty.com.ua/ua/proisshestvija/20170712-sim-ya-ukrayinky-zahvorila-v-turechchyni-nebezpechnym-virusom-koksaki/">сім’я з України заразилася вірусом Коксакі.</a> І виходить, що про вірус, який нещодавно мало хто знав, тепер говорять по всій країні.</p>
      <h3>Що це таке</h3>
      <p>Вірус Коксакі – це група з 30 активних ентеровірусів, які розмножуються в шлунково-кишковому тракті дитини.</p>
      <blockquote>Відомо, що вперше захворювання було діагностовано в маленькому містечку США Коксакі, і через високий рівень заразності швидко облетіло всю земну кулю.</blockquote>
      <p>Крім цього, захворювання ще називають сидром “рука-нога-рот”. Найчастіше ця патологія зустрічається у дітей до 5 років, і вкрай рідко у дорослих. Після перенесення захворювання, викликаного вірусом Коксакі, у людини утворюється стійкий імунітет до інфекції і повторне зараження виключено.</p>
      <p>Велика група даних вірусних частинок розділяється на два класи: А-тип і В-тип, які містять у собі до 20 вірусів кожна. Різниця полягає в тому, які ускладнення з’являються після перенесення інфекцій, ініційованих одним з двох типів вірусу Коксакі.</p>
      <ul>
        <li>Після А-типу може розвинутися менінгіт і захворювання горла.</li>
        <li>В-тип більш небезпечний і загрожує серйозними змінами в головному мозку (психічні і дегенеративні розлади), серцевої і скелетних м’язах.</li>
      </ul>
      <figure>
        <img src="https://fakty.com.ua/wp-content/uploads/2017/07/14/Bez-ymeny-1-8.jpg"/>
      </figure>
      <p>
        <b>Читайте: </b>
        <a href="http://fakty.ictv.ua/ua/proisshestvija/20170712-sim-ya-ukrayinky-zahvorila-v-turechchyni-nebezpechnym-virusom-koksaki/">Сім’я українки захворіла в Туреччині небезпечним вірусом Коксакі</a>
      </p>
      <h3>Симптоми</h3>
      <ul>
        <li>Поява маленьких хворобливих бульбашок і виразок (до 2 мм в діаметрі) на слизовій оболонці рота, в більшій мірі на внутрішній поверхні щік. Також можливо захворювання горла з появою пухирців на мигдалинах.</li>
        <li>Формування невеликих везикул (бульбашки з рідиною) на долонях, підошовних поверхнях стоп, між пальцями. Такі елементи висипу нагадують вітрянку. Потім вони в невеликій кількості можуть з’являтися на шкірі рук (передпліччя) і сідниць.</li>
        <li>Сверблячка на шкірі при інфекції вірусом Коксакі відсутня.</li>
        <li>Температура зберігається кілька днів, потім нормалізується (за умови класичного перебігу інфекції).</li>
        <li>Диспепсичний синдром – розвиток проносу, блювоти. Пронос може бути до 5-10 разів на день, стул при цьому рідкий, водянистий без патологічних домішок (кров, слиз або гній).</li>
      </ul>
      <h3>Як лікувати</h3>
      <p>Вакцини від вірусу Коксакі ще не винайшли. Лікування вірусу проходить в основному симптоматичне і підтримувальне.</p>
      <p>Ніяких конкретних препаратів і засобів в аптеці проти Коксакі годі й шукати, але якщо діагностувати проблему комплексно, можна з легкістю підібрати низку ефективних лікарських препаратів.</p>
      <p>Перш за все, не варто забувати про правила особистої гігієни, щоб звести до мінімуму шанси поширення інфекції.</p>
      <p>При зневодненні слід випивати норму води, яку потребує організм людини. У цьому випадку більше чи менше норми може тільки нашкодити.</p>
      <ul>
        <li>У разі наявності ранок у роті і якщо є хвороба горла, лікування включає використання місцевих антисептиків (льодяники від болю в горлі, полоскання розчином фурациліну).</li>
        <li>Висип на шкірі обробляється фукорцином або розчином зеленки для профілактики приєднання бактеріальної інфекції.</li>
        <li>Протизапальні засоби для зниження болю у м’язах, головного болю і температури – для дітей оптимальними препаратами є Ібупрофен і дитячий парацетамол у вікових дозуваннях. Разову дозу можна давати не частіше 3-4 разів на добу після їжі.</li>
        <li>Рясне пиття і розчини для оральної регідратації застосовуються в разі вираженої діареї і блювоти (Регідрон).</li>
        <li>Противірусні засоби використовуються тільки при тяжкому перебігу інфекції (Аміксин).</li>
      </ul>
      <p>Помітне поліпшення стану зазвичай настає вже через 2-3 дні, у разі погіршення стану, появи ознак менінгіту (ригідність потиличних м’язів), необхідно негайно звернутися до лікаря.</p>
      <figure>
        <img src="https://fakty.com.ua/wp-content/uploads/2017/07/14/grafyka.png"/>
      </figure>
      <h3>Як не захворіти</h3>
      <p>Для того, щоб уберегти себе і свою сім’ю від вірусу Коксакі, потрібно дотримуватися особистої гігієни, часто мити руки, використовувати антибактеріальні спреї.</p>
      <p>Крім цього, важливо тримати дім у чистоті, постійно протирати пил і провітрювати кімнати, щоб була циркуляція свіжого повітря.</p>
      <p>Намагайтеся багато не перебувати з людних місцях, зміцнюйте свій імунітет вітамінами, а тіло фізичними вправами.</p>
    </article>
  </body>
</html>