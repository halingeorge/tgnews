<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf%ce%ba%ce%bb%ce%b1%cf%87%cf%8c%ce%bc%ce%b1-%ce%bd%ce%b5%ce%ba%cf%81%cf%8c%cf%82-%ce%ba%ce%b1%ce%b9-%ce%bf-%ce%b4%cf%81%ce%ac%cf%83%cf%84%ce%b7%cf%82-%cf%84%ce%b7%cf%82-%ce%b5%cf%80%ce%af%ce%b8.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T19:10:07+00:00"/>
    <meta property="og:title" content="Οκλαχόμα: Νεκρός και ο δράστης της επίθεσης στο εμπορικό κέντρο"/>
    <meta property="og:description" content="Τρεις άνθρωποι, μεταξύ αυτών ο φερόμενος ως δράστης, έχασαν τη ζωή τους σε ένα περιστατικό με πυροβολισμούς έξω από κατάστημα της αλυσίδας Walmart στο Ντάνκαν της Οκλαχόμα, μετέδωσαν αμερικανικά ΜΜΕ επικαλούμενα την αστυνομία της πόλης."/>
  </head>
  <body>
    <article>
      <h1>Οκλαχόμα: Νεκρός και ο δράστης της επίθεσης στο εμπορικό κέντρο</h1>
      <address>
        <time datetime="2019-11-18T19:10:07+00:00">18 Nov 2019, 19:10</time>
      </address>
      <p>
        <b>Τρεις άνθρωποι, μεταξύ αυτών ο φερόμενος ως δράστης, έχασαν τη ζωή τους σε ένα <a href="https://www.pentapostagma.gr/2019/11/%CF%80%CF%85%CF%81%CE%BF%CE%B2%CE%BF%CE%BB%CE%B9%CF%83%CE%BC%CE%BF%CE%AF-%CF%83%CE%B5-%CE%B5%CE%BC%CF%80%CE%BF%CF%81%CE%B9%CE%BA%CF%8C-%CE%BA%CE%AD%CE%BD%CF%84%CF%81%CE%BF-%CF%83%CF%84%CE%B7%CE%BD-3.html">περιστατικό με πυροβολισμούς</a> έξω από κατάστημα της αλυσίδας Walmart στο Ντάνκαν της Οκλαχόμα, μετέδωσαν αμερικανικά ΜΜΕ επικαλούμενα την αστυνομία της πόλης.</b>
      </p>
      <p>Όπως γράφει η εφημερίδα Duncan Banner, η αστυνομία ειδοποιήθηκε λίγο πριν από τις 10.00 το πρωί τοπική ώρα (18.00 ώρα Ελλάδας), για ένα περιστατικό με πυροβολισμούς στο σούπερ μάρκετ κι ότι υπάρχουν τρία θύματα.</p>
      <p>Σύμφωνα με τον αρχηγό της αστυνομίας Ντάνι Φορντ, τον οποίο επικαλείται το τοπικό τηλεοπτικό δίκτυο TNN-ABC,<b> τρεις άνθρωποι σκοτώθηκαν έξω από το σούπερ μάρκετ και ο δράστης βρίσκεται ανάμεσα στα θύματα.</b></p>
      <p>Στις αρχές Αυγούστου, ένας λευκός άνδρας, ηλικίας 21 ετών, σκότωσε 22 πελάτες σε ένα Walmart στο Ελ Πάσο του Τέξας, ένα από τα πλέον πολυσύχναστα στις ΗΠΑ, σε κοντινή απόσταση από σύνορα με το Μεξικό.</p>
      <p>Σε ένα μανιφέστο που είχε αναρτήσει στο Διαδίκτυο πριν από την επίθεση, ο ένοπλος είχε καταγγείλει την «εισβολή ισπανόφωνων στο Τέξας», ενώ είχε παραδεχθεί, μετά τη σύλληψή του, ότι ήθελε να σκοτώσει «Μεξικανούς».</p>
    </article>
  </body>
</html>