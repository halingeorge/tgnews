<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718693/apple-brevetti-frand-intel"/>
    <meta property="og:site_name" content="iPhone Italia"/>
    <meta property="article:published_time" content="2019-11-18T19:53:22+00:00"/>
    <meta property="og:title" content="Apple pubblica una lettera per ribadire la sua posizione sui brevetti FRAND acquisiti da Intel"/>
    <meta property="og:description" content="Apple ha pubblicato una lettera per ribadire la sua posizione sui brevetti FRAND dopo l'acquisizione del reparto modem smartphone di Intel."/>
  </head>
  <body>
    <article>
      <h1>Apple pubblica una lettera per ribadire la sua posizione sui brevetti FRAND acquisiti da Intel</h1>
      <address>
        <time datetime="2019-11-18T19:53:22+00:00">18 Nov 2019, 19:53</time>
      </address>
      <p>Dopo l’<a href="https://www.iphoneitalia.com/704388/apple-acquisisce-la-divisione-modem-smartphone-di-intel-per-1-miliardo-di-dollari">acquisizione della divisione modem mobile di Intel</a>, Apple oggi ha <a href="https://www.apple.com/legal/intellectual-property/frand/">condiviso una lettera</a> sul sito web per ribadire la sua posizione sui termini di <b>licenza equi, ragionevoli e non discriminatori</b> (FRAND) per i brevetti essenziali acquisiti nell’operazione.</p>
      <p>Insieme al <b>reparto modem mobile di Intel</b>, Apple ha ovviamente fatto propri gli oltre 17.000 <b>brevetti</b> cellulari dell’azienda, molti dei quali rientrano nella sfera dei cosiddetti <b>FRAND</b>.</p>
      <p>Apple afferma il suo apprezzamento per la proprietà intellettuale e riconosce l’importante ruolo dello sviluppo degli <b>standard del settore</b>, aggiungendo che i suoi ingegneri partecipano ad oltre 100 organizzazioni che stabiliscono questi standard come, ad esempio, Wi-Fi, connessione cellulare e USB-C.</p>
      <p>Apple scrive anche che ha “<i>cercato a lungo di portare una prospettiva equilibrata alle promesse e ai pericoli della standardizzazione</i>” e che “<i>si impegna a concedere in licenza i propri brevetti essenziali per gli standard cellulari alle condizioni FRAND</i>“.</p>
      <p>Apple ritiene che <b>i proprietari di brevetti essenziali</b> relativi agli standard di settore debbano rendere disponibili le licenze alle condizioni FRAND a tutte le parti interessate che richiedono una licenza, aggiungendo che i licenziatari dei brevetti essenziali non dovrebbero essere costretti a prendere bundle o altre licenze come base dell’accordo. Apple afferma poi che dovrebbe anche esserci un tasso di royalty oggettivo e ragionevole da applicare ugualmente a tutti i licenziatari dei brevetti FRAND.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>