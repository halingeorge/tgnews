<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/lol-tekenfilm-ruttes-vvd-schip-zinkt-razendsnel-te-midden-van-de-fvd-renaissancevloot-stap-ook-over/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-18T19:00:27+00:00"/>
    <meta property="og:title" content="LOL-tekenfilm! Rutte’s VVD-schip zinkt razendsnel te midden van de FVD-renaissancevloot: ‘Stap ook over!’"/>
    <meta property="og:description" content="Terwijl peilingen laten zien dat de VVD in een vrije val is terechtgekomen dankzij het stikstofdebacle, lanceert Forum voor Democratie een nieuwe video om teleurgestelde VVD’ers op te vangen. We zien een wanhopige Rutte zich vastklampen aan de zeilen van zijn zinkende schip. De batterij FVD-schepen vaart zonder schrammetje verder. ‘Stap over naar Forum,’ is de boodschap. Thierry Baudet heeft een boodschap voor alle VVD-leden die zich afvragen of hun steeds sterker naar links zwalkende partij nog wel de juiste plek voor ze is: “Verlaat NU het zinkende VVD-schip en stap over op de Renaissancevloot!” Als onderdeel van die campagne om VVD’ers hun partijlidmaatschapskaart te laten inruilen voor een FVD-pas – de “Overstapweken” gedoopt” – heeft de partij er ook een onderhoudende tekenfilm bij gemaakt. We zien hoe premier Mark Rutte zichzelf met man en macht overeind probeert te houden aan de lijnen van zijn zinkende ‘liberale’ boot. Terwijl hij blijft door lachen alsof er niets aan de hand is, vergaat onder hem de…"/>
  </head>
  <body>
    <article>
      <h1>LOL-tekenfilm! Rutte’s VVD-schip zinkt razendsnel te midden van de FVD-renaissancevloot: ‘Stap ook over!’</h1>
      <address><time datetime="2019-11-18T19:00:27+00:00">18 Nov 2019, 19:00</time> by <a rel="author">Tim Engelbart</a></address>
      <p>
        <b>Terwijl peilingen laten zien dat de VVD in een vrije val is terechtgekomen dankzij het stikstofdebacle, lanceert Forum voor Democratie een nieuwe video om teleurgestelde VVD’ers op te vangen. We zien een wanhopige Rutte zich vastklampen aan de zeilen van zijn zinkende schip. De batterij FVD-schepen vaart zonder schrammetje verder. ‘Stap over naar Forum,’ is de boodschap.</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fthierrybaudet83%2Fvideos%2F811233669347771%2F&amp;show_text=0&amp;width=560" width="560" height="316" data-service="Facebook" scrolling="no"/>
      </figure>
      <p>Thierry Baudet <a href="https://www.facebook.com/thierrybaudet83/videos/811233669347771/"><b>heeft een boodschap</b></a> voor alle VVD-leden die zich afvragen of hun steeds sterker naar links zwalkende partij nog wel de juiste plek voor ze is: “Verlaat NU het zinkende VVD-schip en stap over op de Renaissancevloot!” Als onderdeel van die campagne om VVD’ers hun partijlidmaatschapskaart te laten inruilen voor een FVD-pas – de “Overstapweken” gedoopt” – heeft de partij er ook een onderhoudende tekenfilm bij gemaakt.</p>
      <p>We zien hoe premier Mark Rutte zichzelf met man en macht overeind probeert te houden aan de lijnen van zijn zinkende ‘liberale’ boot. Terwijl hij blijft door lachen alsof er niets aan de hand is, vergaat onder hem de hele VVD-boot. Van een afstandje varen ook enkele schepen met FVD-vlaggetjes: deze voertuigen zijn nog altijd zeewaardig en maken geen water. De boodschap is duidelijk: de VVD is ideologisch volstrekt failliet aan het gaan. Forum voor Democratie staat als een huis, en kan nog wel even door.</p>
      <p>Op Facebook zijn de reacties dan ook zeer enthousiast: “inmiddels overgestapt naar FvD en lid geworden, na 40 jaar VVD gestemd te hebben,” aldus ene Frits. “Me Too,” valt Remie hem bij. Het moge duidelijk zijn: de vrije val van de VVD is nog altijd niet gestopt. En als we gezaghebbende politieke commentatoren <a href="https://twitter.com/sypwynia/status/1195683336200564736"><b>moeten geloven</b></a>, gaat dat ook misschien nooit meer gebeuren.</p>
    </article>
  </body>
</html>