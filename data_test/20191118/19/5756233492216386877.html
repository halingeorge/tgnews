<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622208/%D9%81%D8%B1%D9%85%D8%A7%D9%86%D8%AF%D9%87-%D8%A8%D8%B3%DB%8C%D8%AC-%D9%86%DB%8C%D8%B1%D9%88%D9%87%D8%A7%DB%8C-%D8%A7%D9%85%D9%86%DB%8C%D8%AA%DB%8C-%D8%A8%D8%A7-%D8%A2%D8%B1%D8%A7%D9%85%D8%B4-%D8%B1%D9%81%D8%AA%D8%A7%D8%B1-%DA%A9%D8%B1%D8%AF%D9%86%D8%AF-%D8%A7%DA%AF%D8%B1-%D9%86%DB%8C%D8%A7%D8%B2-%D8%A8%D8%A7%D8%B4%D8%AF-%D8%A8%D8%B3%DB%8C%D8%AC-%D9%88%D8%A7%D8%B1%D8%AF-%D8%B9%D9%85%D9%84-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T19:08:00+00:00"/>
    <meta property="og:title" content="فرمانده بسیج: نیروهای امنیتی با آرامش رفتار کردند/ اگر نیاز باشد، بسیج وارد عمل می‌شود"/>
    <meta property="og:description" content="رئیس سازمان بسیج مستضعفین با بیان اینکه ما راضی نیستیم کوچکترین آسیبی به فردی در‌ کشور وارد شود، گفت: نیروهای امنیتی طی این چند روز همواره با طمانینه و آرامش با معترضان واقعی رفتار کردند."/>
  </head>
  <body>
    <article>
      <h1>فرمانده بسیج: نیروهای امنیتی با آرامش رفتار کردند/ اگر نیاز باشد، بسیج وارد عمل می‌شود</h1>
      <address>
        <time datetime="2019-11-18T19:08:00+00:00">18 Nov 2019, 19:08</time>
      </address>
      <p>
        <i>رئیس سازمان بسیج مستضعفین با بیان اینکه ما راضی نیستیم کوچکترین آسیبی به فردی در‌ کشور وارد شود، گفت: نیروهای امنیتی طی این چند روز همواره با طمانینه و آرامش با معترضان واقعی رفتار کردند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سردار غلامرضا سلیمانی رییس سازمان بسیج مستضعفین صبح امروز (دوشنبه) در نشست خبری برای تشریح برنامه‌های هفته بسیج، با بیان اینکه پنجم آذر امسال چهلمین سالگرد صدور فرمان حضرت امام برای تشکیل بسیج است، اظهار داشت: مردم در این مدت به خوبی با خدمات بسیج به‌عنوان گسترده‌ترین شبکه مردمی کشور برای خدمت رسانی آشنا شده‌اند.</p>
      <p>وی افزود: امروز بسیج الگویی برای محور مقاومت شده چراکه حضور مردم در بسیج به تحقق مردم‌سالاری دینی کمک ویژه‌ای می‌کند.</p>
      <figure>
        <img src="https://aftabnews.ir/files/fa/news/1398/8/27/360899_981.jpg"/>
      </figure>
      <p>
        <b>*بیانیه گام دوم انقلاب اسلامی سندی راهبردی است</b>
      </p>
      <p>رئیس سازمان بسیج، بیانیه گام دوم انقلاب اسلامی را سندی راهبردی برشمرد و ادامه داد: این بیانیه سندی راهبردی برای تکمیل موفقیت‌ها و کامیابی‌ها و تسخیر قلل پیشرفت و توسعه کشورمان است که باید مورد توجه جدی و ویژه قرار گیرد.</p>
      <p>سردار سلیمانی در خصوص اعتراضات پس از سهمیه‌بندی بنزین در کشور، گفت: صبح روز شنبه مردم ناراضی نسبت به سهمیه‌بندی بنزین اعتراض داشتند و این اعتراض خود را به اَشکال گوناگون نشان دادند اما عصر روز شنبه کانون‌های شرارت فعال شدند.</p>
      <p>وی ادامه داد: دشمن تلاش داشت سال ۹۷ این پروژه را عملیاتی کند که خود مردم در همان زمان از آن پیشگیری کردند.</p>
      <p>
        <b>*دیروز شرایط نسبتا خوبی را در سراسر کشور داشتیم</b>
      </p>
      <p>رییس سازمان بسیج مستضعفین با بیان اینکه ما دیروز شرایط نسبتا خوبی را در سراسر کشور داشتیم، تصریح کرد: امروز بخش‌های قابل توجهی از این تحرکات شناسایی شده‌اند. آمریکایی‌ها هیچگونه موفقیتی در این موضوع نداشتند‌ و یک شکست دیگر بر کارنامه آنها افزوده شد. ما راضی نیستیم کوچکترین آسیبی به فردی در‌ کشور وارد شود، نیروهای امنیتی طی این چند روز همواره با طمانینه و آرامش با معترضان واقعی رفتار کردند.</p>
      <p>وی تاکید کرد: بسیج به عنوان نیروی مردمی پشتوانه تمام دستگاه‌های نظام است. تشکیلات و‌ شبکه‌های مردمی در امتداد مسئولیت‌های دستگاه مسئول قرار می‌گیرند و در جاهایی که نیروی انتظامی نیاز به کمک داشته باشند وارد عمل می‌شود.</p>
      <p>رییس سازمان بسیج مستضعفین با بیان اینکه کمک‌های بسیج بیشتر جنبه مردمی و پیشگیری و رایزنی دارد، عنوان کرد: بسیج مستقر در ادارات نیز از اماکن دولتی حفاظت کردند.</p>
      <p>سردار سلیمانی با بیان اینکه تحقق بیانیه گام دوم انقلاب اسلامی یکی از اهداف بسیج مستضعفین است و گفت: بسیج حرکت پویا و موثر در این عرصه را وظیفه خود می داند.</p>
      <p>وی با بیان اینکه شعار هفته بسیج امسال بسیج چهل سال خدمت، جهاد و شهادت است، ادامه داد: تجدید میثاق با آرمان‌های بنیانگذار کبیر انقلاب اسلامی در روز پنج شنبه اولین برنامه هفته بسیج، همچنین اجتماع بسیجیان در حرم مطهر امام را حل و گل باران قبور شهدا و حضور گسترده در مصلی های نماز جمعه و تشکیل میزهای خدمت به مردن و سخنرانی در پیش از خطبه های نماز جمعه سراسر کشور از جمله برنامه های ما است.</p>
      <p>*رونمایی از سامانه بر خط ناب در بستر اینترانت برای بسیجیان فعال</p>
      <p>رئیس سازمان بسیج مستضعفین گفت: رونمایی از سامانه بر خط ناب در بستر اینترانت برای بسیجیان فعال از دیگر برنامه های ما در هفته بسیج است؛ همچنین همایش چهار هزار نفری خواهران در تهران برگزار و از بانوان برگزیده تحلیل می شود.</p>
      <p>وی ادامه داد: تجلیل از پیشکسوتان بسیجی و حضور و بازدید مسئولان از پایگاه های بسیج و برگزاری نشست های برای تبین مسائل روز دیگر برنامه های ما در هفته بسیج است، همچنین گشت های رضویان برای امنیت محله های برگزار می شود.</p>
      <p>* در هفته بسیج ۶ هزار پروژه عمرانی محرومیت زدایی رونمایی می شود</p>
      <p>سردار سلیمانی اعلام کرد که در هفته بسیج ۶ هزار پروژه عمرانی محرومیت زدایی رونمایی خواهد شد.</p>
    </article>
  </body>
</html>