<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/jechal-audi-w-obszarze-zabudowanym-171-km-h/"/>
    <meta property="og:site_name" content="lublin112.pl"/>
    <meta property="article:published_time" content="2019-11-18T19:47:00+00:00"/>
    <meta property="og:title" content="Jechał audi w obszarze zabudowanym 171 km/h"/>
    <meta property="og:description" content="W niedzielę na jednej z dróg powiatu opolskiego został zatrzymany kierowca audi. Mężczyzna w obszarze zabudowanym jechał z prędkością 171 km/h. 24-latek przez najbliższe trzy miesiące „odpocznie” od kierowania pojazdami."/>
  </head>
  <body>
    <article>
      <h1>Jechał audi w obszarze zabudowanym 171 km/h</h1>
      <address>
        <time datetime="2019-11-18T19:47:00+00:00">18 Nov 2019, 19:47</time>
      </address>
      <p>
        <b>W niedzielę na jednej z dróg powiatu opolskiego został zatrzymany kierowca audi. Mężczyzna w obszarze zabudowanym jechał z prędkością 171 km/h. 24-latek przez najbliższe trzy miesiące „odpocznie” od kierowania pojazdami.</b>
      </p>
      <p>W niedzielę w miejscowości Głusko w powiecie opolskim, na drodze wojewódzkiej nr 824 policjanci zatrzymali kierowcę pojazdu osobowego marki Audi. 24-latek w obszarze zabudowanym jechał 171 km/h, czyli przekroczył dozwoloną prędkość o 121 km/h.</p>
      <p>Mężczyzna za brawurową jazdę został ukarany mandatem karnym w wysokości 500 złotych oraz 10 punktami karnymi. 24-latek przez najbliższe 3 miesiące „odpocznie” od kierowania.</p>
      <p>Zgodnie z obowiązującymi przepisami, każdy kierowca po przekroczeniu dozwolonej prędkości o ponad 50 km/h w obszarze zabudowanym, traci prawo jazdy na okres 3 miesięcy.</p>
      <p>(fot. pixabay.com)</p>
    </article>
  </body>
</html>