<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191118_04723796"/>
    <meta property="og:site_name" content="De Standaard"/>
    <meta property="article:published_time" content="2019-11-18T19:24:00+00:00"/>
    <meta property="og:title" content="Niet te stoppen: Alejandro Valverde zal ook op zijn 40ste nog Tour rijden… als opwarmertje voor Olympische Spelen"/>
    <meta property="og:description" content="Alejandro Valverde rijdt volgend seizoen de Tour de France als voorbereiding op de Olympische Spelen in Tokio. Dat deelde de manager van zijn team Movistar..."/>
  </head>
  <body>
    <article>
      <h1>Niet te stoppen: Alejandro Valverde zal ook op zijn 40ste nog Tour rijden… als opwarmertje voor Olympische Spelen</h1>
      <address>
        <time datetime="2019-11-18T19:24:00+00:00">18 Nov 2019, 19:24</time>
      </address>
      <p>
        <b>Alejandro Valverde rijdt volgend seizoen de Tour de France als voorbereiding op de Olympische Spelen in Tokio. Dat deelde de manager van zijn team Movistar maandag mee. Van de olympische wegrit heeft de 39-jarige Spanjaard een hoofddoel gemaakt.</b>
      </p>
      <p>“Behalve de Tour ligt er voor de Spelen nog niets vast voor Alejandro”, verklaarde Eusebio Unzué. De Tour de France eindigt op 19 juli, de olympische wegrit staat al op 25 juli op het programma. “Maar dat mag voor Alejandro geen probleem zijn. Hij past zich snel aan eender welk klimaat aan en heeft ook niet veel last van jetlag.”</p>
      <p>Valverde droomt ervan om met een olympische titel op een hoogtepunt afscheid te kunnen nemen van de wielersport.</p>
    </article>
  </body>
</html>