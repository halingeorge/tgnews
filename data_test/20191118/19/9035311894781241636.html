<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/bm-iran-nukleer-anlasmadaki-bir-sinir-daha-gecti-agir-su-stokunu-131-5-ton-yapti"/>
    <meta property="og:site_name" content="euronews"/>
    <meta property="article:published_time" content="2019-11-18T19:48:02+00:00"/>
    <meta property="og:title" content="BM: İran, nükleer anlaşmadaki ağır su stokunu 131,5 tona çıkardı"/>
    <meta property="og:description" content="İran'ın, 2015 yılında batılı ülkelerle yaptığı nükleer anlaşmada yer alan bir maddeyi daha ihlal ettiği ve nükleer ağır su stokunun 130 tonu geçtiği belirtildi."/>
  </head>
  <body>
    <article>
      <h1>BM: İran, nükleer anlaşmadaki ağır su stokunu 131,5 tona çıkardı</h1>
      <address><time datetime="2019-11-18T19:48:02+00:00">18 Nov 2019, 19:48</time> by <a rel="author">Kerem Congar</a></address>
      <p>İran'ın, 2015 yılında batılı ülkelerle yaptığı nükleer anlaşmada yer alan bir maddeyi daha ihlal ettiği ve nükleer ağır su stokunun 130 tonu geçtiği belirtildi.</p>
      <p>İran, Birleşmiş Milletler (BM) Güvenlik Konseyi'nin beş daimi üyesi olan ABD, Çin, Rusya, İngiltere, Fransa ve Almanya ile 2015 yılında "nükleer silahsızlandırma" anlaşması yapmış ancak ABD Başkanı Donald Trump 2018 Mayıs'ında, tek taraflı olarak bu anlaşmadan çekilmişti.</p>
      <p>BM yetkilileri Uluslararası Atom Enerjisi Ajansı'nın verilerine dayanarak, 16 Kasım 2019 tarihinde Tahran yönetiminin kendilerini bilgilendirdiğini ve <a href="https://tr.euronews.com/2019/09/09/israil-basbakani-netanyahu-iranin-nukleer-silah-gelistirdigi-gizli-bir-tesisi-tespit-ettik">İran</a>'a ait ağır su stokunun 131.5 tona ulaştığını duyurdu.</p>
      <p><a href="https://tr.euronews.com/2019/09/25/iran-cumhurbaskan-ruhani-abd-ile-baski-altinda-gorusme-yapmayiz-once-yaptirimlar-kalkmali">Tahran yönetimi</a> kasım ayı başlarında nükleer anlaşmadan uzaklaşma eyleminin dördüncü adımını başlatmış, İran Cumhurbaşkanı <a href="https://tr.euronews.com/2019/09/25/macron-trump-ve-ruhani-nin-muzakerelere-baslamasi-icin-sartlar-olustu">Hasan Ruhani</a>, Kum kentindeki Fordo Nükleer Tesisi'nde uranyum zenginleştirmede kullanılan santrifüjlere gaz enjekte etmeye başlanacağını açıklamıştı.</p>
      <p>Atom reaktörlerinde yakıt olarak kullanılan zenginleştirilmiş uranyum, <a href="https://tr.euronews.com/2019/09/09/israil-basbakani-netanyahu-iranin-nukleer-silah-gelistirdigi-gizli-bir-tesisi-tespit-ettik">nükleer silah</a> yapımında da kullanılıyor. Tahran yönetimiyle yapılan anlaşma gereği bu santrifüjler boşaltılmıştı.</p>
      <ul>
        <li>
          <b>
            <a href="https://tr.euronews.com/2019/11/11/almanya-disisleri-bakani-maas-fransa-ve-ingiltere-ile-irana-cevap-vermeye-hazirlikli-olmal">Almanya Dışişleri Bakanı Maas: Fransa ve İngiltere ile İran'a cevap vermeye hazırlıklı olmalıyız</a>
          </b>
        </li>
        <li>
          <b>
            <a href="https://tr.euronews.com/2019/11/07/iran-n-uaea-mufettisine-nukleer-tesise-girme-izni-vermemesine-ab-ve-abd-den-sert-tepki-gel">İran'ın UAEA müfettişine nükleer tesise girme izni vermemesine AB ve ABD'den sert tepki geldi</a>
          </b>
        </li>
        <li>
          <a href="https://tr.euronews.com/2019/11/11/uluslararas-atom-enerjisi-kurumu-iranin-fordoda-uranyum-zenginlestirdigini-dogruladi">
            <b>Uluslararası Atom Enerjisi Kurumu İran'ın Fordo'da uranyum zenginleştirdiğini doğruladı</b>
          </a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>