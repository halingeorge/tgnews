<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2577098/dekilka-faktiv-pro-ukrainsku-movu-aki-varto-znati-koznomu"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-18T19:00:00+00:00"/>
    <meta property="og:title" content="Декілька фактів про українську мову, які варто знати кожному"/>
    <meta property="og:description" content="Дізнайтесь цікаві факти про нашу солов’їну, які варто знати кожному"/>
  </head>
  <body>
    <article>
      <h1>Декілька фактів про українську мову, які варто знати кожному</h1>
      <address><time datetime="2019-11-18T19:00:00+00:00">18 Nov 2019, 19:00</time> by <a rel="author">Тетяна Питак</a></address>
      <p>
        <i>Українська мова багата на цікавинки! Вона відрізняється від решти східнослов’янських мов своєю милозвучністю та унікальними словами та правилами. Зібрали цікаві факти про українську мову, які вас здивують. Ці відомості має знати кожен!</i>
      </p>
      <p>Українська мова офіційно визнана однією з найкрасивіших: вона посідає друге місце в світі за мелодійністю (після італійської) та третє за красою лексики (після французької та перської). І це не прості слова — а підтверджені факти.</p>
      <p>Про цікаві факти про нашу солов’їну, які варто знати кожному нагадує <a href="http://argumentua.com/stati/15-fakt-v-pro-ukra-nsku-movu-yak-vas-zdivuyut">Аргументи</a></p>
      <p>
        <b>Цікаві факти про українську мову в цифрах</b>
      </p>
      <p>1.Відповідно до даних Національної Академії Наук України, сучасна українська мова містить приблизно 256 тисяч слів. Цікаво знати, що за лексичним запасом українська є найбільш спорідненою з білоруською — 84% спільної лексики, із польською і сербською ми маємо 70% і 68% відповідно спільних слів, а от з російською — 62%).</p>
      <p>2.Походження української мови — окрема теми для статті! Точно сказати, коли зародилася українська мова, — складно, але відомо, що вона однозначно виникла раніше за російську, німецьку, турецьку тощо. За даними вченого Василя Кобилюх, наша мова сформувалася ще в Х-IV тисячоліттях до нашої ери і походить вона зі санскриту.</p>
      <p>3.До речі, перші слова з української мови були записані в 448 р. н.е. Тоді візантійський історик Пріск Панікійський перебував на території сучасної України в таборі володаря Аттіли, який згодом розгромив Римську імперію, і записав слова «мед» і «страва».</p>
      <p>4.На відміну від решти східнослов’янських мова, іменник в українській має 7 відмінків. Як ви зрозуміли, вирізняє нас кличний відмінок, який існує також в латині, грецькій та санскритській граматиках.</p>
      <p>5.У «Короткому словнику синонімів української мови», де зібрано 4279 синонімічних рядів, найбільше синонімів має слово «бити» — аж 45! Цікаве завдання для вас та ваших дітей: спробуйте назвати хоча б 20, можете використовувати фразеологізми</p>
      <p>6.Ви ніколи не замислювалися над тим, що в нашій мові є три форми майбутнього часу! Цікавий матеріал, чи не так? Нумо згадувати разом — проста (піду), складна (йтиму) і складена (буду йти).</p>
      <p>
        <b>Цікавинки про українську мову</b>
      </p>
      <p>1.Однією з «родзинок» української мови є те, що вона багата на зменшувальні форми. Навіть слово «вороги» має зменшувально-пестливу форму, яка вживається в гімні України. Пам’ятаєте: «...згинуть наші вороженьки, як роса на сонці».</p>
      <p>2.Найуживанішою буквою в українському алфавіті є літера «п»; саме з неї починається найбільша кількість слів. Натомість найменш уживана — буква «ф», її вживають переважно в запозичених словах.</p>
      <p>3.Найдовше слово в українській мові складається з 30 літер! Спробуйте вимовити «дихлордифенілтрихлорметилметан» (це хімікат для боротьби зі шкідниками).</p>
      <p>4.У нашій мові є особливі слова — паліндроми. Це так звані «дзеркальні» фрази або слова: їх можна читати як зліва направо, так і справа наліво. Ось приміром «Я несу гусеня», або ж «ротатор». Можете і ви згадати щось цікаве про паліндроми?</p>
      <p>
        <b>Цікаві відомості з історії української мови</b>
      </p>
      <p>1.Українську мову офіційно визнали літературною після видання «Енеїди» Івана Котляревського. Відтак, Котляревського вважають основоположником нової української мови.</p>
      <p>2.Перший український «Буквар» видав у 1574 року у Львові першодрукар Іван Федоров. До наших часів дійшов лише один примірник книги, який було знайдено 1927-го в Римі. Зараз стародрук зберігається в бібліотеці Гарвардського університету.</p>
      <p>3.Найстарішою українською піснею вважається балада «Дунаю, Дунаю, чому смутен течеш?».</p>
      <p>4.Найбільше перекладів серед українських творів має «Заповіт» Тараса Шевченка: його переклали 147 мовами народів світу.</p>
      <p>5.Найбільше псевдонімів мав поет Олексндр Кониський — свої твори він підписував 141 іменами, в Івана Франка було 99 псевдонімів, а письменник Осип Маковей користувався 56 вигаданими назвами.</p>
      <figure>
        <img src="https://s.0352.ua/section/newsInText/upload/images/news/intext/000/051/456/3ac6f6978e7d35be37246a48e642268c02ca2194_5dd2c56bdd2e1.jpg"/>
      </figure>
    </article>
  </body>
</html>