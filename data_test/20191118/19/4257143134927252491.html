<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/18/megalljt-parancsolnak-a-fajdalomcsillapitok-habzsolasanak"/>
    <meta property="og:site_name" content="infostart"/>
    <meta property="article:published_time" content="2019-11-18T19:20:00+00:00"/>
    <meta property="og:title" content="Megálljt parancsolnak a fájdalomcsillapítók habzsolásának"/>
    <meta property="og:description" content="Kiderültek olyan dolgok az ibuprofénról, ami alapján indokolt több készítményt receptkötelessé tenni."/>
  </head>
  <body>
    <article>
      <h1>Megálljt parancsolnak a fájdalomcsillapítók habzsolásának</h1>
      <address><time datetime="2019-11-18T19:20:00+00:00">18 Nov 2019, 19:20</time> by <a rel="author">Infostart</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/belfold/2019/05/22/venykotelesseg-iszonyu-roham-johet-a-patikakban"/>
        <a href="https://infostart.hu/gazdasag/2019/05/20/egyes-fajdalomcsillapitokat-mar-csak-receptre-lehet-vasarolni-a-jovoben"/>
        <a href="https://infostart.hu/eletmod/2017/09/11/szazezreket-erinto-sulyos-veszelyre-figyelmeztet-zacher-gabor"/>
      </related>
      <h3>Kiderültek olyan dolgok az ibuprofénról, ami alapján indokolt több készítményt receptkötelessé tenni.</h3>
      <p>Receptkötelessé válik több fájdalomcsillapító - írja az <a href="https://www.ogyei.gov.hu/tajekoztatas_az_ibuprofen_tartalmu_gyogyszerek_venykotelesse_valasanak_idopontjarol">OGYÉI</a> közlésére alapozva a <a href="https://www.webbeteg.hu/cikkek/egeszsegugy/24407/fajdalomcsillapito-es-receptkotelesseg">Webbeteg.hu</a>.</p>
      <p>Az olyan készítmények, melyeknél a biztonságos napi dózis (1200 mg ibuprofén, 600 mg dexibuprofén) túllépésének veszélye fokozott (600 és 800 mg ibuprofént, 300 mg dexibuprofént tartalmazó tabletták, vagy javallat reumatikus betegségek kezelésére), vénykötelessé válnak, mivel</p>
      <p>
        <mark>az orvosnak ismernie kell a beteg kórtörténetét.</mark>
      </p>
      <p>Az ibuprofén a nem szteroid gyulladáscsökkentők közé tartozik. Közel 60 éve van forgalomban a világon. Számos gyógyszerformában (tabletta, szuszpenzió, krém) kapható önmagában vagy kombinációban.</p>
      <p>Alacsonyabb, 1200 mg-nál kisebb napi dózisban széles körben használják különböző állapotok kezelésére mint a heveny fájdalom, láz, meghűlés. Magasabb dózis javasolt reumás betegségek hosszú távú kezelésére. 2006-ban vált ismertté, hogy a nem szteroid gyulladáscsökkentők alkalmazása fokozza az artériás thrombotikus események (szívinfarktus, stroke) kockázatát.</p>
      <p>Az ibuprofén tartalmú gyógyszerek kiadhatóságára vonatkozó átsorolás 2020. május 1-jével lép hatályba.</p>
      <p>
        <i>Nyitókép: Pexels</i>
      </p>
    </article>
  </body>
</html>