<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/nocnsf-steunt-knvb-racisme-soap-daders-lurven-pakken/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T19:15:40+00:00"/>
    <meta property="og:title" content="NOC*NSF steunt KNVB in racisme-soap: ‘Daders bij de lurven pakken’"/>
    <meta property="og:description" content="Anneke van Zanen-Nieberg opende haar speech als voorzitter van NOC*NSF met het uitspreken van haar afschuw over wat er gisteren bij het duel tussen FC Den Bosch en Excelsior is gebeurd. Aanvaller Ahmad Mendes Moreira van de Rotterdammers werd door een deel van de aanhang van de Bossche club racistisch bejegend waarna de wedstrijd enige…"/>
  </head>
  <body>
    <article>
      <h1>NOC*NSF steunt KNVB in racisme-soap: ‘Daders bij de lurven pakken’</h1>
      <address><time datetime="2019-11-18T19:15:40+00:00">18 Nov 2019, 19:15</time> by <a rel="author">https://www.facebook.com/SjorsTanis1</a></address>
      <p>
        <b>Anneke van Zanen-Nieberg opende haar speech als voorzitter van NOC*NSF met het uitspreken van haar afschuw over wat er gisteren bij het duel tussen FC Den Bosch en Excelsior is gebeurd. Aanvaller Ahmad Mendes Moreira van de Rotterdammers werd door een deel van de aanhang van de Bossche club racistisch bejegend waarna de wedstrijd enige tijd werd stilgelegd. </b>
      </p>
      <p>,,We steunen de KNVB daar waar nodig bij het onderzoek om deze mensen bij de lurven te pakken”, zei de nieuwe voorzitter van de sportkoepel.<br/><br/><b>Ook weekend met topprestaties</b><br/>,,Het was een bijzonder weekend met mooie sportieve prestaties. Boksster Nouchka Fontijn won haar 1e partij na het WK, de voetballers plaatsten zich voor het EK en er was de overwinning van Max Verstappen”, begon Van Zanen. ,,En opeens is er een voetbalwedstrijd in Den Bosch waar dit gebeurt. Wij keuren het ten zeerste af. Dit kan echt niet. Met zijn allen moeten we hier volledig tegen zijn. En dit gebeurt ook op velden waar geen camera’s staan. Laten we dat niet vergeten.”</p>
      <figure>
        <img src="https://sportnieuws.nl/app/uploads/2019/11/imageName142636514_original.jpg"/>
      </figure>
      <figure>
        <img src="https://sportnieuws.nl/app/uploads/2019/11/imageName160883481_original.jpg"/>
      </figure>
    </article>
  </body>
</html>