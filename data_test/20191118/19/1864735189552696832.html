<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/magazine/amici-19-skioffi-1.4894516"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-18T19:26:11+00:00"/>
    <meta property="og:title" content="Amici 19, Skioffi è già un caso. Cosa sta succedendo"/>
    <meta property="og:description" content="Il popolo social contro il rapper a causa di vecchi testi che parlano di violenza sulle donne"/>
  </head>
  <body>
    <article>
      <h1>Amici 19, Skioffi è già un caso. Cosa sta succedendo</h1>
      <h2>Il popolo social contro il rapper a causa di vecchi testi che parlano di violenza sulle donne</h2>
      <address><time datetime="2019-11-18T19:26:11+00:00">18 Nov 2019, 19:26</time> by <a rel="author">BARBARA BERTI</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4894593.1574105172!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Skioffi (da Facebook)</figcaption>
      </figure>
      <p>Roma, 18 novembre 2019 – <b>Amici 19</b> è appena iniziato, il<b> cantante Skioffi </b>non è ancora entrato ma ha già scatenato la<b> bufera social </b>per i suoi <b>testi</b>. L’edizione numero 19 del talent show ideato e condotto da <b>Maria De Filippi</b> è partita sabato 16 novembre con il primo pomeridiano su <b>Canale 5</b> durante il quale è stata formata la <b>classe</b> e sono stati svelati i <b>professori </b>del nuovo anno accademico. Tra questi l’unica novità è l’ingresso della speaker <b>Anna Pettine</b><b>lli</b> (reduce dall’esperienza di ‘Temptation Island Vip 2’) come docente di canto insieme ai confermati Stash e<b> Rudy Zerbi</b>, mentre per il ballo torna il trittico composto da <b>Alessandra Celentano</b>, <b>Veronica Peperini</b> e <b>Timor Steffens</b>.</p>
      <p>La classe – al momento – è composta da <b>10 cantanti </b>e<b> 5 ballerini</b>. Nella categoria canto sono entrati: <b>Nyv, Gaia, Jacopo, DevilA, Francesco, Giulia, Martina, Michelangelo, Stefano </b>e la band <b>I Nico</b>, mentre nella categoria ballo hanno preso il banco <b>Alioscia, Talisa, Federico, Giorgia e Sofia</b>. Tre sono gli allievi il cui giudizio è ‘<b>sospeso</b>’: <b>Valentin </b>(ballerino) e i cantanti <b>Gabriele </b>e<b> Skioffi </b>che nella prossima puntata (sabato 23 novembre alle 14,10 su Canale 5), si sfideranno sulla scrittura su richiesta di Rudy Zerbi che apprezza entrambi.</p>
      <p>Skioffi, però, è già diventato un <b>caso</b> a causa di alcuni testi da lui scritti in passato che parlano di <b>violenza sulle donne </b>e<b> blasfemia</b>. Il rapper laziale classe 1992, <b>Giorgio Iacobelli</b> all’anagrafe, è già conosciuto tra i giovani visto che il suo canale <b>YouTube</b> conta oltre 40mila iscritti, mentre più di 60mila sono i follower che lo seguono su <b>Instagram</b>. E, così, la sua partecipazione al talent più longevo della tv non è passata inosservata. In breve sono spuntati sul web <b>stralci di vecchie canzoni</b>, tipo ‘<b>Yolandi</b>’ dove è contenuta la frase: “La sbatto contro il muro, tolgo il fondotinta con la forza dei miei schiaffi”. E non solo: sono diverse le canzoni di Skioffi che relegano la donna al mero ruolo di <b>oggetto sessuale</b> o che inneggiano alla violenza. Anche se si tratta di canzoni vecchie, i fan del programma, via social, chiedono a gran voce l’allontanamento del rapper dal programma, <b>un’eliminazione diretta</b>, senza la sfida prevista con l’altro cantante, Gabriele. Durante la <b>seconda puntata </b>di Amici 19 sicuramente sarà svelato il destino di skioffi.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>