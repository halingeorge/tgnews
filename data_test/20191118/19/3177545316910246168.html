<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infooradea.ro/incendiu-la-un-depozit-de-titei-in-judetul-bihor-flacarile-au-atins-si-10-m-inaltime/"/>
    <meta property="og:site_name" content="InfoOradea"/>
    <meta property="article:published_time" content="2019-11-18T19:07:00+00:00"/>
    <meta property="og:title" content="Incendiu la un depozit de titei in judetul Bihor. Flacarile au atins si 10 m inaltime"/>
    <meta property="og:description" content="În data de 18 noiembrie a.c., în jurul orei 13.25, Inspectoratul pentru Situații de Urgență “Crișana” al județului Bihor (ISU Bihor)"/>
  </head>
  <body>
    <article>
      <h1>Incendiu la un depozit de titei in judetul Bihor. Flacarile au atins si 10 m inaltime</h1>
      <address><time datetime="2019-11-18T19:07:00+00:00">18 Nov 2019, 19:07</time> by <a rel="author">Redactia</a></address>
      <h4>În data de 18 noiembrie a.c., în jurul orei 13.25, Inspectoratul pentru Situații de Urgență “Crișana” al județului Bihor (ISU Bihor) a fost sesizat cu privire la producerea unui incendiu la un depozit de țiței din localitatea Petreu, comuna Abrămuț .</h4>
      <p>La locul evenimentului au fost mobilizați de urgență peste 40 de pompieri militari cu șapte autospeciale de lucru cu apă și spumă, o autospecială de primă cercetare și evaluare chimică, biologică, radiologică și nucleară (CBRN) și trei ambulanțe SMURD de tip B2, din cadrul a cinci subunități ale ISU Bihor (Detașamentul de Pompieri Marghita, Stația de Pompieri Săcueni, Garda de Intervenție Sălard, Detașamentul 1 de Pompieri Oradea și Detașamentul 2 de Pompieri Oradea), precum și elicopterul SMURD.</p>
      <p>După executarea recunoașterii în teren, echipajele au constatat că flăcările, înalte de peste 10 metri, se manifestau la nivelul a două habe (bazine deschise de țiței), pe aproximativ 150 de metri pătrați (cu pericol de propagare la o a treia habă, la rezervoarele de mare capacitate și la o hală) și la o cisternă în care se afla <u>țiței ușor</u>, existând totodată focare mai mici de incendiu pe o suprafață de aproximativ 400 de metri pătrați.</p>
      <p>Pompierii militari au localizat și lichidat incendiul cu operativitate (în aproximativ 30 de minute), împiedicând producerea unei explozii la cisternă și propagarea flăcărilor la hala compresoarelor, la zona separatoarelor de gaze, la cea    de-a treia habă și la rezervoarele de  țiței de mare capacitate.</p>
      <p>Din fericire, în urma producerii evenimentului nu au existat persoane rănite.</p>
      <p>Cauza și împrejurările determinante ale incendiului sunt în curs de cercetare.</p>
      <related>
        <h4>Articole similare</h4>
        <a href="https://infooradea.ro/incendiu-la-un-hotel-din-baile-felix-in-aceasta-dimineata/"/>
        <a href="https://infooradea.ro/accident-grav-in-aceasta-dimineata-pe-soseaua-borsului-soferul-unui-autoturism-a-ajuns-la-spital-cu-multiple-leziuni/"/>
        <a href="https://infooradea.ro/11-cetateni-din-afganistan-somalia-si-iran-descoperiti-in-girisu-de-cris-in-timp-ce-incercau-sa-treaca-fraudulos-frontiera/"/>
      </related>
    </article>
  </body>
</html>