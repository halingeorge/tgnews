<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/1560691/niki-me-6lepto-xespasma-kai-deuteri-thesi-gia-ton-pas-giannina/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-18T19:16:36+00:00"/>
    <meta property="og:title" content="Super League 2: Νίκη με 6λεπτο… ξέσπασμα και δεύτερη θέση για τον ΠΑΣ"/>
    <meta property="og:description" content="Η ομάδα των Ιωαννίνων εκμεταλλεύτηκε το αριθμητικό πλεονέκτημα"/>
  </head>
  <body>
    <article>
      <h1>Super League 2: Νίκη με 6λεπτο… ξέσπασμα και δεύτερη θέση για τον ΠΑΣ</h1>
      <address><time datetime="2019-11-18T19:16:36+00:00">18 Nov 2019, 19:16</time> by <a rel="author">Καλιακάκης Γιάννης</a></address>
      <p>
        <b>Η ομάδα των Ιωαννίνων εκμεταλλεύτηκε το αριθμητικό πλεονέκτημα</b>
      </p>
      <p>
        <b>Ένα… ξέσπασμα έξι λεπτών ήταν αρκετό για τον ΠΑΣ Γιάννινα, ώστε να πάρει τη νίκη με 3-0 επί του Απόλλων Πόντου, στο ματς που ολοκλήρωσε την 5<sup>η</sup> αγωνιστική της Super League 2.</b>
      </p>
      <p>Έτσι, η ομάδα των Ιωαννίνων ανέβηκε στην δεύτερη θέση με 11 βαθμούς, αφήνοντας τρίτο στην κατάταξη τον Πλατανιά με 10.</p>
      <p>Η χθεσινή αναμέτρηση στους «Ζωσιμάδες» είχε δυσκολίες για τους γηπεδούχους, όμως τα πάντα άλλαξαν στο 71’ όταν λόγω της αποβολής του Πουρτουλίδη (με δεύτερη κίτρινη) οι φιλοξενούμενοι έμειναν με δέκα παίκτες.</p>
      <p>Οι γηπεδούχοι ανέβασαν «στροφές» και ο Πλαμλίδης στο 78’ άνοιξε το σκορ, ενώ δύο λεπτά αργότερα ο Κρίζμαν σημείωσε το 2-0. Στο 84’ ο Λέο διαμόρφωσε το τελικό 3-0.</p>
      <p>ΠΑΣ ΓΙΑΝΝΙΝΑ (Αργύρης Γιαννίκης): Χουτεσιώτης, Μπουκουβάλας, Παντελάκης, Σκόνδρας (67’ Κάστρο), Αποστολόπουλος, Λιάσος (56’ Πίτου Γκαρσία), Σιόντης, Ξύδας, Λεό, Νάουμετς (46’ Κρίζμαν), Παμλίδης.</p>
      <p>ΑΠΟΛΛΩΝ ΠΟΝΤΟΥ (Δημήτρης Καλαϊτζίδης): Πολίτης, Γεωργιάδης, Μπρίτο, Χασομέρης, Ολαϊτάν, Πουρτουλίδης, Καλογέρης (52’ Καλαϊτζίδης), Λουφάκης (74’ Δόρης), Θεολόγου (34’ Κοντοές), Αμαραντίδης, Σαμαράς.</p>
    </article>
  </body>
</html>