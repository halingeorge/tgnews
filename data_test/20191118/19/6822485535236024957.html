<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827167.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T19:56:00+00:00"/>
    <meta property="og:title" content="زمان ثبت نام در طرح اقدام ملی مسکن به تعویق افتاد"/>
    <meta property="og:description" content="به گزارش مهر به نقل از وزارت راه و شهرسازی، معاونت مسکن و ساختمان این وزارتخانه با اشاره به تعویق در ثبت نام طرح اقدام ملی مسکن در استان‌های یزد، همدان و چهارمحال و بختیاری اعلام کرد: مرحله بعدی ثبت نام طرح اقدام ملی مسکن در این استان ها و زمان بازگشایی سامانه ثبت نام از متقاضیان در این سه استان متعاقبا اعلام خواهد شد."/>
  </head>
  <body>
    <article>
      <h1>زمان ثبت نام در طرح اقدام ملی مسکن به تعویق افتاد</h1>
      <address>
        <time datetime="2019-11-18T19:56:00+00:00">18 Nov 2019, 19:56</time>
      </address>
      <p>وزارت راه و شهرسازی با صدور اطلاعیه‌ای اعلام کرد: به دلیل اختلال در اینترنت ثبت نام روز سه شنبه در طرح اقدام ملی در استان‌های یزد، همدان و چهارمحال و بختیاری به تعویق افتاد.</p>
      <p>به گزارش مهر به نقل از وزارت راه و شهرسازی، معاونت مسکن و ساختمان این وزارتخانه با اشاره به تعویق در ثبت نام طرح اقدام ملی مسکن در استان‌های یزد، همدان و چهارمحال و بختیاری اعلام کرد: مرحله بعدی ثبت نام طرح اقدام ملی مسکن در این استان ها و زمان بازگشایی سامانه ثبت نام از متقاضیان در این سه استان متعاقبا اعلام خواهد شد.</p>
      <p>یادآوری می‌شود بر اساس اعلام قبلی وزارت راه وشهرسازی قرار بود، بعد از ثبت نام از متقاضیان ثبت نام طرح اقدام ملی مسکن در استان های کردستان، گلستان و کهگیلویه و بویراحمد که ساعت ۲۴ روز ۲۷ آبان به اتمام خواهد رسید، ثبت نام از متقاضیان در استان‌های یزد، همدان و چهارمحال و بختیاری از روز سه شنبه ۲۸ ابان آغاز شود که با توجه به عدم امکان اتصال به سامانه ثبت نام، زمان بازگشایی سامانه ثبت نام اعلام و اطلاع رسانی خواهد شد.</p>
    </article>
  </body>
</html>