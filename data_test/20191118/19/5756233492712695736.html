<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622209/%D9%85%D8%AA%D9%81%D8%A7%D9%88%D8%AA%E2%80%8C%D8%AA%D8%B1%DB%8C%D9%86-%D8%A7%D9%86%DB%8C%D9%85%DB%8C%D8%B4%D9%86%E2%80%8C%D9%87%D8%A7%DB%8C-%D9%88%D8%A7%D9%84%D8%AA-%D8%AF%DB%8C%D8%B2%D9%86%DB%8C-%DA%A9%D9%87-%D8%B4%D8%A7%DB%8C%D8%AF-%D8%A2%D9%86%E2%80%8C%D9%87%D8%A7-%D8%B1%D8%A7-%D9%86%D8%AF%DB%8C%D8%AF%D9%87%E2%80%8C%D8%A7%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T19:15:00+00:00"/>
    <meta property="og:title" content="متفاوت‌ترین انیمیشن‌های والت دیزنی که شاید آن‌ها را ندیده‌اید!"/>
    <meta property="og:description" content="هفته آینده قسمت دوم انیمیشن محبوب فروزن ( Frozen ) اکران می‌شود. انیمیشنی که برای بسیاری از کودکان عصر خودش، احتمالا یکی از بهترین نمونه‌هایی است که می‌تواند آن‌ها را برای ساعت‌ها سرگرم کند. اما این انیمیشن، تنها عنوان جذاب استودیو والت دیزنی نیست."/>
  </head>
  <body>
    <article>
      <h1>متفاوت‌ترین انیمیشن‌های والت دیزنی که شاید آن‌ها را ندیده‌اید!</h1>
      <address>
        <time datetime="2019-11-18T19:15:00+00:00">18 Nov 2019, 19:15</time>
      </address>
      <p>
        <i>هفته آینده قسمت دوم انیمیشن محبوب فروزن ( Frozen ) اکران می‌شود. انیمیشنی که برای بسیاری از کودکان عصر خودش، احتمالا یکی از بهترین نمونه‌هایی است که می‌تواند آن‌ها را برای ساعت‌ها سرگرم کند. اما این انیمیشن، تنها عنوان جذاب استودیو والت دیزنی نیست.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>انیمیشن‌های والت دیزنی همیشه قدرتمندترین عناوینی هستند که هر سال منتظر تماشای آن‌ها هستیم. حتی این روزها که این بازسازی نمونه‌های قدیمی‌تر دیزنی بیشتر از همیشه مطرح شده، باز هم بیشتر عاشقان سینما ترجیح می‌دهند انیمیشن‌های قدیمی دیزنی را با پوششی جدید تماشا کنند تا به تماشای عناوین جدیدی بروند که احتمالا شکست می‌خورند.</p>
      <p>اما در میان ده‌ها انیمیشن مشهور و پرهوادار والت دیزنی، چند اثری هم وجود دارد که خیلی مشهور نیستند. عناوینی که اگرچه به اندازه رقبای نزدیکشان شهرت زیادی ندارند، اما مانند همه آثار استودیوهای دیزنی، جذاب و خاطره‌انگیز هستند.</p>
      <figure>
        <img src="https://aftabnews.ir/files/fa/news/1398/8/27/360900_820.jpg"/>
      </figure>
      <p>فرانکنوینی Frankenweenie</p>
      <p>این انیمیشن استاپ موشن (ایست‌-حرکتی) یکی از متفاوت‌ترین آثار تاریخ استودیوهای انیمیشن‌سازی دیزنی است. تیم برتون (کارگردان آثار مشهوری از جمله ادوارد دست‌قیچی و سوئینی تاد) در سال ۲۰۱۲ به سراغ ایده بازسازی یکی از فیلم‌های کوتاه والت دیزنی رفت. فرانکنوینی در حقیقت بازسازی فیلم کوتاهی به همین نام محصول سال ۱۹۸۴ است. این انیمیشن سیاه و سفید، بیشتر از این که به فضای رنگارنگ و همیشه شاید انیمیشن‌های دیزنی نزدیک باشد، فضایی ترسناک و وهم‌آلود مانند بیشتر آثار تیم برتون دارد.</p>
      <p>داستان انیمیشن درباره پسرکی به نام ویکتور فرانکشتاین است. ویکتور پسری باهوش است که همه اطرافیانش هوش او را تحسین می‌کنند. او سگی دارد که عاشقانه دوستش دارد اما وقتی این سگ بر اثر یک تصادف مهیب کشته می‌شود، ویکتور تصمیم می‌گیرد همه توانش را به کار بگیرد تا او را دوباره زنده کند.</p>
      <p>جادوی عجیب Strange Magic</p>
      <p>لوکاس فیلم به عنوان استودیویی که مسئولیت تولید عناوین سینمایی و تلویزیونی مجموعه جنگ ستارگان را برعهده دارد، از سال‌ها پیش زیر مجموعه دیزنی فعالیت می‌کند. یکی از متفاوت‌ترین محصولات این استودیو، انیمیشنی به نام جادوی عجیب است. استودیو لوکاس فیلم برای ساخت این انیمیشن، بیش از پانزده سال صبر کرد تا شرایط تولید آن به شکل کامل فراهم شود.</p>
      <p>در قلمرویی که به دو سرزمین تاریکی و سرزمین پری‌ها تقسیم شده است، موجودات افسانه‌ای به دنبال معجونی هستند که آن‌ها را جادو کند. این موجودات امیدوار هستند مسیر زندگی آن‌ها با این جادوی عجیب تغییر کند. اما موانع بسیاری در برابر آن‌ها وجود دارد.</p>
      <p>عاشقان ژانر علمی تخیلی نام رابرت زمیکس را شنیده‌اند. کارگردان سه‌گانه مشهور بازگشت به آینده در سال ۲۰۱۲ تهیه‌کنندگی انیمیشنی را برعهده گرفت که ایده جالبی داشت. موجودات بیگانه در مریخ، زمین را نگاه می‌کنند و تصمیم می‌گیرند مادران زمینی را برای تربیت مریخی‌ها به سیاره خود منتقل کنند. میلو که رابطه خوبی با مادرش ندارد، با شکستن قلبش به او می‌گوید آرزو می‌کند کاش در زندگی‌اش نباشد. اما نمی‌داند که مریخی‌ها خیلی زود مادرش را از او می‌گیرند و او باید در یک سفر پرماجرا راهی مریخ شود.</p>
      <p>اما این انیمیشن نتوانست انتظارات را برآورده کند و استودیو دیزنی که برای تولید آن ۱۵۰ میلیون دلار هزینه کرده بود، در نهایت ضرر هنگفتی را متحمل شد. با این حال روایت متفاوت Mars Needs Moms می‌تواند برای تماشای یک‌باره آن کافی باشد.</p>
      <p>دایناسور خوب The Good Dinosaur</p>
      <p>شاید بهتر بود این انیمیشن را در این لیست قرار نمی‌دادیم چرا که محصولی مشترک میان دیزنی و پیکسار است. اما دایناسور خوب حتی در این میان عناوین پیکسار هم عنوانی متفاوت است. در یک دنیای موازی، سیارکی که می‌توانست باعث نابودی دایناسورها شود از کنار کره زمین عبور می‌کند. بنابراین حالا انسان‌ها و دایناسورها در کنار یکدیگر زندگی می‌کنند.</p>
      <p>این خلاقیت جالب در پرداختن به یک آینده فرضی، باعث شده دایناسور خوب توانایی‌های زیادی برای سرگرم‌کردن مخاطب خود داشته باشد. دایناسور خوب با بهره‌گیری از رابطه میان انسان‌ها و دایناسورها به سراغ ایده‌ای رفته که شاید بیش از حد تازه باشد.</p>
      <p>اژدهای پت Pete's Dragon</p>
      <p>این روزها که دیزنی حسابی مشغول بازسازی عناوین قدیمی خود است، آن‌قدر آثار متعدد را اکران می‌کند که گاهی اجازه تماشای برخی از انیمیشن‌ها را به مخاطبین خود هم نمی‌دهد. شاید اژدهای پت هم یکی از این عناوین باشد. این لایو اکشن (انیمیشنی که مضامین سینمایی هم دارد) در سال ۲۰۱۶ اکران شد و در واقع بازسازی فیلمی به همین نام محصول ۱۹۷۷ بود.</p>
      <p>وقتی پیت پنج ساله در سفری که به همراه پدر و مادرش آغاز کرده تصادف وحشتناکی را تجربه می‌کند، خانواده‌اش را از دست می‌دهد. او که در جنگل گم شده، با اژدهای بزرگی آشنا می‌شود که او را از خطرات جنگل در امان نگه می‌دارد. اژدهای پت یکی از محبوب‌ترین بازسازی‌های دیزنی در چند سال اخیر است که منتقدان به شدت آن را تایید کرده‌اند.</p>
      <p>هواپیماها Planes</p>
      <p>هواپیماها، در واقع اسپین‌آف (مجموعه‌ای با داستان متفاوت اما اتمسفری مشابه) از انیمیشن‌ Cars (ماشین‌ها) بود که برخلاف انتظارات، پیکسار حاضر نشد تولید آن را برعهده بگیرد. بنابراین این انیمیشن توسط استودیوهای انیمیشنی دیزنی ساخته شد. این انیمیشن که در سال ۲۰۱۳ اکران شد، آنقدر مورد استقبال قرار گرفت که یک سال بعد قسمت دوم آن نیز اکران شد.</p>
      <p>داستی، هواپیمایی زراعی‌ است و در زمین‌های کشاورزی کار می‌کند و هم‌زمان هم دوست دارد به یک هواپیمای حاضر در مانورهای هوایی را هم دارد. او باید برای این هدف بجنگد.</p>
    </article>
  </body>
</html>