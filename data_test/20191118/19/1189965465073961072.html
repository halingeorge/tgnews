<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/culture/259725/epixeirisi-axaioi-terastio-kykloma-emporias-monadikon-arxaiotiton-stin-italia"/>
    <meta property="og:site_name" content="LiFO"/>
    <meta property="article:published_time" content="2019-11-18T19:02:00+00:00"/>
    <meta property="og:title" content="Επιχείρηση Αχαιοί: Τεράστιο κύκλωμα εμπορίας μοναδικών αρχαιοτήτων στην Ιταλία"/>
    <meta property="og:description" content="Η ιταλική αστυνομία τέχνης έκανε μαζικές συλλήψεις για εμπορία αρχαιοτήτων"/>
  </head>
  <body>
    <article>
      <h1>Επιχείρηση Αχαιοί: Τεράστιο κύκλωμα εμπορίας μοναδικών αρχαιοτήτων στην Ιταλία</h1>
      <h2>Η ιταλική αστυνομία τέχνης έκανε μαζικές συλλήψεις για εμπορία αρχαιοτήτων</h2>
      <address><time datetime="2019-11-18T19:02:00+00:00">18 Nov 2019, 19:02</time> by <a rel="author">NEWSROOM</a></address>
      <p>
        <b>Η ιταλική αστυνομία τέχνης διεξήγαγε έρευνες σε σπίτια και κτίρια σε τέσσερις χώρες και συνέλαβε 23 άτομα με κατηγορίες για εμπορία αρχαιοτήτων.</b>
      </p>
      <p>Η διοίκηση για την προστασία της πολιτιστικής κληρονομιάς, ομάδα που υπάγεται στους καραμπινιέρους, είναι υπεύθυνη για την καταπολέμηση των εγκλημάτων τέχνης και διακίνησης αρχαιοτήτων και πιστεύει ότι οι ύποπτοι είναι μέλη μιας εγκληματικής συμμορίας που δραστηριοποιείται στην Καλαβρία, Οι συλληφθέντες εμπορεύονταν αρχαία αντικείμενα, όπως παλιά αγγεία, κοσμήματα και αντικείμενα αξίας εκατομμυρίων ευρώ. Η επιχείρηση της ειδικής ομάδας των αρχών είχε την κωδική ονομασία «Αχαιοί», μια αναφορά στον ιστορικό πληθυσμό που κατοικούσε στην αρχαία Ελλάδα.</p>
      <p>Η αστυνομία υποστηρίζει ότι παρακολουθούσε τα μέλη της από τον Μάιο του 2017 για να διαπιστώσει πώς έβρισκαν τα αρχαία και πώς τα πουλούσαν στο εξωτερικό. Βίντεο που τραβήχτηκαν από κάμερα μη επανδρωμένου αεροσκάφους δείχνουν πως η συμμορία χρησιμοποιούσε μπουλντόζα για να σκάψει το έδαφος, δημιουργώντας πραγματικούς κρατήρες.</p>
      <p>Ο Dario Franceschini, ιταλός υπουργός Πολιτισμού, δήλωσε ότι η επιχείρηση είχε οδηγήσει στην ανάκτηση χιλιάδων αντικειμένων που προήλθαν από παράνομες αρχαιολογικές ανασκαφές στην Καλαβρία. Τα αντικείμενα εξήχθησαν σε χώρες εκτός της Ιταλίας, συμπεριλαμβανομένης της Γερμανίας, της Βρετανίας, της Γαλλίας και της Σερβίας. Σύμφωνα με αξιωματούχους της ιταλικής αστυνομίας, τα αντικείμενα αφαιρέθηκαν με παράνομες ανασκαφές στις επαρχίες Crotone και Catanzaro.Η σπείρα πραγματοποιούσε παράνομες ανασκαφές σε χώρους που δεν έχουν ακόμη ερευνηθεί από τους αρχαιολόγους. «Εγκέφαλος» της συμμορίας φέρεται σύμφωνα με την ιταλική Corriereνα ήταν ένας συνταξιούχος γιατρός.</p>
      <p>«Τα κλεμμένα αντικείμενα μεταφέρθηκαν στο εξωτερικό όπου παρουσιάστηκαν για δημοπρασία σε σημαντικούς διεθνείς οίκους δημοπρασιών και πωλήθηκαν έναντι μεγάλων ποσών», δήλωσαν οι ερευνητές σε συνέντευξη Τύπου στο Crotone. Μερικά από τα αντικείμενα, όπως αγγεία από την αρχαία Ελλάδα, βρέθηκαν επίσης στα σπίτια των συλληφθέντων ανδρών.</p>
    </article>
  </body>
</html>