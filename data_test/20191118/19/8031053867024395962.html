<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%ce%bf%ce%ba%ce%ac%cf%81%ce%b5%ce%b9-%ce%b7-%cf%86%ce%bf%ce%b9%cf%84%ce%ae%cf%84%cf%81%ce%b9%ce%b1-%cf%80%ce%bf%cf%85-%ce%b4%ce%ad%cf%87%ce%b8%ce%b7%ce%ba%ce%b5-%cf%83%ce%b5%ce%be%ce%bf%cf%85.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T19:37:18+00:00"/>
    <meta property="og:title" content="Σοκάρει η φοιτήτρια που δέχθηκε σεξουαλική παρενόχληση στη βιβλιοθήκη του ΑΠΘ (βίντεο)"/>
    <meta property="og:description" content="Αύριο Τρίτη 19 Νοεμβρίου αναμένεται να δικαστεί ο νεαρός που παρενόχλησε σεξουαλικά μια φοιτήτρια στη βιβλιοθήκη του Αριστοτελείου Πανεπιστημίου (ΑΠΘ) στη Θεσσαλονίκη."/>
  </head>
  <body>
    <article>
      <h1>Σοκάρει η φοιτήτρια που δέχθηκε σεξουαλική παρενόχληση στη βιβλιοθήκη του ΑΠΘ (βίντεο)</h1>
      <address>
        <time datetime="2019-11-18T19:37:18+00:00">18 Nov 2019, 19:37</time>
      </address>
      <p>
        <b>Αύριο Τρίτη 19 Νοεμβρίου αναμένεται να δικαστεί ο νεαρός που <a href="https://www.pentapostagma.gr/2019/11/%CF%80%CF%81%CF%89%CF%84%CE%BF%CF%86%CE%B1%CE%BD%CE%AE%CF%82-%CF%83%CE%B5%CE%BE%CE%BF%CF%85%CE%B1%CE%BB%CE%B9%CE%BA%CE%AE-%CF%80%CE%B1%CF%81%CE%B5%CE%BD%CF%8C%CF%87%CE%BB%CE%B7%CF%83%CE%B7-20%CF%87.html">παρενόχλησε σεξουαλικά μια φοιτήτρια</a> στη βιβλιοθήκη του Αριστοτελείου Πανεπιστημίου (ΑΠΘ) στη Θεσσαλονίκη.</b>
      </p>
      <p>Ο δράστης στους αστυνομικούς που τον συνέλαβαν για την πράξη του αυτή απέναντι στην φοιτήτρια επικαλέστηκε την απίθανη δικαιολογία πως ήθελε να… ανακουφιστεί! “Αποδέχομαι την σε βάρος μου κατηγορία και προέβην σε αυτή την ενέργεια γιατί μου πρόσφερε προσωρινή ανακούφιση. Έχω μετανοιώσει για την ενέργειά μου”, είπε ο φοιτητής του ΑΠΘ σύμφωνα με το ρεπορτάζ του ΑΝΤ1.</p>
      <p>Όλα συνέβησαν ενώ η κοπέλα βρισκόταν στην βιβλιοθήκη του Πανεπιστημίου και διάβαζε ένα σύγγραμα. Στην κατάθεσή της περιγράφει όσα ακολούθησαν, με τις λεπτομέρειες να σοκάρουν.</p>
      <blockquote>“<i>Σε ανύποπτο χρόνο και χωρίς να αντιληφθώ την παρουσία κάποιου ατόμου κοντά μου, ένοιωσα κάτι υγρό να τρέχει στην πλάτη μου. Εκείνη τη στιγμή γύρισα και είδα ένα νεαρό άτομο με σκούρα ρούχα να απομακρύνεται από το μέρος μου και όταν απομακρύνθηκε αρκετά συνειδητοποίησα πως είχε προχωρήσει σε εκσπερμάτιση πάνω μου”</i>.</blockquote>
      <p>Η φοιτήτρια έβαλε τις φωνές ζητώντας βοήθεια. Ο υπεύθυνος της βιβλιοθήκης άρχισε να καταδιώκει το νεαρό φοιτητή και με τη βοήθεια ενός φύλακα ο 22χρονος ακινητοποιήθηκε.</p>
      <p>Η δίκη του φοιτητή αναμένεται να πραγματοποιηθεί αύριο στο μονομελές πλημμελειοδικείο Θεσσαλονίκης.</p>
      <figure>
        <iframe src="https://www.youtube.com/embed/MbdoaBe73BI" width="900" height="506" data-service="Youtube" scrolling="no"/>
      </figure>
    </article>
  </body>
</html>