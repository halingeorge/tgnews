<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=958293"/>
    <meta property="og:site_name" content="Andhrajyothy"/>
    <meta property="article:published_time" content="2019-11-18T19:51:17+00:00"/>
    <meta property="og:title" content="సోనియాతో భేటీ తర్వాత శివసేనకు షాకిచ్చిన పవార్..!"/>
    <meta property="og:description" content="ADVT"/>
  </head>
  <body>
    <article>
      <h1>సోనియాతో భేటీ తర్వాత శివసేనకు షాకిచ్చిన పవార్..!</h1>
      <address>
        <time datetime="2019-11-18T19:51:17+00:00">18 Nov 2019, 19:51</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> మహారాష్ట్ర ప్రభుత్వ ఏర్పాటుపై కొనసాగుతున్న హైడ్రామా ఊహించని మలుపులు తీసుకుంటోంది. విశేష అంచనాలు, ఊహాగానాల మధ్య ఇవాళ కాంగ్రెస్ చీఫ్ సోనియా గాంధీతో ఎన్సీపీ చీఫ్ శరద్ పవార్ సమావేశం అయ్యారు. అయితే మహారాష్ట్రలో ప్రభుత్వ ఏర్పాటుపైన గానీ, శివసేన పార్టీతో పొత్తు గురించి గానీ తాము చర్చించనే లేదని ఆయన పేర్కొన్నారు. శివసేన పార్టీతో పొత్తుపై ఇవాళ ఏదో ఒకటి తేల్చేస్తారంటూ ప్రచారం జోరందుకున్న తరుణంలో పవార్ ఇలా పేర్కొనడం గమనార్హం. సోనియా గాంధీతో సమావేశం అనంతరం ఆయన మీడియాతో మాట్లాడుతూ..</p>
      <p> ‘‘మహారాష్ట్రలో ప్రస్తుతం నెలకొన్న రాజకీయ పరిస్థితులపై సవివరంగా చర్చించాం. అక్కడి పరిస్థితులను ఆమెకు వివరించాను. ఏకే ఆంటోనీ కూడా ఈ భేటీలో ఉన్నారు. కాంగ్రెస్, ఎన్సీపీల నుంచి కొందరు నాయకులు సమావేశమై తదుపరి చర్చలు జరపనున్నారు. అనంతరం తమ నిర్ణయాన్ని మాకు చెబుతారు...’’ అని పేర్కొన్నారు.  కాగా శివసేన పార్టీతో కలిసి ప్రభుత్వం ఏర్పాటు చేయడాన్ని సోనియా గాంధీ వ్యతిరేకిస్తున్నారా అన్న ప్రశ్నకు పవార్ స్పందిస్తూ... ‘‘ఈ సమావేశంలో అసలు ప్రభుత్వ ఏర్పాటు గురించి చర్చే జరగలేదు. మరే ఇతర పార్టీతో పొత్తు గురించి కూడా ప్రస్తావనకు రాలేదు. కేవలం కాంగ్రెస్, ఎన్సీపీల గురించి చర్చించేందుకు మాత్రమే మేము సమావేశం అయ్యాం..’’ అని పవార్ స్పష్టం చేశారు. కాగా తమకు 170 మంది ఎమ్మెల్యేల మద్దతు ఉందంటూ శివసేన పేర్కొనడంపై పవార్ స్పందిస్తూ... ‘‘ఈ 170 మంది ఎమ్మెల్యేల గురించి నాకు తెలియదు. ఆ విషయం శివసేన వాళ్లనే అడగండి...’’ అని ఆయన పేర్కొన్నారు.</p>
    </article>
  </body>
</html>