<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/pontikis-to-riplei-sto-olimpiakos-asteras-itan-apo-tin-thira-7"/>
    <meta property="og:site_name" content="Metrosport.gr"/>
    <meta property="article:published_time" content="2019-11-18T19:20:00+00:00"/>
    <meta property="og:title" content="Ποντίκης: «Το ριπλέι στο Ολυμπιακός-Αστέρας ήταν... από την θύρα 7»"/>
    <meta property="og:description" content="Στο Metropolis 95.5 μίλησε ο παλαίμαχος διαιτητής σχολιάζοντας το Var αλλά και την κατάσταση που επικρατεί στην ελληνική διαιτησία"/>
  </head>
  <body>
    <article>
      <h1>Ποντίκης: «Το ριπλέι στο Ολυμπιακός-Αστέρας ήταν... από την θύρα 7»</h1>
      <h2>Στο Metropolis 95.5 μίλησε ο παλαίμαχος διαιτητής σχολιάζοντας το Var αλλά και την κατάσταση που επικρατεί στην ελληνική διαιτησία</h2>
      <address><time datetime="2019-11-18T19:20:00+00:00">18 Nov 2019, 19:20</time> by <a rel="author">Metrosport.gr Team</a></address>
      <p>Στο Metropolis 95.5 και στην εκπομπή «Τρίτο Ημίχρονο» φιλοξενήθηκε ο Δημήτρης Ποντίκης όπου αναφέρθηκε στις δηλώσεις Πλατινί για το Var, στο αίτημα της ΠΑΕ ΠΑΟΚ να υπάρχουν ξένοι διαιτητές στο var και όχι μόνο.</p>
      <p>
        <b>Αναλυτικά όσα είπε:</b>
      </p>
      <p>
        <b>Για τις δηλώσεις Πλατινί  πως το var είναι... σκα@τ@:</b>
      </p>
      <p>«Κοιτάξτε καταρχήν πρέπει να πούμε οτι ο Πλατινί ήταν ένας εξαιρετικός ποδοσφαιριστής αλλά όχι διαιτητής. Άρα δεν μπορεί να γνωρίζει τις δυσκολίες που αντιμετωπίζει ένας διαιτητής στον αγώνα, όλοι έχουμε κάνει λάθη σε παιχνίδια και λέγαμε μακάρι να είχαμε την δυνατότητα να το δούμε μια δεύτερη φορά.</p>
      <p>Έπρεπε να πάρουμε αποφάσεις σε κλάσματα δευτερολέπτων και είναι πολύ δύσκολο και απορώ πόσο εύκολα βγαίνουν και λένε να μην υπάρχει var. Σίγουρα υπήρξαν προβλήματα σε αγώνες όπως το Ολυμπιακός-Αστέρας Τρίπολης και το Ολυμπιακός-ΟΦΗ.</p>
      <p>Ειδικά στο παιχνίδι με τον Αστέρα Τρίπολης το ριπλέϊ ήταν μέσα απο την θύρα 7 οπότε ήταν αδύνατον ο διαιτητής να πάρει την σωστή απόφαση, στο Ολυμπιακός-ΟΦΗ απορώ πως δεν είδε το πέναλτι γιατί υπήρχε το ριπλέϊ.</p>
      <p>Το var είναι καλό γιατί φέτος μπαίνουν περισσότερα γκολ γιατί οι αμυντικοί στα κόρνερ και στις στημένες μπαλιές δεν μπορούν να κρατάνε. Ο ΠΑΟΚ φέτος τρώει πολύ περισσότερα γκολ απο πέρσι και γενικά μπαίνουν πολλά γκολ φέτος. Είναι αναγκαίο γιατί όλοι έχουμε κάνει λάθη ξέρετε πόσες φορές έχω πεί να έβλεπα κάπου την φάση για να έσωζα την κατάσταση, κάποιος που δεν γνωρίζει μπορεί να λέει ότι θέλει, αλλά σκεφτείτε αν υπήρχε το var πόσα οφσάιντ θα είχαμε γλιτώσει και πόσα γκολ επίσης.</p>
      <p>Είναι καλό το var γιατί είδαμε και πέρσι οτι ο Άρης έβαλε γκολ οφσάιντ στην Τούμπα και δεν ακυρώθηκε γιατί δεν είχαμε var. Όλα αυτά που γίνονται με το var είναι προς το καλό και στην πορεία το Var θα διορθωθεί.</p>
      <p>Ο Ολυμπιακός αν δεν θέλει το var ας αποχωρήσει, αν νομίζουν οτι μπορούν να αποχωρούν έτσι απλά στον Ολυμπιακό ας το κάνουν. Αν υπήρχε το var στα χρόνια τα δικά μας ούτε στο Ολυμπιακός-Αιγάλεω θα έδιναν πέναλτι. Νομίζω οτι η τεχνολογία θα βοηθήσει και όποιος δεν θέλει την τεχνολογία δεν θέλει και την πρόοδο».</p>
      <p>
        <b>Για το αίτημα της ΠΑΕ ΠΑΟΚ να υπάρχουν ξένοι διαιτητές στο Var?</b>
      </p>
      <p>«Καλά θα είναι στα ντέρμπι να υπάρχουν ξένοι διαιτητές στο var για να λειτουργεί καλύτερα το σύστημα γιατί έχουν την εμπειρία επειδη το χρησιμοποιούν ένα χρόνο περισσότερο απο εμάς και είναι λογικό να το γνωρίζουν καλύτερα. Δεν αφορίζουμε τους Έλληνες διαιτητές με αυτόν τον τρόπο ήδη έχουν αφοριστεί με το γεγονός ότι έρχονται ξένοι διαιτητές. Για όλο αυτό φταίει η ατμόσφαιρα που δημιουργείται σε έναν αγώνα, αν πάτε στην Αγγλία μπορεί και να μην γνωρίζουν τον διαιτητή που θα παίξει. Στην Ελλάδα απο την ημέρα που γίνονται οι κληρώσεις για το ποιοί θα είναι στα παιχνίδια των ομάδων αρχίζουν και ψάχνουν για τον διαιτητή. Με την κατάσταση που επικρατεί στα Μ.Μ.Ε. και γενικά η πίεση που υπάρχει απο της ομάδες και νομίζω ότι οι διαιτητές θα το προτιμούσαν αυτό για να φύγει αυτή η πίεση απο πάνω τους».</p>
      <p>
        <b>Για το πως βλέπει την κατάσταση στην ελληνική διαιτησία:</b>
      </p>
      <p>«Η ελληνική δαιτησία κάνει βήματα και πιστεύω πως οι Έλληνες δαιτητές είναι αξιόλογοι, ελπίζω να μπεί και στο μέλλον ένα μέτρο πως για να γίνεις διαιτητής πρέπει να έχεις παίξει αποδεδειγμένα ποδόσφαιρο. Το λέω αυτό για να ξέρει πότε πρέπει να δώσει ένα φάουλ η να δώσει μια κάρτα για εσκεμμένο μαρκάρισμα η όποιος ποδσοσφαιριστής πάει να βουτήξει, αλλά πρέπει να έχεις παίξει ποδόσφαιρο για να τα καταλαβαίνεις αυτά».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/meta-to-aftogkol-den-mporousa-na-giriso-spiti-mou-picsvids"/>
        <a href="http://www.metrosport.gr/article/survivor-all-star-anartisi-gia-to-pii-tha-simmetaschoun-pic"/>
        <a href="http://www.metrosport.gr/article/mistirio-me-aorato-rompen-ton-ftochon-stin-tourkia"/>
        <a href="http://www.metrosport.gr/article/platforma-pou-ferni-metagrafi-ston-paok"/>
        <a href="http://www.metrosport.gr/article/giakoumidis-gemise-gries-ke-to-maroko-pic"/>
        <a href="http://www.metrosport.gr/article/tragiko-lathos-stafilidi-gkol-pouki-video"/>
      </related>
    </article>
  </body>
</html>