<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/aek-aris-aproopto-me-tsigkrinski-stous-kitrinomayrous/2918472/"/>
    <meta property="og:site_name" content="Newsit.gr"/>
    <meta property="article:published_time" content="2019-11-18T19:09:29+00:00"/>
    <meta property="og:title" content="ΑΕΚ – Άρης: Απρόοπτο με Τσιγκρίνσκι! Επιστροφή Βράνιες"/>
    <meta property="og:description" content="Οι παίκτες της ΑΕΚ επέστρεψαν στις προπονήσεις, με τον Νίκο Κωστένογλου να “πονοκεφαλιάζει” με τον Ντμίτρο Τσιγκρίνσκι."/>
  </head>
  <body>
    <article>
      <h1>ΑΕΚ – Άρης: Απρόοπτο με Τσιγκρίνσκι! Επιστροφή Βράνιες</h1>
      <h2>Οι παίκτες της ΑΕΚ επέστρεψαν στις προπονήσεις, με τον Νίκο Κωστένογλου να “πονοκεφαλιάζει” με τον Ντμίτρο Τσιγκρίνσκι.</h2>
      <address><time datetime="2019-11-18T19:09:29+00:00">18 Nov 2019, 19:09</time> by <a rel="author">Newsit Newsroom</a></address>
      <p>Απρόοπτο στην προπόνηση της ΑΕΚ με Ντμίτρο Τσιγκρίνσκι ενόψει του εντός έδρας σημαντικού αγώνα με τον Άρη για τη Superleague. Ο Ουκρανός στόπερ ένιωσε ενοχλήσεις στον αριστερό προσαγωγό και ακολούθησε ατομικό πρόγραμμα.</p>
      <p>Ανάλογο πρόγραμμα ακολούθησε και ο Βίκτωρ Κλωναρίδης. Όσον αφορά τους υπόλοιπους (φυσικά, λείπουν οι διεθνείς) προπονήθηκαν κανονικά.</p>
      <p>Στα… ευχάριστα νέα της προπόνησης, ο Μάριος Οικονόμου ξεπέρασε το πρόβλημα που αντιμετώπισε και μπήκε σε φουλ ρυθμούς, ενώ στις προπονήσεις με την υπόλοιπη ομάδα επέστρεψε και ο Όγκνιεν Βράνιες, μετά την σχετική τιμωρία που του είχε επιβληθεί.</p>
      <p>Να θυμίσουμε ότι -λόγω καρτών- ο Μάρκο Λιβάγια δεν έχει δικαίωμα να αγωνιστεί στο ματς κόντρα στον Άρη. Η προπόνηση της Τρίτης είναι προγραμματισμένη για τις 11.00.</p>
    </article>
  </body>
</html>