<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:831001-Uhapsen-zbog-ilegalnih-radnika-snabdevao-Armani-i-Fendi"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T19:11:00+00:00"/>
    <meta property="og:title" content="Uhapšen zbog ilegalnih radnika, snabdevao Armani i Fendi"/>
    <meta property="og:description" content="Kapecuto je dobio kućni pritvor pod sumnjom da je ilegalno zaopošljavao"/>
  </head>
  <body>
    <article>
      <h1>Uhapšen zbog ilegalnih radnika, snabdevao Armani i Fendi</h1>
      <address><time datetime="2019-11-18T19:11:00+00:00">18 Nov 2019, 19:11</time> by <a rel="author">Tanjug</a></address>
      <p>
        <b>Kapecuto je dobio kućni pritvor pod sumnjom da je ilegalno zaopošljavao</b>
      </p>
      <p>Italijanske vlasti uhapsile su danas direktora kompanije Moreno Srl, Vinćenca Kapecuta u predgrađu Napulja, jer je zapošljavao desetine neprijavljenih radnika koji su proizvodili predmete od kože za neke od najpoznatijih evropskih modnih grupacija.</p>
      <p>Kapecuto je dobio kućni pritvor pod sumnjom da je ilegalno zaopošljavao, saopštio je njegov advokat, prenosi Rojters.</p>
      <p>Kako se navodi, u prostorijama kompanije otkriveno je oko 50 radnika, među kojima su bili trudnica i dva tinejdžera, a koji su se krili u skladištu među rolnama kože i gomile tašni i cipela.</p>
      <p>Advokat Kapecuta rekao je da su mali dobavljači sastavni deo industrije i da najčešće nisu dovoljno plaćeni od strane velikih modnih kuća.</p>
      <p>On je kazao i da radnici nisu prisiljeni na rad već da su se sakrili kako bi sprečili zatvaranje kompanije, kao i da će svi oni dobiti regularne ugovore o radu.</p>
      <related>
        <a href="http://www.novosti.rs/vesti/naslovna/hronika.405.html:729118-VELIKA-AKCIJA-NEMA%C4%8CKE-POLICIJE-Uhap%C5%A1eni-%C4%8Dlanovi-Sand%C5%BEa%C4%8Dkog-klana-zbog-zapo%C5%A1ljavanja-na-crno-i-utaje-poreza"/>
      </related>
      <p>Napuljsko predgrađe Melito poznato je po velikom broju imigranata koji tu žive i proizvode cipele i tašne za modne grupe Armani, Sen Loren, Fendi i druge, a koji se prodaju po ceni od nekoliko hiljada evra.</p>
      <p>Kompanija Sen Loran je negirala bilo kakvu povezanost, modna kuća Armani je saopštila da Moreno nije njen direktni dobavljač ili ovlašćeni poddobavljač, dok je Fendi grupa odbila da komentariše vest.</p>
      <p>Većina modnih grupacija ima timove inspektora koji kontrolišu da se poštuje zakon o radu i mere bezbednosti i zdravlje na radu.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:830949-Hapsenje-u-Leskovcu-Zenama-otimao-torbe-na-ulici"/>
        <a href="http://www.novosti.rs/vesti/planeta.300.html:830540-Uhapsen-u-Novom-Sadu-Srpska-policija-privela-jednog-od-najtrazenijih-hrvatskih-begunaca--Dvaput-je-pobegao-iz-zatvora"/>
        <a href="http://www.novosti.rs/vesti/naslovna/hronika/aktuelno.291.html:830129-Uhapsen-u-vladinom-vozilu-Jablanovicu-3-godine-zatvora-zbog-neovlascenog-prenosenja-narkotika"/>
        <a href="http://www.novosti.rs/vesti/planeta.299.html:830318-Vijetnam-Osudjen-na-11-godina-zbog-postova-na-Fejsbuku"/>
      </related>
    </article>
  </body>
</html>