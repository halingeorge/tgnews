<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/ingilterepremierlig/2019/11/18/ingiliz-efsaneden-caglar-soyuncuye-buyuk-onur"/>
    <meta property="og:site_name" content="FotoMaç"/>
    <meta property="article:published_time" content="2019-11-18T19:36:30+00:00"/>
    <meta property="og:title" content="İngiliz efsaneden Çağlar Söyüncü'ye büyük onur!"/>
    <meta property="og:description" content="Leicester City ve A Milli Futbol Takımımızın başarılı stoperi Çağlar Söyüncü, İngiltere'de adından söz ettirmeye devam ediyor. İngiliz efsanesi Garry Lineker'in övgülerini kapan 23 yaşındaki futbolcu, bir diğer efsane Alan Shearer'ın en iyi 11'inde de kendine yer buldu."/>
  </head>
  <body>
    <article>
      <h1>İngiliz efsaneden <u><a href="https://www.fotomac.com.tr/haberleri/caglar-soyuncu?id=c2377d21-b173-4f63-8fb7-19f6369678db">Çağlar Söyüncü</a></u>'ye büyük onur!</h1>
      <h2><u><a href="https://www.fotomac.com.tr/haberleri/leicester-city?id=2d117920-6fa7-462e-90f8-ebff3e7133af">Leicester City</a></u> ve A Milli <u><a href="https://www.fotomac.com.tr/haberleri/futbol?id=430973cb-2af0-47ed-96d4-924a356eb74b">Futbol</a></u> Takımımızın başarılı stoperi <u><a href="https://www.fotomac.com.tr/haberleri/caglar-soyuncu?id=c2377d21-b173-4f63-8fb7-19f6369678db">Çağlar Söyüncü</a></u>, <u><a href="https://www.fotomac.com.tr/haberleri/ingiltere?id=51add1b3-3cca-48cb-9e73-84d52339f6f8">İngiltere</a></u>'de adından söz ettirmeye devam ediyor. İngiliz efsanesi Garry Lineker'in övgülerini kapan 23 yaşındaki futbolcu, bir diğer efsane Alan Shearer'ın en iyi 11'inde de kendine yer buldu.</h2>
      <address>
        <time datetime="2019-11-18T19:36:30+00:00">18 Nov 2019, 19:36</time>
      </address>
      <p><u><a href="https://www.fotomac.com.tr/haberleri/leicester-city?id=2d117920-6fa7-462e-90f8-ebff3e7133af">Leicester City</a></u>'de harika bir sezon geçiren <u><a href="https://www.fotomac.com.tr/haberleri/caglar-soyuncu?id=c2377d21-b173-4f63-8fb7-19f6369678db">Çağlar Söyüncü</a></u>, övgüleri toplamaya devam ediyor.</p>
      <p><u><a href="https://www.fotomac.com.tr/haberleri/premier-lig?id=9c1bcfee-0562-443a-8745-190e259a48e0">Premier Lig</a></u>'de geride kalan 12 haftada da forma şansı bulan Söyüncü'nün performansı, İngiliz efsanelerinin dikkatinden kaçmıyor.</p>
      <p><u><a href="https://www.fotomac.com.tr/haberleri/ingiltere?id=51add1b3-3cca-48cb-9e73-84d52339f6f8">İngiltere</a></u> futbolunun efsane isimlerinden Alan Shearer, 12 haftalık süreci değerlendirdi. En iyi 11'ini belirleyen Shearer, ilk 11'inde milli stopere de yer verdi.</p>
      <p>İngiliz <u><a href="https://www.fotomac.com.tr/haberleri/futbol?id=430973cb-2af0-47ed-96d4-924a356eb74b">futbol</a></u> adamı, defansta 23 yaşındaki oyuncunun yanına Sheffield United'dan John Egan'ı koydu.</p>
      <figure>
        <img src="https://iaftm.tmgrup.com.tr/e0bd76/0/0/0/0/600/600?u=https://iftm.tmgrup.com.tr/2019/11/18/ingiliz-efsaneden-caglar-soyuncuye-buyuk-onur-1574105451762.jpg&amp;mw=500"/>
      </figure>
      <p>
        <b>LINEKER'İN FAVORİSİ</b>
      </p>
      <p>Bir diğer İngiliz efsanesi Gary Lineker ise Çağlar Söyüncü ile fotoğraf çekildiği fotoğrafı paylaşmıştı.</p>
      <p>Lineker, binlerce beğeni alan paylaşımında "Bakın, Heathrow'da sabaha karşı 05.30'da kiminle karşılaştım. Leicester City'den yeni favori oyuncum Çağlar Söyüncü" ifadelerini kullanmıştı.</p>
      <p>Eski futbolcu, Söyüncü'ye en iyi 11'inde de yer vermişti.</p>
      <related>
        <a href="https://www.fotomac.com.tr/galeri/futbol/dunya-devi-caglar-soyuncuye-gozunu-dikti-devre-arasinda"/>
      </related>
    </article>
  </body>
</html>