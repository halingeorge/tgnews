<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:831002-Ko-je-ubijeni-Peka-Arsic-Navijac-FK-Rad-zestok-momak-likvidiran-zbog-prevlasti-u-trgovini-drogom"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T19:10:00+00:00"/>
    <meta property="og:title" content="Ko je ubijeni Peka Arsić: Navijač &quot;FK Rad&quot;, &quot;žestok&quot; momak likvidiran zbog prevlasti u trgovini drogom"/>
    <meta property="og:description" content="Petar Arsić (38), zvani Peka, iz Beograda ubijen je 28. februara 2018. ispred kafića „3K“ u beogradskom naselju Vidikovac"/>
  </head>
  <body>
    <article>
      <h1>Ko je ubijeni Peka Arsić: Navijač "FK Rad", "žestok" momak likvidiran zbog prevlasti u trgovini drogom</h1>
      <address><time datetime="2019-11-18T19:10:00+00:00">18 Nov 2019, 19:10</time> by <a rel="author">Novosti online</a></address>
      <p>
        <b>Petar Arsić (38), zvani Peka, iz Beograda ubijen je 28. februara 2018. ispred kafića „3K“ u beogradskom naselju Vidikovac</b>
      </p>
      <p>Petar Arsić (38), zvani Peka, iz Beograda ubijen je 28. februara 2018. ispred kafića „3K“ u beogradskom naselju Vidikovac, kada mu je nakon svađe, navodno pucao u glavu Strahinja Đ. (22), koji je danas uhapšen na Merdaru, i sumnjiči se da je ubio Arsića.<br/><br/>Posle ubistva sumnjalo se da je motiv zločina povezan sa ubistvom Aleksandra Savkovića ispred kluba „Nana“ u decembru 2017, i navodilo se da su i ubica i ubijeni pripadnici grupe navijača FK Rad. Prvi rezultati istrage pokazali su da osu sumnjičeni za ubistvo i Arsić imali i neraščišćene odnose oko trgovine narkoticima.<br/><br/>Ubijeni Arsić bio je poznat policiji i za njim je u vreme ubistva bila raspisana potraga zbog nasilničkog ponašanja i nanošenja teških povreda.<br/><br/><i><b><a href="http://www.novosti.rs/%D0%B2%D0%B5%D1%81%D1%82%D0%B8/%D0%BD%D0%B0%D1%81%D0%BB%D0%BE%D0%B2%D0%BD%D0%B0/%D1%85%D1%80%D0%BE%D0%BD%D0%B8%D0%BA%D0%B0.405.html:830989-Uhapsen-mladic-osumnjicen-za-ubistvo-navijaca-Rada">Uhapšen mladić osumnjičen za ubistvo navijača Rada </a></b></i><br/><br/>Pucnjavi u kojoj je ubijen Arsić je prethodila svađa grupe mladića koja je došla u kafić.<br/><br/>Ubijeni Arsić je poznat kao Peka i bio je navodno jedan od navijača FK Rad, dok se spekuliše da je S. Đ. bio blizak s Aleksandrom Savkovićem (27), koji je, nakon svađe i sukoba sa obezbeđenjem lokala, ubijen u decembru 2017. ispred beogradskog kluba „Nana“. Kao i Arsić, sumnjalo se i da je ubica navijač istog fudbalskog kluba.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:830989-Uhapsen-mladic-osumnjicen-za-ubistvo-navijaca-Rada"/>
        <a href="http://www.novosti.rs/vesti/naslovna/hronika/aktuelno.291.html:829641-Kicini-prijatelji-prepoznali-ubicu-Novi-detalji-likvidacije-vodje-Alkatraza"/>
        <a href="http://www.novosti.rs/vesti/naslovna/hronika/aktuelno.291.html:828425-Najvise-na-svetu-voleo-je-suprugu-Danijelu-cerkicu-Petru-i-Partizan-Uz-baklje-i-gromoglasno-navijacko-Gore-na-nebu-sahranjen-vodja-Alkatraza"/>
        <a href="http://www.novosti.rs/vesti/naslovna/hronika/aktuelno.291.html:828408-Poslednje-zbogom-ubijenom-vodji-Alkatraza-Ne-budite-generala-pustite-Kicu-neka-spava"/>
      </related>
    </article>
  </body>
</html>