<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/derfor-lyver-hareide-til-uefa/71833993"/>
    <meta property="og:site_name" content="Dagbladet.no"/>
    <meta property="article:published_time" content="2019-11-18T19:12:12+00:00"/>
    <meta property="og:title" content="Derfor «lyver» Hareide til UEFA"/>
    <meta property="og:description" content="Åge Hareide har en spesiell taktikk for å forvirre sine motstandere."/>
  </head>
  <body>
    <article>
      <h1>Derfor «lyver» Hareide til UEFA</h1>
      <h2>Åge Hareide har en spesiell taktikk for å forvirre sine motstandere.</h2>
      <address><time datetime="2019-11-18T19:12:12+00:00">18 Nov 2019, 19:12</time> by <a rel="author">Mathias Hagen</a></address>
      <p>Åge Hareide og Danmark spiller en meget viktig kamp borte mot Irland i kveld, der Danmark kan kvalifisere seg til EM. Dersom de skulle tape, vil Irland kvalifisere seg.</p>
      <p>Det er nemlig slik at innbyrdes oppgjør teller foran målforskjell. Irland og Danmark vil ved dansk tap ende på lik poengsum med Irland og foran dem på innbyrdes.</p>
      <p>Men Hareide har gode kort på hånda, og avansementet ligger i deres hender.</p>
      <h3>«Lyver» til UEFA</h3>
      <p>Nå avslører danske TV 2 at nordmannen gjør et noe uvanlig grep for å forvirre motstanderen.</p>
      <p>Den danske TV-kanalen skriver at han melder inn «feil» lagoppstilling før landskampene. Det gjør han for å forvirre motstanderen.</p>
      <p>Danskene melder enten inn feil formasjon eller en lagoppstilling der minst én spiller er plassert i feil posisjon.</p>
      <p>For eksempel ble det opplyst om at de startet med formasjonen 3-5-2 mot Gibraltar, men i realiteten var formasjonen 4-2-3-1, skriver TV 2.</p>
      <p>Det bekrefter det danske fotballforbundets kommunikasjonssjef til TV-kanalen.</p>
      <p>
        <b>- Vi gjør det for å skape forvirring og uvisshet for motstanderen. Det er måte hvor vi kan gi vårt landslag best mulige arbeidsforhold, sier kommunikasjonssjef Jakob Høyer.</b>
      </p>
      <p>Om det gir utslag eller ikke, er usikkert. Men danskene har i hvert fall levert gode resultater i kvalifiseringen. Hareides menn er ubeseiret før deres siste kamp mot Irland.</p>
      <h3>Ubeseiret</h3>
      <p>TV 2 påpeker overfor Høyer at kommentatorer kaller det uprofesjonelt å informere om noen helt usannsynlige lagoppstillinger.</p>
      <p>
        <b>- Jeg er sikker på at den danske fansen vet veldig godt hvordan landslaget stiller opp. Jeg tror de klarer å gjennomskue det, sier Høyer.</b>
      </p>
      <p>Til tross for at Hareide ikke fortsetter etter sommeren 2020, så har de fortsatt til gode for å tape med nordmannen på trenerbenken.</p>
      <p>De har ett tap i hans periode som sjef, men det var da han slet med ryggskade, og dermed ikke var til stede da de tapte i fjor.</p>
    </article>
  </body>
</html>