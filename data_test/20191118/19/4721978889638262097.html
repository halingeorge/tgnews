<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718656/spedizioni-iphone-cina-aumentano"/>
    <meta property="og:site_name" content="iPhone Italia"/>
    <meta property="article:published_time" content="2019-11-18T19:20:11+00:00"/>
    <meta property="og:title" content="Le spedizioni di iPhone in Cina continuano ad aumentare"/>
    <meta property="og:description" content="Le spedizioni cinesi di iPhone nei mesi di settembre e ottobre sono aumentate del 6% su base annua, secondo i dati ufficiali rilasciati dal governo cinese."/>
  </head>
  <body>
    <article>
      <h1>Le spedizioni di iPhone in Cina continuano ad aumentare</h1>
      <address>
        <time datetime="2019-11-18T19:20:11+00:00">18 Nov 2019, 19:20</time>
      </address>
      <p>Le spedizioni di iPhone in Cina nei mesi di settembre e ottobre sono aumentate del 6% su base annua, <a href="https://9to5mac.com/2019/11/18/chinese-iphone-shipments/">secondo i dati</a> ufficiali rilasciati dal governo cinese, sopratutto grazie all’iPhone 11.</p>
      <p>Nonostante le <b>ottime vendite di iPhone</b>, le spedizioni complessive di smartphone nel paese però sono in ribasso. La China Academy of Information and Communications Technology è in grado di tracciare il numero di smartphone spediti nel paese in quanto i produttori sono tenuti a divulgare i dati per ottenere i permessi necessari.</p>
      <p>Anche se la Cina non rivela i dati di iPhone di per sé, pubblica i dati per le spedizioni totali di smartphone e quelle per gli smartphone Android, quindi è statao abbastanza semplice ottenere i dati tramite una banale sottrazione.</p>
      <p>Apple ha fatto particolarmente bene in un momento in cui le spedizioni totali di smartphone in Cina sono <b>diminuite del 5%</b> nello stesso periodo. Segue anche il calo delle vendite globali nel Q3 del 2019. L’analista di Canalys, Nicole Peng, ha affermato che il prezzo più basso dell’iPhone 11 rispetto all’iPhone XR dell’anno scorso è stato un fattore importante nell’aumento delle spedizioni di iPhone in Cina.</p>
      <p>Tuttavia, Bloomberg osserva che Apple continua ad affrontare sfide a lungo termine in Cina, dove continuano a regnare incontrastati i marchi locali come Xiaomi e Huawei. L’altra grande sfida di Apple sarà quella di rendere disponibili i suoi servizi di abbonamento, come Apple Music, Apple TV+ e Apple Arcade, che ancora non sono disponibili in Cina.</p>
      <p>
        <a href="https://www.iphoneitalia.com/category/dati-di-vendita">Dati di vendita</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>