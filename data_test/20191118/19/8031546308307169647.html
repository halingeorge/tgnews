<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109088-Izdirvat-mlada-mayka-na-6-mesechno-bebe-ot-vrachansko-selo"/>
    <meta property="og:site_name" content="Канал 3"/>
    <meta property="article:published_time" content="2019-11-18T19:05:00+00:00"/>
    <meta property="og:title" content="Издирват млада майка на 6-месечно бебе от врачанско село"/>
    <meta property="og:description" content="Сестрата на изчезналата подозира отвличане с цел трафик за проституция"/>
  </head>
  <body>
    <article>
      <h1>Издирват млада майка на 6-месечно бебе от врачанско село</h1>
      <h2>Сестрата на изчезналата подозира отвличане с цел трафик за проституция</h2>
      <address>
        <time datetime="2019-11-18T19:05:00+00:00">18 Nov 2019, 19:05</time>
      </address>
      <p><b>Млада родилка от Врачанско е в неизвестност 3-ти ден, а близките й я търсят под дърво и камък.<br/></b> </p>
      <p>23-годишната Савана Данчева Илиева е от село Остров. Тя е висока 165 см., с тъмно кестенява коса, дълга до раменете, кафяви очи и слабо телосложение. <i><b>За последно е видяна от баба си, с която живеела, по обяд преди 3 дни. Младата жена е била облечена със сини дънки и тъмно яке, </b></i>информира bullnews.bg.</p>
      <p> </p>
      <p>Помощ за издирването на младата жена потърсила сестра й Аглая Илиева, която живее в Монтана. Щом разбрала за липсата на 23-годишната Савана от баба си, веднага отишла в Остров, взела 6-месечното й бебе и го закарала при майка си в село Галиче.</p>
      <p> <br/><i><b>Аглая разказа, че младата майка е оставила пеленачето при бабата, след което излязла и повече не се върнала. </b></i>По думите й, Савана е имала пререкания с мъж от селото, който бил с богато криминално досие. <i><b>Тя подозира, че в момента въпросният мъж я държи някъде заключена и се подготвя да я прекара зад граница с цел трафик за проституция.<br/></b></i> <br/> <br/><i><b>Според хора от Остров, Савана е била много наивна и не се грижела добре за детето си, което изглеждало по-скоро като на 3 месеца и било почти неподвижно. </b></i>Семейството живеело бедно, а изчезналата често се забърквала с криминално проявени мъже, които най-вероятно са отговорни за липсата й.<br/> <br/><i><b>Всеки, който има някаква информация за Савана, може да се обади на тел. 0886 56 42 15 – Аглая Илиева.</b></i></p>
      <related>
        <h4>Още по темата</h4>
        <a href="http://kanal3.bg/news/bulgaria/crime/106853-Izdirvat-roditelite-na-izostavenoto-bebe-v-Petrich"/>
        <a href="http://kanal3.bg/news/bulgaria/society/105849-Izdirvat-madz%252C-izcheznal-v-reka-Marica"/>
      </related>
    </article>
  </body>
</html>