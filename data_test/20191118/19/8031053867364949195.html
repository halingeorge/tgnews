<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%cf%80%cf%8c-facebook-%ce%ba%ce%b1%ce%b9-%cf%87%ce%ac%cf%81%ce%b2%ce%b1%cf%81%ce%bd%cf%84-%ce%bc%ce%ad%cf%87%cf%81%ce%b9-%ce%b5%cf%85%cf%81%cf%89%ce%b2%ce%bf%cf%85%ce%bb%ce%ae-%ce%bf%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T19:12:51+00:00"/>
    <meta property="og:title" content="Από Facebook και Χάρβαρντ μέχρι Ευρωβουλή: Οι προσκεκλημένοι ομιλητές στο συνέδριο της ΝΔ"/>
    <meta property="og:description" content="Στο 13ο συνέδριο της ΝΔ έχουν προσκληθεί να μιλήσουν πρόσωπα από την Ευρωπαϊκή πολιτική σκηνή, τον ακαδημαϊκό κόσμο, την κοινωνια των πολιτών και τον επιχειρηματικό κόσμο."/>
  </head>
  <body>
    <article>
      <h1>Από Facebook και Χάρβαρντ μέχρι Ευρωβουλή: Οι προσκεκλημένοι ομιλητές στο συνέδριο της ΝΔ</h1>
      <address>
        <time datetime="2019-11-18T19:12:51+00:00">18 Nov 2019, 19:12</time>
      </address>
      <p>
        <b>Στο 13ο συνέδριο της ΝΔ έχουν προσκληθεί να μιλήσουν πρόσωπα από την Ευρωπαϊκή πολιτική σκηνή, τον ακαδημαϊκό κόσμο, την κοινωνια των πολιτών και τον επιχειρηματικό κόσμο.</b>
      </p>
      <p>Ενδιαφέρον παρουσιάζει ο κατάλογος των προσκεκλημένων ομιλητών στο 13ο συνέδριο της Νέας Δημοκρατίας.</p>
      <p>Στο 13ο συνέδριο της ΝΔ έχουν προσκληθεί να μιλήσουν πρόσωπα από την Ευρωπαϊκή πολιτική σκηνή, τον ακαδημαϊκό κόσμο, την κοινωνία των πολιτών και τον επιχειρηματικό κόσμο, Από Facebook και Χάρβαρντ μέχρι Ευρωβουλή.</p>
      <p>Αναλυτικά το πρόγραμμα των προσκεκλημένων ομιλητών του συνεδρίου της ΝΔ:</p>
      <p>– Συνεδρίαση με θέμα: «Με εθνική αυτοπεποίθηση κερδίζουμε τις μάχες απέναντι στον λαϊκισμό»</p>
      <p>– Πάνελ με θέμα: «Ο λαϊκισμός μπορεί να νικηθεί. Η Ελλάδα δείχνει τον δρόμο»</p>
      <p>Antonio Tajani, πρώην Πρόεδρος Ευρωπαϊκού Κοινοβουλίου</p>
      <p>Paulo Rangel, Αντιπρόεδρος ΕΛΚ</p>
      <p>Mairead McGuinness, Αντιπρόεδρος Ευρωπαϊκού Κοινοβουλίου</p>
      <p>Στέλλα Κυριακίδου, Κύπρια Ευρωπαία Επίτροπος για θέματα Υγείας</p>
      <p>– Εισηγήσεις:</p>
      <p>«Λαϊκισμός: Τι μας διδάσκει η εμπειρία της Ελλάδας» – Τάκης Παππάς, πολιτικός επιστήμονας και συγγραφέας. Τα πιο πρόσφατα βιβλία του είναι τα «Λαϊκισμός και κρίση στην Ελλάδα» (Ίκαρος 2015), «Σε τεντωμένο σκοινί: Εθνικές κρίσεις και πολιτικοί ακροβατισμοί από τον Τρικούπη έως τον Τσίπρα» (Ίκαρος 2017) και «Populism and Liberal Democracy: A Comparative and Theoretical Analysis» (Oxford University Press 2019). Ζει στη Γαλλία και συνεργάζεται ερευνητικά με το πανεπιστήμιο του Ελσίνκι στην Φιλανδία.</p>
      <p>«Κοινωνικά στερεότυπα και λαϊκισμός:  Δύο όψεις του ίδιου νομίσματος» – Ισμήνη Κριάρη, Πρύτανις Παντείου Πανεπιστημίου Κοινωνικών και Πολιτικών Επιστημών. Συγγραφέας πολλών επιστημονικών άρθρων σε επιστημονικά περιοδικά της Ελλάδος και του εξωτερικού σε θέματα θρησκευτικής ελευθερίας, τεχνολογίας και δικαίου, βιοϊατρικών εξελίξεων και προστασίας δικαιωμάτων, διαπολιτισμικής εκπαίδευσης, παιδείας του αποδήμου ελληνισμού. «</p>
      <p>Μπορεί ο λαϊκισμός να αντεπιτεθεί;» – Άγγελος Χρυσόγελος, assistant professor στο London Metropolitan University και συνεργαζόμενος εταίρος (associate fellow) της δεξαμενής σκέψης Chatham House. Έχει διατελέσει ερευνητής πάνω σε ζητήματα λαϊκισμού, δημοκρατίας και Ευρωπαϊκής πολιτικής στο London School of Economics και το Weatherhead Center του πανεπιστημίου Χάρβαρντ.</p>
      <p>– <b>Συνεδρίαση με θέμα: «Πολιτική για τους πολίτες: Δίνουμε απαντήσεις στις προκλήσεις του σύγχρονου κόσμου που επηρεάζουν τη ζωή μας»</b></p>
      <p>Εισηγήσεις:</p>
      <p>«Η κλιματική αλλαγή είναι εδώ και καθορίζει τη ζωή μας» – Ιόλη Χριστοπούλου, συν-ιδρύτρια, εταίρος και διευθύντρια πολιτικής της δεξαμενής σκέψης για το περιβάλλον The Green Tank. Από το 2014 είναι μία εκ των δύο εκπροσώπων των περιβαλλοντικών οργανώσεων στην Επιτροπή Φύση 2000.</p>
      <p>«Η σημασία της αποφυγής των πλαστικών μιας χρήσης για την προστασία και το μέλλον των θαλασσών μας» – <b>Κατερίνα Τοπούζογλου</b>, Ιδρύτρια της All For Blue, ελληνικού οργανισμού με διεθνείς δράσεις που ασχολείται με την εκπαίδευση της νέας γενιάς και με υποβρύχιους &amp; παράκτιους καθαρισμούς.</p>
      <p>-«Πράσινη τεχνολογία και βιώσιμή ανάπτυξη» – <b>Diana Kinnert</b>, Ιδρύτρια και Διευθύνουσα Σύμβουλος Newsgreen and Globalo News Publishing.</p>
      <p>«Το εργασιακό περιβάλλον στην ψηφιακή εποχή» – <b>Πάνος Παχατουρίδης</b>, υπεύθυνος για την ανάπτυξη του Facebook API σε Ευρώπη, Μέση Ανατολή και Αφρική. Έχει διατελέσει υπεύθυνος των στρατηγικών συνεργασιών της Google στη Νοτιονατολική Ευρώπη και την Υποσαχάρεια Αφρική, επιφορτισμένος με την ανάπτυξη νεων αγορών, καθώς και τη δημιουργία ενός βιώσιμου ιντερνετικού οικοσυστήματος για όλη την Αφρική.</p>
      <p>«Νέες τεχνολογίες και ίσες ευκαιρίες» – <b>Μυλαίδη Στούμπου</b>, ανώτερο στέλεχος του ιδιωτικού τομέα με πολυετή θητεία σε θέσεις ευθύνης στην Ελλάδα και στο εξωτερικό. Σήμερα εργάζεται σε πολυεθνική εταιρία ως Διευθύντρια Ανάπτυξης Δικτύου Συνεργατών σε 24 χώρες της Κεντρικής και Ανατολικής Ευρώπης. Συµµετέχει στην επιτροπή Women in Business (WIB) του Ελληνο-Αµερικανικού Εµπορικού Επιµελητηρίου, ενώ παράλληλα δραστηριοποιείται στις ενέργειες προώθησης και ενθάρρυνσης γυναικών τόσο εντός της εταιρίας της, αλλά και μέσω της συμμετοχής της ως εθελοντής μέντορας στο Women on Top.</p>
      <p>«Ψηφιακές δεξιότητες: Προκλήσεις και νέες προοπτικές» – <b>Γιώργος Δουκίδη</b>ς, καθηγητής του Οικονομικού Πανεπιστημίου Αθηνών (ΟΠΑ) και διευθυντής του Εργαστηρίου Ηλεκτρονικού Εμπορίου και Ηλεκτρονικού Επιχειρείν (ELTRUN), το μεγαλύτερο στην ειδίκευσή του στα Ευρωπαϊκά Business Schools. Μόλις εκδόθηκε το βιβλίο του ‘Το Ψηφιακό Μέλλον: Μετασχηματισμός, Στρατηγική, Διακυβέρνηση, Τεχνολογίες’.</p>
    </article>
  </body>
</html>