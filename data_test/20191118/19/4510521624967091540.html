<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/brasov/video-scene-ireale-brasov-politisti-jandarmi-zeci-oameni-incearca-zadar-opreasca-sofer-scapat-barbatul-incercuire-1_5dd2ea835163ec427127d2c2/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-18T19:20:26+00:00"/>
    <meta property="og:title" content="VIDEO Scene ireale în Braşov. Poliţişti, jandarmi şi zeci de oameni încearcă în zadar să oprească un şofer. Cum a scăpat bărbatul din încercuire"/>
    <meta property="og:description" content="Un localnic din localitatea braşoveană Recea, suspectat că şi-a incendiat propria casă, a refuzat să oprească maşina atunci când a fost interpelat de oamenii legii."/>
  </head>
  <body>
    <article>
      <h1>VIDEO Scene ireale în Braşov. Poliţişti, jandarmi şi zeci de oameni încearcă în zadar să oprească un şofer. Cum a scăpat bărbatul din încercuire</h1>
      <address><time datetime="2019-11-18T19:20:26+00:00">18 Nov 2019, 19:20</time> by <a rel="author">Cezar Pădurariu</a></address>
      <h4>Un localnic din localitatea braşoveană Recea, suspectat că şi-a incendiat propria casă, a refuzat să oprească maşina atunci când a fost interpelat de oamenii legii.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/galati/masina-urmarita-intrafic-autospeciala-politiei-motivul-soferul-arefuzat-opreasca-semnalele-politistilor-1_5dadc707892c0bb0c6c837ea/index.html"/>
      </related>
      <p>O filmare publicată pe Facebook arată o scenă ireală petrecută în localitatea braşoveană Recea. Un bărbat aflat la volanul unui autoturism Audi A4 refuză să oprească la semnalul forţelor de ordine şi încearcă să scape din încercuire într-o poiană de la marginea localităţii.</p>
      <p>După mai multe minute în care şoferul conduce haotic maşina printre jandarmi, autoturismul trece în viteză printre martori şi se îndreaptă în viteză spre ieşirea din curte. În acest timp, jandarmii au tras mai multe focuri de armă înspre maşină, de la distanţă foarte mică şi au pulverizat conţinutul unui stingător prin geamul lateral, pe care reuşiseră să-l spargă, al autoturismului.</p>
      <p>Ulterior, şoferul a trecut în viteză prin curţile mai multor localnici şi, după ce s-a mai învărtit câteva zeci de secunde, a reuşit să iasă în drum şi să demareze în forţă. </p>
      <p>Bărbatul a fost prins după aproximativ 30 minute, într-o benzinărie din Făgăraş, la aproximativ 20 de kilometri distanţă. Poliţiştii l-au internat la spitalul de neuropsihiatrie, pentru o expertiză. Este acuzat de distrugere prin incendiere şi refuzul de a i se recolta probe biologice, în vederea stabilirii alcoolemiei.</p>
      <p>
        <b>
          <a href="https://www.facebook.com/boca.cristi.7/videos/2616065078440198/">VIDEO</a>
        </b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fboca.cristi.7%2Fvideos%2F2616065078440198%2F&amp;show_text=0&amp;width=226" width="226" height="476" data-service="Facebook" scrolling="no"/>
      </figure>
      <hr/>
    </article>
  </body>
</html>