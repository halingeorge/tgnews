<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/irakleio/1560693/sunadisi-gia-tin-axiopoiisi-ton-mnimeion-tis-polis/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-18T19:29:00+00:00"/>
    <meta property="og:title" content="Συνάντηση για την αξιοποίηση των μνημείων της πόλης"/>
    <meta property="og:description" content="Τι συζητήθηκε για τα μνημεία της πόλης, και το πάρκινγκ της οδού Καστρινάκη"/>
  </head>
  <body>
    <article>
      <h1>Συνάντηση για την αξιοποίηση των μνημείων της πόλης</h1>
      <h2>Τετ - α - τετ Λαμπρινού με Γ.Γ. Υπουργείου Πολιτισμού</h2>
      <address>
        <time datetime="2019-11-18T19:29:00+00:00">18 Nov 2019, 19:29</time>
      </address>
      <p>
        <b>Τι συζητήθηκε για τα μνημεία της πόλης, και το πάρκινγκ της οδού Καστρινάκη</b>
      </p>
      <p>Συνάντηση με τον Γενικό Γραμματέα του Υπουργείου Πολιτισμού Γιώργου Διδασκάλου είχε το πρωί της Δευτέρας 18 Νοεμβρίου, στο γραφείο του στη Λότζια, ο Δήμαρχος Ηρακλείου Βασίλης Λαμπρινός.</p>
      <p>Στη συνάντηση παρευρέθησαν επίσης ο βουλευτής Ηρακλείου της Νέας Δημοκρατίας Μάξιμος Σενετάκης, ο αντιδήμαρχος Τεχνικών Έργων Γιάννης Αναστασάκης και η προϊσταμένη της Εφορείας Αρχαιοτήτων Ηρακλείου Βασιλική Συθιακάκη.</p>
      <p>Συζητήθηκαν θέματα που αφορούν στην αξιοποίηση των μνημείων της πόλης. Μεταξύ άλλων τέθηκε το θέμα της επικείμενης Προγραμματικής Σύμβασης για τα Ενετικά Τείχη που πρόκειται να συνάψει ο Δήμος με το ΥΠ.ΠΟ.</p>
      <p>Ο γενικός γραμματέας συμφώνησε με τον δήμαρχο, ότι το θέμα πρέπει να προχωρήσει γρήγορα, με σεβασμό στο μνημείο αλλά και με τρόπο που θα το εντάξει οργανικά στην καθημερινότητα των Ηρακλειωτών.</p>
      <p>Ο δήμαρχος έθεσε επίσης το θέμα των προσόψεων των καταστημάτων εστίασης και ζήτησε από την Τοπική Αρχαιολογία να δει ορισμένα επί μέρους ζητήματα με μεγαλύτερη ευελιξία.</p>
      <p>Συμφωνήθηκε, τέλος, ότι στο πάρκινγκ της οδού Καστρινάκη, θα μπορούν να παρκάρουν Ι.Χ. αυτοκίνητα, εφόσον αποδεικνύεται ότι ανήκουν σε επισκέπτες του Αρχαιολογικού Μουσείου.</p>
    </article>
  </body>
</html>