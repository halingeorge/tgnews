<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/trump-vill-plotsligt-vittna-i-riksratt/"/>
    <meta property="og:site_name" content="HBL"/>
    <meta property="article:published_time" content="2019-11-18T19:04:00+00:00"/>
    <meta property="og:title" content="Trump vill plötsligt vittna i riksrätt"/>
    <meta property="og:description" content="USA:s president Donald Trump säger att han kan vara villig att vittna i en riksrättsutfrågning &quot;även om jag inte har gjort något fel&quot;."/>
  </head>
  <body>
    <article>
      <h1>Trump vill plötsligt vittna i riksrätt</h1>
      <h2>USA:s president Donald Trump säger att han kan vara villig att vittna i en riksrättsutfrågning "även om jag inte har gjort något fel".</h2>
      <address><time datetime="2019-11-18T19:04:00+00:00">18 Nov 2019, 19:04</time> by <a rel="author">TT-Reuters-AFP</a></address>
      <p>Beskedet från Trump kom på måndagen i ett inlägg publicerat på Twitter. Hans utspel gjordes trots att Demokraterna i representanthuset, där riksrättsprocessen för närvarande pågår, inte offentligt har sagt att de vill kalla in presidenten som vittne.</p>
      <p>Representanthusets talman <b>Nancy Pelosi</b> (D) har dock uppmanat Trump att berätta "sanningen".</p>
      <p>"Även då jag inte har gjort något fel, och inte har lust att ge trovärdighet åt en Icke Riktig Lurendrejeriprocess, så gillar jag idén och kommer att föreslå den, för att få kongressen att bli fokuserad igen", skriver Trump på Twitter.</p>
      <p>Trumps advokater lär avråda presidenten från att vittna i den pågående riksrättsprocessen, skriver nyhetsbyrån AFP.</p>
    </article>
  </body>
</html>