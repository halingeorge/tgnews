<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/ithaki-sokaroyn-oi-leptomereies-giati-ton-skotose-sto-xylo-video/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-18T19:29:34+00:00"/>
    <meta property="og:title" content="Ιθάκη: Σοκάρουν οι λεπτομέρειες – Γιατί τον σκότωσε στο ξύλο (video)"/>
    <meta property="og:description" content="Νέα στοιχεία έρχονται στο φως όσον αφορά τη δολοφονία ενός 40χρονου ο οποίος ξυλοκοπήθηκε μέχρι θανάτου από έναν 54χρονο επιχειρηματία στην Ιθάκη."/>
  </head>
  <body>
    <article>
      <h1>Ιθάκη: Σοκάρουν οι λεπτομέρειες – Γιατί τον σκότωσε στο ξύλο (video)</h1>
      <address>
        <time datetime="2019-11-18T19:29:34+00:00">18 Nov 2019, 19:29</time>
      </address>
      <p>Νέα στοιχεία έρχονται στο φως όσον αφορά τη <a href="https://neaselida.gr/tag/dolofonia/"><b>δολοφονία</b></a> ενός 40χρονου ο οποίος ξυλοκοπήθηκε μέχρι θανάτου από έναν 54χρονο επιχειρηματία στην <a href="https://neaselida.gr/tag/ithaki/"><b>Ιθάκη</b></a>.</p>
      <p>Σύμφωνα με πληροφορίες που μεταφέρουν στη <b>«Νέα Σελίδα»</b> κάτοικοι του νησιού, ο 54χρονος και η 42χρονη γυναίκα του ήταν<b> σε διάσταση </b>τους τελευταίους 2 μήνες. Έτσι, η 42χρονη, με καταγωγή από τη Νότιο Αφρική, είχε συνάψει σχέση με τον 40χρονο, με τον οποίο ήταν μαζί και πριν από πολλά χρόνια.</p>
      <p>Ο <b>54χρονος</b> δεν είχε αντίρρηση με τον χωρισμό, όμως δεν ήθελε να αποχωριστεί το παιδί του. Για αυτό τον λόγο, επισκέφτηκε τον <b>40χρονο</b> στο ξενοδοχείο όπου διέμενε στο Βαθύ, η συνάντηση πήρε άσχημη τροπή, με τους δύο άνδρες να πιάνονται στα χέρια μπροστά στη 40χρονη.</p>
      <p>Ο 54χρονος προξένησε <b>σοβαρά τραύματα</b> στο κεφάλι και τον θώρακα και εγκατέλειψε το θύμα. Η <b>σύζυγός τ</b>ου του πρόσφερε τις πρώτες βοήθειες, όμως τον άφησε στο δωμάτιο νομίζοντας πως κοιμόταν. Την επόμενη μέρα που τον επισκέφτηκε, τον βρήκε νεκρό.</p>
      <p><b>Οι κάτοικοι της Ιθάκης </b>είναι συγκλονισμένοι καθώς η τοπική κοινωνία δεν είναι συνηθισμένη σε ανάλογα περιστατικά, τα οποία είχαν δεκαετίες να συμβούν στο νησί.</p>
      <figure>
        <iframe src="https://www.youtube.com/embed/10y9rz9fFP4" width="696" height="392" data-service="Youtube" scrolling="no"/>
      </figure>
      <h3>Η ανακοίνωση της ΕΛΑΣ:</h3>
      <p>Εξιχνιάστηκε άμεσα, μετά από συστηματική και εμπεριστατωμένη έρευνα του Τμήματος Ασφαλείας Αργοστολίου σε συνεργασία με το Αστυνομικό Τμήμα Ιθάκης, υπόθεση θανατηφόρου σωματικής βλάβης σε βάρος 40χρονου αλλοδαπού στην Ιθάκη.</p>
      <p>Για την υπόθεση σχηματίσθηκε δικογραφία για τα κατά περίπτωση αδικήματα, της πρόκλησης θανατηφόρου σωματικής βλάβης και της έκθεσης, σε βάρος 54χρονου ημεδαπού και 42χρονης αλλοδαπής, οι οποίοι συνελήφθησαν σήμερα (17-11-2019) τις μεσημβρινές ώρες.</p>
      <p>Ειδικότερα, όπως προέκυψε από την μέχρι στιγμής αστυνομική έρευνα, ο 54χρονος, χθες (16.11.2019) το μεσημέρι, μετά από διαπληκτισμό που είχε με τον 40χρονο, παρουσία της 42χρονης, τον χτύπησε με γροθιές στο κεφάλι και το σώμα, με αποτέλεσμα τον θανάσιμο τραυματισμό του.</p>
      <p>Η 42χρονη αλλοδαπή, βρήκε νεκρό τον 40χρονο, σήμερα (17.11.2019) το μεσημέρι σε δωμάτιο ξενοδοχείου στην Ιθάκη και ενημέρωσε σχετικά το Αστυνομικό Τμήμα Ιθάκης και το αντίστοιχο Κέντρο Υγείας.</p>
      <p>Ο 54χρονος και η 42χρονη με την δικογραφία που σχηματίστηκε σε βάρος τους, θα οδηγηθούν στον κ. Εισαγγελέα Πρωτοδικών Κεφαλληνίας.</p>
      <related>
        <a href="https://neaselida.gr/ellada/kapnisma-pio-tsoychtero-to-prostimo-se-internet-kafe-apo-o-ti-se-nosokomeio-video/"/>
      </related>
    </article>
  </body>
</html>