<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/18/rf-vykonala-rishennya-mizhnarodnogo-morskogo-trybunalu-zagorodnyuk/"/>
    <meta property="og:site_name" content="Рубрика"/>
    <meta property="article:published_time" content="2019-11-18T19:20:19+00:00"/>
    <meta property="og:title" content="РФ виконала рішення Міжнародного морського трибуналу, - Загороднюк"/>
    <meta property="og:description" content="Міністр оборони України Андрій Загороднюк заявив, що захоплені українські кораблі, які були повернуті Російською Федерацією 18 листопада, продовжать роботу у Військово-морських силах Збройних сил України. Про це він повідомив у Telegram. За його словами, після отримання судів фахівці їх оглянуть. “Після отримання судів фахівці їх оглянуть і дадуть рекомендації, яким чином можна швидше повернути службу”, […]"/>
  </head>
  <body>
    <article>
      <h1>РФ виконала рішення Міжнародного морського трибуналу, - Загороднюк</h1>
      <address><time datetime="2019-11-18T19:20:19+00:00">18 Nov 2019, 19:20</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/zagorodnyuk-860x580-c-1.jpg"/>
      </figure>
      <p>
        <b>
          <b>Міністр оборони України Андрій Загороднюк заявив, що захоплені українські кораблі, які були повернуті Російською Федерацією 18 листопада, продовжать роботу у Військово-морських силах Збройних сил України.</b>
        </b>
      </p>
      <p>Про це він повідомив у <a href="https://t.me/a_zahorodniuk">Telegram.</a></p>
      <p>За його словами, після отримання судів фахівці їх оглянуть.</p>
      <p>“Після отримання судів фахівці їх оглянуть і дадуть рекомендації, яким чином можна швидше повернути службу”, – написав міністр.</p>
      <p>Він також зазначив, що повернення захоплених у листопаді 2018 року судів не є актом доброї волі з російської сторони.</p>
      <p>“Я розглядаю ці події як не що інше, як виконання державою-агресором травневого рішення Міжнародного морського трибуналу”, – зазначив він.</p>
      <p>Також він додав, що далі відомство буде будувати здатний військово-морський флот для захисту України.</p>
      <p>“Ми і далі будемо будувати здатний військово-морський флот, який буде захищати Україну. Це запорука стабільності в регіоні”, – додав міністр.</p>
      <p>Раніше <a href="https://rubryka.com/2019/11/18/mzs-rf-pidtverdylo-povernennya-ukrayinskyh-korabliv/">Міністерство закордонних справ Росії заявляє, що передало Україні кораблі, затримані в Керченській протоці в листопаді 2018 року.</a></p>
    </article>
  </body>
</html>