<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/pesaro/cronaca/incidente-sul-lavoro-1.4894586"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-18T19:31:13+00:00"/>
    <meta property="og:title" content="Incidente sul lavoro Pesaro, risucchiato nel silos di aspirazione. Tragedia sfiorata"/>
    <meta property="og:description" content="La vittima dell'infortunio a Borgo Massano, 74 anni, ha le gambe fratturate in più punti. Portato in eliambulanza a Torrette di Ancona"/>
  </head>
  <body>
    <article>
      <h1>Incidente sul lavoro Pesaro, risucchiato nel silos di aspirazione. Tragedia sfiorata</h1>
      <h2>La vittima dell'infortunio a Borgo Massano, 74 anni, ha le gambe fratturate in più punti. Portato in eliambulanza a Torrette di Ancona</h2>
      <address><time datetime="2019-11-18T19:31:13+00:00">18 Nov 2019, 19:31</time> by <a rel="author">ELISABETTA ROSSI</a></address>
      <p>Pesaro, 18 novembre 2019 - Stava cercando di sbloccare il silos di aspirazione delle polveri di lavorazione, <b>quando l’ingranaggio è ripartito e l’elica gli ha risucchiato le gambe </b>fino al bacino, fratturandogliele in più punti. Ma poteva finire molto peggio se non fosse stato per l’intervento tempestivo degli altri lavoratori presenti in quel momento nella fabbrica e subito accorsi non appena hanno sentito le sue grida di dolore e di aiuto.</p>
      <p>Si è sfiorata la tragedia ieri pomeriggio in una ditta di <b>Borgo Massano</b>, che produce arredi per il bagno. Vittima dell’infortunio, <b>un 74enne</b>, uno dei titolari dell’azienda, per il quale è stato necessario il trasporto in eliambulanza all’ospedale Torrette di Ancona. Il ferito era cosciente quando è stato soccorso dai sanitari del 118. Sul posto anche i vigili del fuoco.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>