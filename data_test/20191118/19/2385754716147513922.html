<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/other-sports/598002/dieksixthisan-oi-16oi-agones-kleistis-kopilasias-stin-lemeso"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T19:56:00+00:00"/>
    <meta property="og:title" content="Διεξήχθησαν οι 16οι Αγώνες Κλειστής Κωπηλασίας στην Λεμεσό"/>
    <meta property="og:description" content="Διεξήχθησαν το Σάββατο 16 Νοεμβρίου 2019 από τις 3:00-6:00 μμ. στο κλειστό γήπεδο του  Λυκείου Αγίου Ιωάννη στη Λεμεσό οι 16οι  Αγώνες Κλειστής Κωπηλασίας...."/>
  </head>
  <body>
    <article>
      <h1>Διεξήχθησαν οι 16οι Αγώνες Κλειστής Κωπηλασίας στην Λεμεσό</h1>
      <address><time datetime="2019-11-18T19:56:00+00:00">18 Nov 2019, 19:56</time> by <a rel="author">Sigmalivesports</a></address>
      <p>Διεξήχθησαν το Σάββατο 16 Νοεμβρίου 2019 από τις 3:00-6:00 μμ. στο κλειστό γήπεδο του  Λυκείου Αγίου Ιωάννη στη Λεμεσό οι 16οι  Αγώνες Κλειστής Κωπηλασίας. Οι αγώνες τελούσαν υπό την αιγίδα του Υπουργού Παιδείας. Τον Υπουργό εκπροσώπησε η Επιθεωρήτρια του Επαρχιακού Γραφείου Λεμεσού κ. Πόλα Χατζηνεοφύτου. Τους αγώνες τίμησα  με την παρουσία τους ο Βουλευτής και Πρόεδρος της Επιτροπής Γεωργίας της Βουλής  κ. Ανδρέας Καυκαλιάς και  το Μέλος του Διοικητικού συμβουλίου του ΚΟΑ κ. Στέλιος Στυλιανού.<br/> <br/>Σε χαιρετισμό του ο Πρόεδρος της Κυπριακής Ομοσπονδίας Κωπηλασίας κ. Χριστόδουλος Χριστοδούλου ευχαρίστησε όλους που συνέβαλαν στην διοργάνωση των αγώνων. Ευχαρίστησε τον κ. Ανδρέα Καυκαλιά για την βοήθεια  του  στην ολοκλήρωση έγκρισης των Κανονισμών  για χρήση των Υδατοφρακτών για ναυταθλητισμό. Επίσης  ο Πρόεδρος ευχαρίστησε για μια  ακόμη φορά τον κ. Στυλιανού για την στήριξη  του προς την Ομοσπονδία που επιβεβαιώνεται με την  παρουσία του στους αγώνες,  την Σχολική Εφορεία Λεμεσού για την  παραχώρηση της αίθουσας για την διεξαγωγή τους  καθώς επίσης τον  ΚΟΑ και τον ΟΠΑΠ που διαχρονικά στηρίζουν την   Ομοσπονδία. <br/> <br/>Στο χαιρετισμό του ο κ. Στυλιανού ευχαρίστησε την Ομοσπονδία για την πρόσκληση και επιβεβαίωσε την στήριξη του ΚΟΑ στην προσπάθεια που γίνεται για ανάδειξη του αθλήματος.<br/> <br/>Στο αγωνιστικό μέρος συμμετείχαν πέρα τον 90 αθλητών από 6 διαφορετικούς Ομίλους / Σωματεία. Πρώτος στον πίνακα μεταλλίων το Σωματείο ΝΗΡΕΑΣ  Ύψωνα που συνολικά εξασφάλισε 14 μετάλλια (6 χρυσά, 5 αργυρά και 3 χάλκινα ),  δεύτερο το Σωματείο Περικλής Δημητρίου με 12 μετάλλια ( 6 Χρυσά, 4 Αργυρά και 2 χάλκινα), τρίτο ο Αθλητικός και Κωπηλατικός Σύλλογος Μαρίνας Λεμεσού που εξασφάλισε 7 μετάλλια (3 χρυσά και 4 χάλκινα). Στην τέταρτη θέση ο Ναυτικός Όμιλος Αμμοχώστου εξασφάλισε 8 μετάλλια (2 χρυσά , 1 χάλκινο και 4 αργυρά ) και  ο Ναυτικός Όμιλος Λεμεσού τερμάτισε στην πέμπτη θέση με 8 μετάλλια ( 1 χρυσό, 2 αργυρά και 5 χάλκινα). Η κωπηλατική Λέσχη Κούρη Ξυλούρικου δεν εξασφάλισε μετάλλιο και καταλαμβάνει την έκτη θέση.<br/> <br/>Αξίζει να σημειωθεί ότι κατά τη διάρκεια των αγώνων  καταρρίφθηκαν 2 Παγκύπρια ρεκόρ στις κατηγορίες Μάστερ.  Συγκεκριμένα στην κατηγορία ανδρών με το Αριστοτέλη Ιωάννου του Σωματείου Περικλής Δημητρίου με χρόνο 3:01.9.Το προηγούμενο ρεκόρ κατείχε ο  Σεργκέυ Μότρεακ  του Ναυτικού Ομίλου Λεμεσού με χρόνο 3:05.9. Και στην κατηγορία γυναικών η  Έλενα Σαμπελνίκοβα του Αθλητικού και Κωπηλατικού Συλλόγου Μαρίνας Λεμεσού με χρόνο 3:41.9. Το προηγούμενο κατείχε η Γκαλίνα Γκρόμοβα του Σωματείου ACTION &amp;TRAINING με  χρόνο 3:50.8.<br/> <br/>Το επόμενο Παγκύπριο Πρωτάθλημα Κλειστής Κωπηλασίας θα διεξαχθεί στις 2 Φεβρουαρίου 2020.<br/> <br/>ΚΥΠΡΙΑΚΗ ΟΜΟΣΠΟΝΔΙΑ ΚΩΠΗΛΑΣΙΑΣ</p>
    </article>
  </body>
</html>