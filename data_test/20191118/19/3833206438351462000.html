<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Suprugata-na-Orhan-Murad-stana-lechitelka-predlaga-uslugite-si-vuv-feisbuk-914818"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T19:47:00+00:00"/>
    <meta property="og:title" content="Съпругата на Орхан Мурад стана лечителка, предлага услугите си във фейсбук"/>
    <meta property="og:description" content="Съпругата на Орхан Мурад - Шенай, стана лечителка. Тя сподели любопитен пост в социалните мрежи, с к..."/>
  </head>
  <body>
    <article>
      <h1>Съпругата на Орхан Мурад стана лечителка, предлага услугите си във фейсбук</h1>
      <address>
        <time datetime="2019-11-18T19:47:00+00:00">18 Nov 2019, 19:47</time>
      </address>
      <p>Съпругата на Орхан Мурад - Шенай, стана лечителка. Тя сподели любопитен пост в социалните мрежи, с който приканва хората с болежки от типа на кокоши трън, мазоли и криви кокали да се възползват от услугите й. Не малко последователи поставиха под въпрос възможностите й и побързаха да оплюят очевидно новия за нея занаят. </p>
      <p>"Ако някой се оплаква от мазоли, кокоши трън и изкривен кокал на големия пръст - имаме лечение. Пишете на лично!", гласи текстът, публикуван в профила на Шенай във Фейсбук. Близка на госпожа Мурад побърза да коментира: "Шени, първо уведоми майка ти, след нея и ние". </p>
      <p>Очевидно откровението е подразнило Шенай, която за кратко време актуализира публикацията и написа: "Скъпа моя, тя е уведомена и даже е в лечение в момента, така че, споко, естествено, първо за майка ми ще се грижа, най-важния човек за мен! Резултатът при нея ще се появи скоро, но още докато страдат хората могат да не губят време, знам какво пиша и какво правя, някой, ако няма резултат, ще му покрия разходите, убедена съм, че няма да има такива да нямат резултат".</p>
      <p>Наново непознатата жена коментира, че реално майката на Шенай многократно опитвала с едно и също, но резултат наистина няма. "Този път ще има!", отсече Шенай, пише "Телеграф". Освен с лечителство, Мурад се занимава още с продажба на дрехи и артикули, отново онлайн.</p>
    </article>
  </body>
</html>