<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/manchestyr-yunajted-obqvi-uvelichenie-na-netniq-dylg-sys-140-mln-paunda--1407449.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-18T19:12:00+00:00"/>
    <meta property="og:title" content="Манчестър Юнайтед обяви увеличение на нетния дълг със 140 млн. паунда"/>
    <meta property="og:description" content="Манчестър Юнайтед обяви, че нетният им дълг се е увеличил с почти 140 млн паунда в своя последен финансов отчет, дори след като отбеляза отново повишение по приходи за първата четвърт на 2019-20"/>
  </head>
  <body>
    <article>
      <h1>Манчестър Юнайтед обяви увеличение на нетния дълг със 140 млн. паунда</h1>
      <address><time datetime="2019-11-18T19:12:00+00:00">18 Nov 2019, 19:12</time> by <a rel="author">Sportlive.bg</a></address>
      <p><a href="https://www.sportlive.bg/tags/4689"><b>Манчестър Юнайтед</b></a> обяви, че нетният им дълг се е увеличил с почти 140 млн. паунда в своя последен финансов отчет, дори след като отбеляза отново повишение по приходи за първата четвърт на 2019-20.</p>
      <p>Числата показват, че дългът се е покачил с 55% - от 247.2 млн. до 384.5 млн. паунда. „Червените дяволи“ отчитат приходи от 135.4 за първото тримесечие на 2019-20 – с 400 000 паунда повече за същия период в сравнение с миналата година. Рекламните приходи бяха 80.4 млн. паунда – увеличение с 5.9% от 2018-та, но клубът очаква годишните приходи за 2020 да намалеят до 560-580 млн. паунда, в сравнение с 627.1 млн. за сезона, приключващ на 30 юни 2019, независимо от това, че заплатите в клуба бележат лек регрес. В частност това е и заради липсата на участие в Шампионска лига през този сезон. Приходите от излъчване за тримесечието са 32.9 млн. паунда – намаление с 23.1% и 9.9 млн. паунда в сравнение с 2018.</p>
      <p>„Имаме ясна идея по отношение на футболна философия и привличане на играчи. Значителните инвестиции, които направихме в последните няколко години в зони като трансфери, инфраструктура за привличане на играчи, анализи и школа вече започват да берат плодове. Изключително горди сме, че скоро ще достигнем до мач номер 4000 с поне един играч от академията, и сме оптимистично настроени относно младите таланти, с които разполагаме. Нашата основна цел е да печелим трофеи, играейки вълнуващ футбол с отбор, в който има както млади футболисти, така и играчи от световна класа“, сподели вицепрезидентът Ед Уудуърд.</p>
      <p>
        <i>
          <a href="https://www.sportlive.bg/worldfootball/england/Manchestyr-Yunajted-zadeli-200-miliona-za-dve-golobradi-zvezdi-1406835.html">
            <b>А кой играчи попадат в трансферния списък на "червените дяволи"- вижте в този материал.</b>
          </a>
        </i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Real-Madrid-i-Barselona-se-gotvqt-za-zimna-transferna-bitka-za-zvezda-ot-Seriq-A-1407394.html"/>
        <a href="https://www.sportlive.bg/worldfootball/england/Mourinxo-e-bil-predupreden-da-ne-vzima-Lukaku-v-Yunajted-zashtoto-e-golqmo-bebe-1407356.html"/>
        <a href="https://www.sportlive.bg/worldfootball/england/Gari-Nevil-Shmajhel-se-dyrzheshe-brutalno-s-men-1407294.html"/>
        <a href="https://www.sportlive.bg/worldfootball/england/Obrat-%E2%80%93-Mandzhukich-nqma-da-hodi-v-Yunajted-1407105.html"/>
      </related>
    </article>
  </body>
</html>