<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/sports/aris-mpike-o-veleth-ektos-o-martines-logo-iosis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T19:40:29+00:00"/>
    <meta property="og:title" content="Άρης: Μπήκε ο Βέλεθ, εκτός ο Μαρτίνες λόγω ίωσης"/>
    <meta property="og:description" content="Οι παίκτες του Άρη επέστρεψαν στις προπονήσεις, έπειτα από το ρεπό της Κυριακής, με τον Φραν Βέλεθ να επιστρέφει σε κανονικούς ρυθμούς, ενώ αντίθετα ο Νίκο Μαρτίνες έμεινε εκτός λόγω ίωσης."/>
  </head>
  <body>
    <article>
      <h1>Άρης: Μπήκε ο Βέλεθ, εκτός ο Μαρτίνες λόγω ίωσης</h1>
      <h2>Οι παίκτες του Άρη επέστρεψαν στις προπονήσεις, έπειτα από το ρεπό της Κυριακής, με τον Φραν Βέλεθ να επιστρέφει σε κανονικούς ρυθμούς, ενώ αντίθετα ο Νίκο Μαρτίνες έμεινε εκτός λόγω ίωσης.</h2>
      <address><time datetime="2019-11-18T19:40:29+00:00">18 Nov 2019, 19:40</time> by <a rel="author">ΤοΒΗΜΑ Team</a></address>
      <p>Ο Άρης αντιμετωπίζει την ΑΕΚ στο ΟΑΚΑ, σε μια δύσκολη αναμέτρηση, στην οποία οι «κίτρινοι» θέλουν να πάρουν κάτι θετικό τόσο για την ψυχολογία τους, όσο και για να αποδείξουν ότι είναι ομάδα που ανήκει στην εξάδα.</p>
      <p>Ο προπονητής του Άρη, Μίκαελ Ένινγκ είδε τον Βέλεθ να επιστρέφει με την υπόλοιπη ομάδα στις προπονήσεις, σε αντίθεση με τον Μαρτίνες που είχε ίωση και έμεινε έξω.</p>
      <p>
        <a href="https://www.in.gr/2019/11/18/economy/oikonomikes-eidiseis/eurobank-poulise-180-epaggelmatika-akinita/">Η Eurobank πούλησε 180 επαγγελματικά ακίνητα</a>
      </p>
      <p>Αναλυτικά όσα αναφέρει η ΠΑΕ Αρης:</p>
      <p>«Μετά το ρεπό της Κυριακής, επιστροφή σήμερα στις προπονήσεις για τους ποδοσφαιριστές του ΑΡΗ.</p>
      <p>Η προπόνηση ήταν απογευματινή και έγινε στις εγκαταστάσεις του Δασυγένειου Αθλητικού Κέντρου ενόψει της αναμέτρησης της ερχόμενης Κυριακής με την Α.Ε.Κ. στο Ο.Α.Κ.Α. (24/11, 19:30), στο πλαίσιο της 11ης Αγωνιστικής του πρωταθλήματος της Super League της αγωνιστικής περιόδου 2019-2020.</p>
      <p>Τόσο ο Φραν Βέλεθ όσο και ο Δημήτρης Κωνσταντινίδης συμμετείχαν στο σημερινό προπονητικό πρόγραμμα. Στον αντίποδα, ο Νίκο Μαρτίνες, προφυλάκτηκε, λόγω ίωσης.</p>
      <p>Αύριο, Τρίτη, οι ποδοσφαιριστές της ομάδας μας θα προπονηθούν το πρωί στις εγκαταστάσεις του «Δασυγένειου»».</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>