<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/most-komolyan-kell-ez-nekunk-ujabb-kardashian-kap-sajat-valosagshow-t/186875"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T19:30:00+00:00"/>
    <meta property="og:title" content="Most komolyan, kell ez nekünk? Újabb Kardashian kap saját valóságshow-t"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Most komolyan, kell ez nekünk? Újabb Kardashian kap saját valóságshow-t</mark>
      </h1>
      <address><time datetime="2019-11-18T19:30:00+00:00">18 Nov 2019, 19:30</time> by <a rel="author">Bors</a></address>
      <p>Mit csinál egy 35 éves celeb, akit mindenki csak Kim Kardashian húgaként ismer és 21 hónapos kislánya a nap 24 órájában? Nos, hamarosan erre a - soha fel nem tett - kérdésre is választ kaphat mindenki, akinek még nem jön ki a könyökén az egész Kardashian-família.</p>
      <p>A Daily Mail információi szerint ugyanis célegyenesben vannak a tárgyalások Khloe Kardasian és egy tévécsatorna között. A műsor állítólag a “Khloe and True Take the World” címet kapná, és a valóságshow-szereplő mellett totyogós kislánya, True is nagy szerepet kapna - már amennyire persze az életkora engedi, hogy aktívan részt vegyen egy ilyen műsorban.</p>
      <figure>
        <img src="http://media.borsonline.hu/cikk/20/192475/big-lead/650x360/2027249_075-collin-2019epeo191110-npuki.jpg"/>
        <figcaption>Khloe és 21 hónapos kislánya is saját műsort kap © AFP</figcaption>
      </figure>
      <p>A 17 évad óta futó Keeping Up with the Kardashians már eddig is jó pár "mellékműsort" termelt ki (Kourtney and Kim Take Miami, Kourtney and Kim Take New York, Khloé &amp; Lamar, Kourtney and Khloé Take The Hamptons, Life of Kylie - csak hogy párat említsünk) - szóval talán nem is annyira nagy meglepetés, hogy igyekeznek addig kisajtolni a lehető legtöbbet a valóségshow-családból, ameddig csak lehet.</p>
    </article>
  </body>
</html>