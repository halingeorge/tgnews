<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904217/denayer-over-horrormatch-bij-rode-duivels-ik-heb-de-prijs-betaald-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T12:24:00+00:00"/>
    <meta property="og:title" content="Denayer over horrormatch bij Rode Duivels: &quot;Ik heb de prijs betaald&quot;"/>
    <meta property="og:description" content="Jason Denayer is opnieuw een vaste waarde in de selectie van de Rode Duivels. De verdediger van Lyon heeft duidelijk het vertrouwen gekregen van bondscoach Roberto Martinez. Dat geeft hij ook aan bij"/>
  </head>
  <body>
    <article>
      <h1>Denayer over horrormatch bij Rode Duivels: "Ik heb de prijs betaald"</h1>
      <address>
        <time datetime="2019-11-18T12:24:00+00:00">18 Nov 2019, 12:24</time>
      </address>
      <p>
        <b>Jason Denayer is opnieuw een vaste waarde in de selectie van de Rode Duivels. De verdediger van Lyon heeft duidelijk het vertrouwen gekregen van bondscoach Roberto Martinez. Dat geeft hij ook aan bij <i><a href="https://www.rtbf.be/sport/football/european-qualifiers/detail_jason-denayer-on-m-a-fait-payer-la-note-de-l-elimination-a-lille?id=10367875">RTBF</a>.</i></b>
      </p>
      <p>"Je moet altijd vechten om geselecteerd te worden, want het niveau van de Duivels is zo hoog. Maar het is waar dat de coach graag het vertrouwen geeft aan dezelfde kern. Ik denk dat ik nu op de goeie weg om naar het EK te gaan. Maar ik moet natuurlijk bevestigen", aldus Denayer.</p>
      <p>Veel speelkansen krijgt Denayer door de zware concurrentie niet. "Bij de nationale ploeg moet je leren om geduldig te zijn. Er wordt minder vaak gewisseld dan bij een club. Vertonghen en Alderweireld leggen de lat heel hoog, maar in de toekomst moet er ook vervanging zijn. Mijn kameraad Dedryck Boyata kon zich al bewijzen tegen Rusland, ik ben heel blij voor hem."</p>
      <p>Denayer kende natuurlijk één horrormatch bij de Rode Duivels: de pijnlijke uitschakeling tegen Wales in 2016. "Ik heb de prijs moeten betalen voor die nederlaag, bij de buitenwereld, de pers en ook de supporters. Ik heb geen probleem met kritiek, dat hoort bij modern voetbal. Je moet dat accepteren en eruit leren. Als ik een slechte match speel, blijf ik daar niet mee zitten. Ik trek er lessen uit en probeer vooruitgang te boeken."</p>
    </article>
  </body>
</html>