<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/do-cava-creara-comissio-mes-veu-requena-consell-regulador"/>
    <meta property="og:site_name" content="Diari La Veu"/>
    <meta property="article:published_time" content="2019-11-18T12:16:00+00:00"/>
    <meta property="og:title" content="La DO Cava crearà una comissió per a donar més veu a Requena en el Consell Regulador"/>
    <meta property="og:description" content="El president de la DO Cava, Javier Pagés, ha explicat a EFE que Requena, encara que no té vocal específic pel seu pes, sí que està representada a través dels censos, però que ara la seua participació serà &quot;més viva, més activa&quot;."/>
  </head>
  <body>
    <article>
      <h1>La DO Cava crearà una comissió per a donar més veu a Requena en el Consell Regulador</h1>
      <h2>Segons aquest acord, un representant de productors, un altre de cooperatives i un altre d'elaboradors formaran part d'aquest grup de treball juntament amb el director general de Desenvolupament Rural</h2>
      <address><time datetime="2019-11-18T12:16:00+00:00">18 Nov 2019, 12:16</time> by <a rel="author">DLV</a></address>
      <p>VALÈNCIA. El cava de Requena tindrà <a href="https://www.diarilaveu.com/do-cava-compromet-treballar-augmentar-participacio-requena-presa-decisions">més veu al Consell Regulador de la DO Cava</a> gràcies a un grup de treball la creació del qual s'ha acordat aquest dilluns entre aquest organisme, la Generalitat i el sector. <br/><br/>Així ho recull l'agència EFE, que informa també que el secretari autonòmic d'Agricultura, Francisco Rodríguez Mulero, ha manifestat que <a href="https://www.diarilaveu.com/premium-gran-reserva-ecologic-cava-marca-requena">per al sector de Requena</a> –que suposa el 10% de la producció de la DO Cava, on Catalunya n'és el 88%– una reivindicació fonamental és sentir-se partícips d'aquest organisme i no veure "tan lluny" la presa de decisions a Catalunya.<br/><br/>Segons aquest acord, un representant de productors, un altre de cooperatives i un altre d'elaboradors formaran part d'aquest grup de treball juntament amb el director general de Desenvolupament Rural, David Torres, que sí que està representat en el Consell Regulador amb veu però sense vot.<br/><br/>El president de la DO Cava, Javier Pagés, ha explicat a EFE que Requena, encara que no té vocal específic pel seu pes, sí que està representada a través dels censos, però que ara la seua participació serà "més viva, més activa". Queda pendent buscar fórmules perquè els integrants de la DO es coneguen més i, en un futur, veure com s'incorpora amb vot a zones com Requena en el ple del consell.<br/><br/>Rodríguez Mulero ha destacat que aquest grup de treball estarà en permanent contacte amb el director general pel que fa a qüestions tècniques però també respecte a les decisions polítiques per a ser escoltat com a sector.</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/dr-ximo-mr-puig-dues-cares-president-mira-catalunya"/>
        <a href="https://www.diarilaveu.com/valencia-negra-borja-penalba-i-mireia-vives-ja-te-videoclip"/>
        <a href="https://www.diarilaveu.com/muntar-empresa-18-hores-crear-negoci-emprenedor-valencia-estonia"/>
        <a href="https://www.diarilaveu.com/les-corts-rebutgen-retornar-al-consell-la-llei-dacompanyament-als-pressuposts"/>
        <a href="https://www.diarilaveu.com/podem-preguntara-bases-pacte-psoe-23-i-26-de-novembre"/>
      </related>
    </article>
  </body>
</html>