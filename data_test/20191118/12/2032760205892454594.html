<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89907"/>
    <meta property="og:site_name" content="Denník politika"/>
    <meta property="article:published_time" content="2019-11-18T12:35:21+00:00"/>
    <meta property="og:title" content="Video: Dodávka s desiatkami migrantov prerazila kovovú bránu na hraniciach v Ceute"/>
    <meta property="og:description" content="18.11.2019 (Webnoviny.sk) – Dodávka vezúca 52 migrantov prerazila v pondelok hraničnú bariéru medzi Marokom a španielskou enklávou Ceuta. Informovala o tom súkromná španielska tlačová agentúra Europa Press citujúca predstaviteľov Červeného kríža. Dodávka sa pokúsila dostať cez hranice v pondelok na úsvite, pričom prerazila najmenej jednu kovovú bránu. Subsaharských migrantov polícia neskôr zadržala v meste."/>
  </head>
  <body>
    <article>
      <h1>Video: Dodávka s desiatkami migrantov prerazila kovovú bránu na hraniciach v Ceute</h1>
      <address><time datetime="2019-11-18T12:35:21+00:00">18 Nov 2019, 12:35</time> by <a rel="author">Webnoviny</a></address>
      <p>18.11.2019 (Webnoviny.sk) – Dodávka vezúca 52 migrantov prerazila v pondelok hraničnú bariéru medzi Marokom a španielskou enklávou Ceuta. Informovala o tom súkromná španielska tlačová agentúra Europa Press citujúca predstaviteľov Červeného kríža. Dodávka sa pokúsila dostať cez hranice v pondelok na úsvite, pričom prerazila najmenej jednu kovovú bránu. Subsaharských migrantov polícia neskôr zadržala v meste.</p>
      <p>Migranti, ktorí dorazia ku hraniciam, sa väčšinou pokúšajú preliezť cez šesť metrov vysoký hraničný plot. Snahy o prekročenie hranice na vozidlách sú však ojedinelé.</p>
      <p>Keď sa migranti úspešne dostanú do Ceuty, zvyčajne tam požiadajú o azyl alebo čakajú na príležitosť vycestovať do pevninského Španielska. Podľa agentúry Europa Press pri pondelkovom pokuse o prekročenie hranice utrpeli ľahšie zranenia štyria migranti, ktorých následne ošetrili v miestnej nemocnici.</p>
      <p>Viac k témam: <a href="https://www.webnoviny.sk/tag/migranti/"><u>migranti</u></a><br/>Zdroj: Webnoviny.sk – <a href="https://www.webnoviny.sk/video-dodavka-s-desiatkami-sa-chcela-dostat-cez-hranice-v-ceute-prerazila-kovovu-branu/"><u>Video: Dodávka s desiatkami migrantov prerazila kovovú bránu na hraniciach v Ceute</u></a> © SITA Všetky práva vyhradené.</p>
    </article>
  </body>
</html>