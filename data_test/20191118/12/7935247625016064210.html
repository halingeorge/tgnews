<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yangin-faciasi-iki-kardes-feci-sekilde-can-verdi-215445h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T12:24:51+00:00"/>
    <meta property="og:title" content="Yangın faciası: İki kardeş feci şekilde can verdi"/>
    <meta property="og:description" content="Sakarya'nın Hendek ilçesinde bir evde çıkan yangında, 1,5 ve 3 yaşındaki iki kardeş hayatını kaybetti."/>
  </head>
  <body>
    <article>
      <h1>Yangın faciası: İki kardeş feci şekilde can verdi</h1>
      <h2>Sakarya'nın Hendek ilçesinde bir evde çıkan yangında, 1,5 ve 3 yaşındaki iki kardeş hayatını kaybetti.</h2>
      <address>
        <time datetime="2019-11-18T12:24:51+00:00">18 Nov 2019, 12:24</time>
      </address>
      <p>Sakarya'nın Hendek ilçesi Dereboğazı Mahallesi Atatürk Bulvarı'nda İsa ve Cansu Çolak çiftinin evinde henüz belirlenemeyen nedenle yangın çıktı.</p>
      <p>Komşuların ihbarı üzerine bölgeye itfaiye ekipleri sevk edildi.</p>
      <p>Kontrol altına alınan yangın sırasında evde bulunan 3 yaşındaki Mert Çolak ile kardeşi 1,5 yaşındaki Yasin Çolak'ın yaşamını yitirdiği belirlendi.</p>
      <p>Çocukların cesetleri ekiplerin çalışmasıyla evden çıkarıldı.</p>
      <p>Baba İsa Çolak'ın iş yerinde olduğu ve anne Cansu Çolak’ın evin bahçesinde bulunduğu sırada yangın çıktığı, alevlerin büyümesi nedeniyle eve giremediği öğrenildi.</p>
      <p>Hendek Kaymakamı Halil İbrahim Acır, Hendek Belediye Başkanı Turgut Babaoğlu ve Hendek Cumhuriyet Başsavcısı Sebahattin Erkaya, bölgeye gelerek aileye başsağlığı diledi, ekiplerden bilgi aldı.</p>
    </article>
  </body>
</html>