<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/viorica-dancila-despre-inima-romaneasca-sta-in-puterea-noastra-sa-ne-schimbam-soarta-20095210"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T12:15:33+00:00"/>
    <meta property="og:title" content="Viorica Dăncilă, despre inima românească: ”Stă în puterea noastră să ne schimbăm soarta”"/>
    <meta property="og:description" content="Viorica Dăncilă - liderul PSD - a postat un mesaj emoționant pe pagina sa de socializare, subiectul fiind ”inima românească”. ”Stă în puterea noastră să"/>
  </head>
  <body>
    <article>
      <h1>Viorica Dăncilă, despre inima românească: ”Stă în puterea noastră să ne schimbăm soarta”</h1>
      <address><time datetime="2019-11-18T12:15:33+00:00">18 Nov 2019, 12:15</time> by <a rel="author">Cristian Lisandru</a></address>
      <p>
        <b>Viorica Dăncilă – liderul PSD – a postat un mesaj emoționant pe pagina sa de socializare, subiectul fiind ”inima românească”. <i>”Stă în puterea noastră să ne schimbăm soarta”</i>, a scris Viorica Dăncilă în mediul online, fiind de părere că viitorul românilor poate fi construit în fiecare zi.</b>
      </p>
      <p>Viorica Dăncilă scrie că va lupta pentru fiecare român, pentru toți cei care sunt uniți de ”credință” și de ”tradițiile autentice”. România poate sta cu capul ”sus”, notează liderul PSD.</p>
      <p>
        <i>
          <b>”Am primit acest simbol în dar de la un om drag sufletului meu, o femeie care crede, ca și mine, că stă în puterea noastră să ne schimbăm soarta, să ne îngrijim familia și copiii, să ne construim, cu fiecare zi, viitorul: “Să nu ne uitați, doamnă! Ne încredem în dumneavoastră să nu ne uitați și să vă bateți pentru noi, că noi nu avem altă putere decât astea două mâini cu </b>
        </i>
        <i>
          <b>care muncim și cu care ne creștem copiii. Să aduceți oamenii laolaltă, că altfel n-avem viitor!”</b>
        </i>
      </p>
      <p><i><b>Și i-am promis. Am promis că voi lupta pentru fiecare român, pentru toți cei uniți de credință, de tradițiile noastre autentice, de speranța într-o Românie care stă cu capul sus. Pentru toți cei ce simt românește și cei care cred în viitorul nostru mai bun. Voi lupta pentru a câștiga aceste alegeri, pentru ca nimeni să nu se mai îndoiască vreodată că aici e familia și e casa noastră și că fiecare bătaie în piepturile noastre e o bătaie a inimii României, care ne leagă și ne ține împreună!”</b></i>, a scris Viorica Dăncilă pe pagina sa de socializare.</p>
      <figure>
        <img src="https://www.cancan.ro/wp-content/uploads/2019/11/75642454_693780037796902_3964122920057307136_n.jpg"/>
        <figcaption>Viorica Dăncilă</figcaption>
      </figure>
      <h3>Viorica Dăncilă, reacție rapidă după ce Klaus Iohannis a continuat să i se adreseze cu ”Vasilica”</h3>
      <p>Fără să fie, cumva, deranjată de faptul că președintele Klaus Iohannis are ”plăcerea” de a i se adresa cu ”Vasilica”, de mai multă vreme, Viorica Dăncilă a reacționat rapid. Astfel, pe pagina sa de socializare apare acum numele întreg, <b><i>Viorica Vasilica Dăncilă</i></b>, semn clar că liderul PSD nu se rușinează de numele pe care îl poartă</p>
    </article>
  </body>
</html>