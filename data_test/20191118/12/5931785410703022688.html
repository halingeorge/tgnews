<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/18/zvezda-pred-albu-braun-u-avionu-za-berlin-bez-gista-i-perperoglua/"/>
    <meta property="og:site_name" content="Sportska centrala"/>
    <meta property="article:published_time" content="2019-11-18T12:43:22+00:00"/>
    <meta property="og:title" content="Zvezda pred Albu: Braun u avionu za Berlin, bez Gista i Perperoglua"/>
    <meta property="og:description" content="Ekspedicija KK Crvena zvezda otputovala je u Berlin. Crveno-beli će u devetoj rundi Evrolige gostovati Albi u prestonici Nemačke, a ovaj duel zakazan je za utorak, 19. novembar od 19 časova. U avionu za Berlin se nisu našli Džejms Gist i Stratos perperoglu, a u sastav su se vratili Derik Braun i Nikola Jovanović. Svoje […]"/>
  </head>
  <body>
    <article>
      <h1>Zvezda pred Albu: Braun u avionu za Berlin, bez Gista i Perperoglua</h1>
      <address><time datetime="2019-11-18T12:43:22+00:00">18 Nov 2019, 12:43</time> by <a rel="author">Milos</a></address>
      <p>Ekspedicija <a href="https://www.sportskacentrala.com/tag/kk-crvena-zvezda/">KK Crvena zvezda</a> otputovala je u Berlin.</p>
      <p>Crveno-beli će u devetoj rundi Evrolige gostovati Albi u prestonici Nemačke, a ovaj duel zakazan je za utorak, 19. novembar od 19 časova. U avionu za Berlin se nisu našli Džejms Gist i Stratos perperoglu, a u sastav su se vratili Derik Braun i Nikola Jovanović.</p>
      <p>Svoje utiske pred meč sa Albom izneli su trener Andrija Gavrilović i košarkaš Ognjen Dobrić.</p>
      <p>– <b>Očekuje nas još jedna teška utakmica za čiju pripremu nemamo previše vremena. Iza nas su dva meča u kojima smo bili u igri svih 40 minuta i imali šansu da ih dobijemo, ali i velika potrošnja nakon produžetka sa ASVEL-om i produžetka i derbija koji sam po sebi nosi dodatni utrošak energije. Ponovo smo u situaciji da imamo jako malo vremena, uz to dodatno i putovanje u Nemačku, kako bi spremni dočekali utakmicu sa ekipom Albe. Naša je obaveza, bez obzira na već dve odigrane utakmice u petak i nedelju, da u svaki meč ulazimo sa željom i namerom da ga dobijemo, tako je i pred utakmicu Berlinu. Znamo kako igra ALBA, i u dobrom rasoloženju čekaju ovaj meč jer su pobedili Panatianikos u Atini. Ipak naš cilj se zna</b>, rekao je Gavrilović za klupski sajt.</p>
      <p><i>– </i><b>Očekuje nas izuzetno težak ispit i duel sa nemačkom ekipom koja igra brzo sa puno šuteva i košarku na veliki broj poena. Moramo da odigramo čvrsto u odbrani, kontrolišemo ritam i ne dozvolimo im da igraju i nametnu svoj tempo. Sa druge strane, zaista nemamo puno vremena da se odmorimo i spremimo za ovu utakmicu posle dve fizički vrlo zahtevne utakmice tokom vikenda. Naš cilj pred svaku utakmicu se zna</b><i>, </i>dodao je Dobrić.</p>
      <p>Zvezda trenutno zauzima 14. poziciju u Evroligi sa skorom 2:6, a isti učinak ima i Alba, koja se nalazi na 17. poziciji.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/18/zvezda-bez-najveceg-pojacanja-u-berlinu-spekulise-se-o-odlasku/"/>
        <a href="https://www.sportskacentrala.com/2019/11/17/gavrilovic-ekipa-je-pokazala-karakter-cilj-je-sto-bolje-mesto-u-plej-ofu/"/>
        <a href="https://www.sportskacentrala.com/2019/11/17/partizan-nadjacao-zvezdu-u-areni/"/>
        <a href="https://www.sportskacentrala.com/2019/11/17/live-partizan-crvena-zvezda-11/"/>
        <a href="https://www.sportskacentrala.com/2019/11/16/davidovac-partizan-u-prednosti-ali-zna-se-sta-predudjuje-u-derbiju/"/>
        <a href="https://www.sportskacentrala.com/2019/11/16/posle-poraza-od-asvela-jos-losih-vesti-za-zvezdu/"/>
        <a href="https://www.sportskacentrala.com/2019/11/15/gavrilovic-neke-odluke-treba-da-se-donose-u-paketu-nastavicu-da-verujem/"/>
        <a href="https://www.sportskacentrala.com/2019/11/15/zvezda-ispustila-dvocifrenu-prednost-produzetak-koban-za-crveno-bele/"/>
        <a href="https://www.sportskacentrala.com/2019/11/15/live-crvena-zvezda-asvel/"/>
      </related>
    </article>
  </body>
</html>