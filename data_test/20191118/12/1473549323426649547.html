<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/lipiny-gorne-borowina-mezczyzna-przygnieciony-przez-ciagnik,986289.html"/>
    <meta property="og:site_name" content="TVN24"/>
    <meta property="article:published_time" content="2019-11-18T12:45:00+00:00"/>
    <meta property="og:title" content="Mężczyzna śmiertelnie przygnieciony przez ciągnik. Ciało w lesie znalazł grzybiarz"/>
    <meta property="og:description" content="Wstępne ustalenia śledczych wskazują na nieszczęśliwy wypadek. W trakcie wykonywania prac leśnych, 71-letni mężczyzna został przygnieciony przez ciągnik. Zmarł wskutek odniesionych obrażeń. Ciało z..."/>
  </head>
  <body>
    <article>
      <h1>Mężczyzna śmiertelnie przygnieciony przez ciągnik. Ciało w lesie znalazł grzybiarz</h1>
      <address><time datetime="2019-11-18T12:45:00+00:00">18 Nov 2019, 12:45</time> by <a rel="author">nina/gp</a></address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/6e8242d4-1cfa-4f6d-9f66-035df7dce9fe.jpg?type=1&amp;srcmode=0&amp;srcx=1/1&amp;srcy=1/1&amp;srcw=97/100&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/753fa7e5-4288-457a-b90e-80b49afc7961-480p.mp4" autoplay="" loop=""/>
          <figcaption>Mężczyzna pracował w okolicach wsi Lipiny Górne Borowina</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/26780f20-b36d-4b35-81bb-6d0a13f809c7-480p.mp4"/>
          <figcaption>Czołowe zderzenie pod Gorzowem. Zginął kierowca...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/7cb7f73c-0536-4635-8bd8-c7de44379f5f-480p.mp4"/>
          <figcaption>Nie żyje chłopiec przygnieciony przez przyczepę</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/193d7e1e-5bef-474c-bb83-7e0071b6d518-480p.mp4"/>
          <figcaption>Nie żyje 10-latek przygnieciony przez przyczepę ciągnika</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/139f0874f2ded2e41b0393c4ac5644f7/2b6ea8ba-d0c4-43e8-b603-9759bdd4a410-480p.mp4"/>
          <figcaption>Nie żyje 6-latek przygnieciony przez drewnianą rzeźbę</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/139f0874f2ded2e41b0393c4ac5644f7/20642c33-2036-4d97-bbe4-a7163c7dfbc4-480p.mp4"/>
          <figcaption>Sześciolatek zginął przygnieciony rzeźbą</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/cd63a3eec3319fd9c84c942a08316e00/2278b8d2-69e4-4453-85d4-a98789ab3a5b-480p.mp4"/>
          <figcaption>Mężczyzna zginął przygnieciony przez ramię dźwigu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/82cadb0649a3af4968404c9f6031b233/c87d4154-85cc-46d6-85b3-aea5ca3be358-480p.mp4"/>
          <figcaption>Mężczyzna został przygnieciony przez remontowany wagon</figcaption>
        </figure>
        <figcaption>W niedzielę rano zwłoki mężczyzny znalazł grzybiarz<cite>Foto: KPP Biłgoraj |</cite></figcaption>
      </slideshow>
      <h3>Wstępne ustalenia śledczych wskazują na nieszczęśliwy wypadek. W trakcie wykonywania prac leśnych, 71-letni mężczyzna został przygnieciony przez ciągnik. Zmarł wskutek odniesionych obrażeń. Ciało znalazł w lesie przechodzący obok grzybiarz.</h3>
      <related>
        <a href="https://www.tvn24.pl/wiadomosci-z-kraju,3/tragiczny-wypadek-podczas-rozladunku-burakow-zginal-mezczyzna,976553.html"/>
      </related>
      <p>Okoliczności wypadku, pod nadzorem prokuratury, badają policjanci z biłgorajskiej komendy (województwo lubelskie). Wiadomo, że poszkodowanym jest 71-letni mieszkaniec gminy Potok Górny.</p>
      <p>W niedzielę nad ranem pracował w lesie. Około godziny 10 policjanci dostali sygnał od 55-letniego grzybiarza. Poinformował, że znalazł ciało na terenie leśnym, w okolicach miejscowości Lipiny Górne Borowina. Szybko dotarli tam strażacy oraz policjanci, którzy zabezpieczyli miejsce zdarzenia.</p>
      <p>- Wstępne ustalenia wskazują na to, że podczas prac w lesie 71-letni mieszkaniec gminy Potok Górny został przygnieciony przez ciągnik rolniczy marki Ursus. Mężczyzna zmarł - wyjaśnia Joanna Klimek, oficer prasowa Komendy Powiatowej Policji w Biłgoraju.</p>
      <p>Decyzją prokuratora, ciało zostało zabezpieczone do badań sekcyjnych.</p>
      <related>
        <h4>Dowiedz się więcej...</h4>
        <a href="https://kontakt24.tvn.pl/wycinal-drzewa-przygniotl-go-ciagnik-mezczyzne-zabral-smiglowiec,264163.html"/>
        <a href="https://kontakt24.tvn.pl/wypadek-w-lesie-traktor-przygniotl-29-latka,211984.html"/>
        <a href="https://www.tvn24.pl/katowice,51/tragiczny-wypadek-w-lesie-kobieta-spadla-z-wiezy-mysliwskiej,517782.html"/>
        <a href="https://kontakt24.tvn.pl/smiertelny-wypadek-w-lesie-mezczyzne-przygniotla-przyczepa,128731.html"/>
      </related>
    </article>
  </body>
</html>