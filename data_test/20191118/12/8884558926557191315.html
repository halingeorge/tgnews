<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/svet/srbskega-predsednika-odpustili-iz-bolnisnice"/>
    <meta property="og:site_name" content="Primorske novice"/>
    <meta property="article:published_time" content="2019-11-18T12:41:50+00:00"/>
    <meta property="og:title" content="Srbskega predsednika odpustili iz bolnišnice"/>
    <meta property="og:description" content="Srbskega predsednika Aleksandra Vučića so v nedeljo zvečer odpustili iz bolnišnice. Njegovo zdravstveno stanje je stabilno, danes poroča na spletni strani srbska državna televizija RTS. 49-letnega Vučića so v bolnišnico sprejeli v petek zaradi težav s srcem."/>
  </head>
  <body>
    <article>
      <h1>Srbskega predsednika odpustili iz bolnišnice</h1>
      <address><time datetime="2019-11-18T12:41:50+00:00">18 Nov 2019, 12:41</time> by <a rel="author">STA</a></address>
      <p>
        <b>Srbskega predsednika Aleksandra Vučića so v nedeljo zvečer odpustili iz bolnišnice. Njegovo zdravstveno stanje je stabilno, danes poroča na spletni strani srbska državna televizija RTS. 49-letnega Vučića so v bolnišnico sprejeli v petek zaradi težav s srcem.</b>
      </p>
      <figure>
        <img src="https://static.primorske.si/foto/highres/gnweb/720163_258-vuc.jpg"/>
        <figcaption>Srbskega predsednika Aleksandra Vučića so v nedeljo zvečer odpustili iz bolnišnice. </figcaption>
      </figure>
      <p><b>BEOGRAD</b> &gt; Srbski minister za zdravje <b>Zlatibor Lončar </b>je za lokalne medije v nedeljo dejal, da se je Vučić dobro odzval na zdravljenje ter da je bilo pred tem ogroženo njegovo življenje. Vučić se je že v soboto zahvalil vsem, ki jih je zaskrbelo njegovo zdravstveno stanje.</p>
      <p>V Srbiji so tokrat prvič javno objavili, da ima Vučić težave s srcem.</p>
    </article>
  </body>
</html>