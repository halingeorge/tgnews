<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/sindikatite-gotvjat-protesti-sreshtu-novata-ideja-za-bolnichnite.html"/>
    <meta property="og:site_name" content="bTV Новините"/>
    <meta property="article:published_time" content="2019-11-18T12:39:00+00:00"/>
    <meta property="og:title" content="Синдикатите готвят протести срещу новата идея за болничните"/>
    <meta property="og:description" content="Коалиционният съвет на ГЕРБ и Обединените патриоти предложи да не се плаща първият ден от болничния"/>
  </head>
  <body>
    <article>
      <h1>Синдикатите готвят протести срещу новата идея за болничните</h1>
      <h2>Коалиционният съвет на ГЕРБ и Обединените патриоти предложи да не се плаща първият ден от болничния</h2>
      <address><time datetime="2019-11-18T12:39:00+00:00">18 Nov 2019, 12:39</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/18/bolnichni_1574090189-1.mp4"/>
      </figure>
      <p>Синдикатите стягат редиците за протести и стачки, заради предложението първият ден от болничния да не се плаща. Учители заплашват, че ще се включат в недоволството и ще спрат да влизат в час, което ще блокира образователната система.</p>
      <p>Предложението първият ден от болничния да не се плаща дойде след заседание на Коалиционния съвет миналата седмица с мотива, че така ще се пресекат злоупотребите.</p>
      <p>Ден по-късно беше направено уточнението, че промяната няма да засегне болнични за гледане на дете и при трудова злополука.</p>
      <p>Утре ще се проведе заседание на стачните комитети на КНСБ и Подкрепа, на което ще се решат конкретните бъдещи действия.</p>
      <p>"И не можеш да наречеш всички хора, които внасят болничен лист – измамници, защото точно това се предлага. Казва се всеки болничен лист е "фалшив". Това е абсолютно безумие, обаче е много патриотично да прецакаш целия български народ, понеже сме големи, страшни патриоти", заяви Димитър Манолов от президент на КТ "Подкрепа".</p>
    </article>
  </body>
</html>