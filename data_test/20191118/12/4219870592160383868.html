<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/srbija.73.html:830906-Palma-polozio-kamen-temeljac-za-nov-kulturni-centar-u-Jagodini"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T12:15:00+00:00"/>
    <meta property="og:title" content="Palma položio kamen temeljac za nov kulturni centar u Jagodini"/>
    <meta property="og:description" content="Nov kulturni centar imaće oko 2850 kvadrata i biće gotov do kraja naredne godine, rekao je Palma"/>
  </head>
  <body>
    <article>
      <h1>Palma položio kamen temeljac za nov kulturni centar u Jagodini</h1>
      <address><time datetime="2019-11-18T12:15:00+00:00">18 Nov 2019, 12:15</time> by <a rel="author">Z.U.</a></address>
      <p>
        <b>Nov kulturni centar imaće oko 2850 kvadrata i biće gotov do kraja naredne godine, rekao je Palma</b>
      </p>
      <p>„Danas počinjemo da gradimo nov kulturni centar u Jagodini i rekonstruišrmo već postojeći. Nov kulturni centar imaće oko 2850 kvadrata i biće gotov do kraja naredne godine a nova pozorišna sala imaće kapacitet od 615 mesta, a kada budu veće predstave moći će da primi i 815 ljudi, sa još dodatnih 200 stolica. Nova porozišna sala imaće vrhunske uslove za glumce, a biće izgrađena i Kancelarija za mlade veličine 220 kvadrata, gde će omladina moći da priprema sadržaje koje oni smatraju da su bitni. Ukupna vrednost radova je 335 miliona dinara, od čega smo od države Srbije dobili 33 miliona dinara, a sve ostalo finansira jagodinska lokalna samouprava. Dakle, učešće države je 10 posto, a grada Jagodine 90 posto“, izjavio je predsednik Jedinstvene Srbije i Skupštine grada Jagodine, Dragan Marković Palma, na postavljanju kamena temeljca za nov Kulturni centar u Jagodini.</p>
      <p>„Mi moramo da čuvamo našu kulturu, jer srpska kultura, srpska tradicija i porodica su svetinje i niko iz drugih država ne može da nam nameće neku drugu tradiciju i kulturu. Mi moramo i da čuvamo naše srpsko kolo koje se zove „Moravac“. Jagodina je grad koji ima najviše kulturnih događaja u Srbiji godišnje u odnosu na broj stanovnika. Samo tokom leta, od 1. juna do 1. septembra, svakog vikenda, održavaju se kulturni događaji prilahođeni svim uzrastima na Letnjoj sceni u izletištu Potok i sve je za građane besplatno, a grad iz budžeta plaća izvođače. Naš najbolji i pozorišni festival sa najdužom tradicijom, "Dani komedije" ubuduće će imati najbolje moguće uslove za izvođenje predstava, najbolje moguće uslove za glumce i za publiku. Takođe, u svim selima smo izgradili Domove kulture i svako selo ima i Kulturno umetničko društvo i sve to finansira lokalna samouprava“, rekao je Marković.</p>
      <p>„Na Letnoj sceni naredne godine počinjemo izgradnju još jedne tribine sa novih 700 mesta, a biće izgrađen i nov veštački vodopad, koji će vizuelno izgledati kao da je prirodni. To sam video u jednoj državi i tamo je mnogo manji nego što će biti u Jagodini. Takođe počinje i izgradnja zatvorenog bazena u Jagodini, čiji je investitor privatno preduzeće Visokogradnja inženjering. U toku je izrada budžeta za narednu godinu za grad Jagodinu i mi ćemo svim građanima poslati upitnik, kako bi građani mogli da predlože šta oni misle šta bi trebalo da se gradi u Jagodini u narednom periodu“, rekao je Marković.</p>
      <related>
        <a href="http://www.novosti.rs/vesti/sport.294.html:823247-Dragan-Markovic-Palma-Albanci-mrze-sve-srpsko-cak-i-srpsku-loptu"/>
      </related>
      <figure>
        <img src="http://www.novosti.rs/upload/images/2019b//11/18/palma2.jpg"/>
      </figure>
      <p>Marković je kamen temeljac položio zajedno sa glumcima i kulturnim radnicima Jagodine, sa Ratkom Stevanovićem, gradonačelnikom Jagodine i Nikolom Radosavljevićem predsednikom Gradskog odbora SNS u Jagodini.</p>
      <figure>
        <img src="http://www.novosti.rs/upload/images/2019b//11/18/palma3.jpg"/>
      </figure>
      <p>Direktor pozorišnog festivala “Dani komedije” u Jagodini Dobrica Milićević i mladi reditelj i glumac i osnivač pozorišta i dečijeg festivala Bojan Miloradović, istakli su da je danas istorijski dan za Jagodinu i da Jagodina kao kulturni centar apsolutno zaslužuje modernu porozišnu salu.</p>
      <figure>
        <img src="http://www.novosti.rs/upload/images/2019b//11/18/palma4.jpg"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:830556-Palma-Opozicija-u-Srbiji-da-se-ugleda-na-opoziciju-u-Bugarskoj-da-se-takmici-programom-i-idejama-umesto-da-pokusava-nasiljem-da-dodje-na-vlast"/>
        <a href="http://www.novosti.rs/vesti/naslovna/politika/aktuelno.289.html:830351-Palma-Sa-Bugarskom-razvijamo-prijateljske-odnose-sto-nije-slucaj-sa-Hrvatskom-i-Crnom-Gorom"/>
        <a href="http://www.novosti.rs/vesti/srbija.73.html:828503-Palma-U-Srbiji-se-danas-podjednako-vodi-racuna-o-svim-okruzima"/>
        <a href="http://www.novosti.rs/vesti/srbija.73.html:828354-U-Bec-krenulo-320-samohranih-roditelja-iz-Jagodine-VIDEO"/>
        <a href="http://www.novosti.rs/vesti/srbija.73.html:827786-Palma-vodi-u-Bec-320-samohranih-roditelja-iz-Jagodine"/>
      </related>
    </article>
  </body>
</html>