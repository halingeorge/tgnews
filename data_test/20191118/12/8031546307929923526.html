<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109047-Policai-podgoniha-19-godishen-bez-knidzka-v-Targovishte%252C-toy-se-natrese-v-mikrobus"/>
    <meta property="og:site_name" content="Канал 3"/>
    <meta property="article:published_time" content="2019-11-18T12:07:00+00:00"/>
    <meta property="og:title" content="Полицаи подгониха 19-годишен без книжка в Търговище, той се натресе в микробус"/>
    <meta property="og:description" content="Задържан е за 24 часа, не е пострадал"/>
  </head>
  <body>
    <article>
      <h1>Полицаи подгониха 19-годишен без книжка в Търговище, той се натресе в микробус</h1>
      <h2>Задържан е за 24 часа, не е пострадал</h2>
      <address>
        <time datetime="2019-11-18T12:07:00+00:00">18 Nov 2019, 12:07</time>
      </address>
      <p>
        <b>19-годишен младеж без книжка се е блъснал в товарен автомобил при опит да избяга от полицейска проверка, съобщиха от ОДМВР - Търговище. Започнато е бързо полицейско производство по описа на РУ - Търговище.</b>
      </p>
      <p>На 15 ноември около 22.00 часа на ул. "Трети март“ в гр. Търговище при подаден сигнал със стоп-палка и опит за извършване на полицейска проверка на лек автомобил "Фолксваген Голф“ с търговищка регистрация – собственост на 75-годишен мъж от същия град, неправоспособен 19-годишен младеж от гр. Търговище, който е управлявал автомобила, не се е подчинил на подадения сигнал и е продължил в посока ул. "Цар Освободител“, като по този начин е попречил на полицейските служители да изпълнят задълженията си по служба.</p>
      <p>Впоследствие водачът е допуснал пътен инцидент, като се е блъснал в товарен автомобил-микробус "Мерцедес 213“ с търговищка регистрация, паркиран в района на бензиностанция на изхода от гр. Търговище в посока гр. Омуртаг на път I-4 София - Варна, след което водачът на лекия автомобил е бил задържан за срок до 24 ч в РУ - Търговище.</p>
      <related>
        <h4>Още по темата</h4>
        <a href="http://kanal3.bg/news/bulgaria/society/108407-Dve-novi-ognishta-na-Afrikanska-chuma-otkriha-v-Targovishte"/>
        <a href="http://kanal3.bg/news/bulgaria/crime/108148-Chetirima-gameni-pomlyaha-ot-boy-madz-sled-skandal-na-patya-kray-Targovishte"/>
        <a href="http://kanal3.bg/news/bulgaria/society/106987-Izdirva-se%2521-Nepalnoletno-momiche-ot-Targovishte-e-v-neizvestnost-ot-16-oktomvri"/>
      </related>
    </article>
  </body>
</html>