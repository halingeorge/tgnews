<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/motor/kjoretoytjenestene-til-statens-vegvesen-tas-ned/71832364"/>
    <meta property="og:site_name" content="Dinside"/>
    <meta property="article:published_time" content="2019-11-18T12:12:40+00:00"/>
    <meta property="og:title" content="Kjøretøytjenestene til Statens vegvesen tas ned"/>
    <meta property="og:description" content="Til helga blir det full stopp i kjøretøytjenestene til Statens vegvesen. Det kan ramme mange, blant annet deg som har kjøpt bil - eller som skal kjøpe."/>
  </head>
  <body>
    <article>
      <h1>Kjøretøytjenestene til Statens vegvesen tas ned</h1>
      <h2>Til helga blir det full stopp i kjøretøytjenestene til Statens vegvesen. Det kan ramme mange, blant annet deg som har kjøpt bil - eller som skal kjøpe.</h2>
      <address><time datetime="2019-11-18T12:12:40+00:00">18 Nov 2019, 12:12</time> by <a rel="author">Kristin Sørdal</a></address>
      <p>Fra fredag 22. november kl. 01.00 til mandag 25. november kl. 07.00 blir det nedetid for alle kjøretøytjenester hos Statens vegvesen.</p>
      <related>
        <a href="https://www.dinside.no/motor/guide-til-bruktbilkjop/61609603"/>
      </related>
      <p>Det vil da ikke være mulig å sende inn salgsmelding, betale omregistreringsavgift eller omregistrere kjøretøy verken digitalt på vegvesen.no eller ved oppmøte på trafikkstasjoner.</p>
      <p>Dette melder Statens vegvesen i en pressemelding mandag.</p>
      <p>Årsaken til nedetid er omlegging til ny løsning for nyregistrering av kjøretøy.</p>
      <h3>Disse tjenestene vil ikke fungere</h3>
      <p>Statens vegvesen meddeler at det i perioden fredag 22. november til søndag 24. november ikke vil være mulig å:</p>
      <ul>
        <li>Kjøpe prøveskilt</li>
        <li>Levere salgsmelding</li>
        <li>Gjennomføre EU-kontroll</li>
        <li>Godkjenne kjøretøy ved trafikkstasjon</li>
        <li>Betale omregistrerings- og engangsavgift (Skatteetatens betalingsløsning)• Omregistrere eller avregistrere kjøretøy</li>
      </ul>
      <related>
        <a href="https://www.dinside.no/motor/de-beste-elbilene-til-125000/71157383"/>
      </related>
      <p>- Vi beklager at vi er nødt til å stenge tilgangen til tjenestene disse dagene. Vi er i gang med å fornye et 40 år gammelt system. Tidligere i år flyttet vi over alle data. Tiden er nå kommet for å installere nye, integrerte løsninger, sier prosjektleder Erik Johannessen i Statens vegvesen.</p>
      <p>Som følge av at heller ikke tjenestene kan benyttes fra trafikkstasjonene, vil noen trafikkstasjoner også holde stengt fredag 22. november. Statens vegvesen anbefaler deg derfor å sjekke åpningstidene før du drar.</p>
      <h3>Salgsmeldinger kan slettes</h3>
      <p>De oppfordrer også til å godkjenne eventuelle utestående salgsmeldinger i løpet av 21. november. Gjør du ikke dette, og fristen på ti dager for å gjøre dette utgår akkurat i tidsrommet 22. til 24. november, slettes salgsmeldingen og du må faktisk gjøre eierskifteprosessen en gang til.</p>
      <p>Alle parter i salget, altså både selger og kjøper, må godkjenne eller avvise salgsmeldingen.</p>
      <p>Tjenesten kjøretøyopplysninger, hvor du kan få informasjon om bilmodell, farge, EU-kontroll osv., skal fungere - men kan ifølge Vegvesenet være ustabil i denne perioden.</p>
      <related>
        <a href="https://www.dinside.no/motor/karsten-ble-lurt-trill-rundt-av-bruktbilforhandler/71390857"/>
      </related>
    </article>
  </body>
</html>