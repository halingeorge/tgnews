<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/abd-bayrakli-vandallar-hong-kong-da-temizlik-iscisini-oldurdu-dunya-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-18T12:57:00+00:00"/>
    <meta property="og:title" content="ABD bayraklı vandallar Hong Kong'da temizlik işçisini öldürdü"/>
    <meta property="og:description" content="ABD bayraklı vandallar Hong Kong'da temizlik işçisini öldürdü | aydinlik.com.tr"/>
  </head>
  <body>
    <article>
      <h1>ABD bayraklı vandallar Hong Kong'da temizlik işçisini öldürdü</h1>
      <address>
        <time datetime="2019-11-18T12:57:00+00:00">18 Nov 2019, 12:57</time>
      </address>
      <p>
        <b>Hong Kong'da ABD destekli protestolar şiddetini arttırarak devam ediyor. Hong Kong'da ABD bayraklarıyla sokağa çıkan göstericiler şimdi de bir temizlik işçisini öldürdüler. Daha önce de yaşlı bir adamı üzerine benzin dökerek yakmışlardı.</b>
      </p>
      <p>Hong Kong Özel İdari Bölgesi'nde yaşanan yasa dışı gösterilerde 70 yaşındaki bir temizlik işçisi ABD yanlısı göstericilerin fırlattığı taş ile hayatını kaybetti. Öldürme girişimi ilk değil, daha öncede göstericiler bir polisi ve taksiciyi linç etmişti. Geçen hafta ise göstericilere evlerine dönmesi şiddete son vermeleri gerektiğini söyleyen yaşlı bir adam, üzerine benzin dökülerek canlı canlı yakıldı. Diğer vatandaşların çabalarıyla söndürülen vatandaşın yoğun bakımda tedavisi sürüyor.</p>
      <p>
        <b>BATININ KİRLİ OYUNLARI</b>
      </p>
      <p>Maskeli ve siyah giyinen bu çeteler artık kamu güvenliğini ve kanunları ayaklar altına almış durumda. Batı medyası son ölüm olayına sessiz kalmayı tercih etti. Batı medyasının bu ikiyüzlülüğü sözde demokrasi yanlısı çetelere cesaret veriyor. Washington'da bu yalanlara destek çıkarak Hong Kong'un iç işlerine müdahale etme cesaretine bürünüyor. Amerika Birleşik Devletleri (ABD) Senatosu "Hong Kong İnsan Hakları ve Demokrasi Yasası" adı altında bir müdahale paketini onaydan geçirmek için çalışmalarını hızlandırdı. Bu yasa açıkça Çin'i ve merkez hükümeti tehdit ediyor. Öyle ki, eğer Halk Kurtuluş Ordusu olayları bastırmak için bir müdahalede bulunursa, Hong Kong'un özel ticaret statüsünü askıya alması destekleniyor.</p>
      <p>
        <b>ABD, DEMOKRASİYİ Mİ ŞİDDETİ Mİ DESTEKLİYOR?</b>
      </p>
      <p>ABD'nin bu tavrı ile göstericiler ne isterse yapabilir, tuğla ile adam öldürebilir veya canlı bir insanı yakabilir mi? Bu vandalizmi desteklemenin en açık şekli. Hükümetler vatandaşlarının güvenliğini sağlamak için çeşitli tedbirler alabilir.</p>
      <p>Demokrasi ve özgürlük, hukukun üstünlüğüne dayanmalıdır. Çeteler, Hong Kong güvenliğini tehdit ederken, Washington'un verdiği destek utanmazlık göstergesi oldu. ABD Kongresi, Hong Kong'un refahını mahvetmek ve Çin'in kalkınmasını durdurmak için bir kaos peşinde koşuyor. Bu politika, acımasız ve ikiyüzlü. ABD'nin siyaseti Hong Kong'da zehir etkisi ile masum insanların hayatlarına mal oluyor.</p>
      <p>
        <b>SESSİZ ÇOĞUNLUK ARTIK SESSİZ KALMAYACAK</b>
      </p>
      <p>Hong Kong sakinleri yaşanan olaylardan bıkmış durumda. İsyancılar ve Batı güçleri tarafından yıkılan yakılan caddeleri görmeye dayanamıyorlar. Hong Kong'un benzeri görülmemiş bir kritik noktaya ulaştığını anladılar. Birçok sakin, bugünlerde barikatları gönüllü olarak temizleyerek çetelere karşı olan tepkilerini dile getirdi. Sessiz çoğunluk artık sessiz kalmayacak.</p>
      <p>Hong Kong hükümeti ve polisi şiddeti kanunlara göre sonlandırmaya kararlı ve merkezi hükümet buna destek veriyor. Çin hükümeti, ulusal egemenliği, güvenliği ve kalkınma çıkarlarını sıkı bir şekilde koruyarak, Hong Kong işlerinde dış güçlerin müdahalesine kesin olarak karşı çıkacaktır.</p>
      <p>Dünyadaki tüm barış örgütleri ABD ve İngiltere'nin Hong Kong'un iç işlerine müdahalesini kınamalı. Batı'nın bu tutumu, dünya barışı ve istikrarını tehlikeye atıyor.</p>
      <p>Kaynak: Global Times</p>
      <related>
        <h4>Benzer Haberler</h4>
        <a href="https://www.aydinlik.com.tr/abd-bayrakli-hong-konglulardan-vahset-adami-atese-verdiler-dunya-kasim-2019"/>
        <a href="https://www.aydinlik.com.tr/denizcilik/2017-temmuz/cin-in-ilk-ucak-gemisi-liaoning-hong-kong-da"/>
        <a href="https://www.aydinlik.com.tr/hong-kong-daki-isyancilar-kendilerine-karsi-cikan-bir-hong-kong-luyu-canli-canli-yakti-dunya-kasim-2019"/>
        <a href="https://www.aydinlik.com.tr/sp-cin-ve-hong-kong-un-notlarini-kirdi-ekonomi-eylul-2017"/>
      </related>
    </article>
  </body>
</html>