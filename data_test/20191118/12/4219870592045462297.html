<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:830913-Tezak-udes-kod-Sremskih-Karlovaca-Punto-uleteo-u-gradiliste-i-punom-brzinom-se-zakucao-u-kamion-vatrogasci-sekli-vozilo-da-izvuku-devojku-FOTO"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T12:08:00+00:00"/>
    <meta property="og:title" content="Težak udes kod Sremskih Karlovaca: Punto uleteo u gradilište i punom brzinom se zakucao u kamion, vatrogasci sekli vozilo da izvuku devojku (FOTO)"/>
    <meta property="og:description" content="Ona je zadobila višestruke povrede u vidu politrauma i svesnom stanju je prevezena u UC KCV na dalje lečenje"/>
  </head>
  <body>
    <article>
      <h1>Težak udes kod Sremskih Karlovaca: Punto uleteo u gradilište i punom brzinom se zakucao u kamion, vatrogasci sekli vozilo da izvuku devojku (FOTO)</h1>
      <address><time datetime="2019-11-18T12:08:00+00:00">18 Nov 2019, 12:08</time> by <a rel="author">Lj. P.</a></address>
      <p>
        <b>Ona je zadobila višestruke povrede u vidu politrauma i svesnom stanju je prevezena u UC KCV na dalje lečenje</b>
      </p>
      <p>U SAOBRAĆAJNOJ nesreći na putu između Sremskih Karlovaca i Banstola, danas oko devet sati, teško je povređena Š. I. (18) i muškarac M.I. (65), koji je zadobio lakše povrede.</p>
      <p>Prema rečima dr Ivane Ramović, portparola Službe hitne pomoći, 18-godišnja devojka je zadobila teške, politraumatske povrede, ali je posle ukazane medicinske pomoći na mestu nesreće, u svesnom stanju prevežena u Urgentni centar. Muškarac starosti 65 godina je zadobio povredu desnog kuka, i on je takođe prevežen u Urgentni cnetar KCV.</p>
      <p>U ovoj zdracvstvenoj ustanovi kažu da su 18-godišnjoj pacijentkinji posle blagovremenog zbrinjavanja i adekvatne dijagnostike ustanovljene povrede glave i desne potkolenice.</p>
      <related>
        <a href="https://www.novosti.rs/vesti/naslovna/hronika/aktuelno.291.html:830899-Popeo-se-na-ogradu-terase-vikao-da-nece-nikoga-da-vidi-i-da-se-svi-sklone-Policajac-se-posle-svadje-sa-suprugom-zakljucao-i-preti-da-ce-se-ubiti-policija-opkolila-zgradu-FOTOVIDEO"/>
      </related>
      <p>- Pacijentkinja nije životno ugrožena, ali je hospitalizovana radi daljeg onzervativnog tretmana i opservacije. - navode u KCV. - Takođe je primljen i muškarac sa lakšim povredama u predelu lumbalne regije i on je posle dijagnostike i opservacije otpušten na kućno lečenje.</p>
      <p>Uzroci nesreće još nisu poznati, ali se preptostavlja da je devojka koja je bila za volanom „punta“, najverovatnije izgubila kontrolu nad vozilom, a potom sletela u gradilište brze pruge Novi Sad- Beograd i udarila u parkirani kamion.</p>
      <p>Ona se automobilom kretala iz pravca Sremskih Karlovaca prema Banstolu. Prednji deo vozila je potpuno smrskan, a devojku su iz kola izvadili novosadski vatrogasci. Muškarac koji je povređen, kako saznajemo, nalazio se na gradilištu.</p>
      <p>
        <i>FOTO NSuživo</i>
      </p>
      <figure>
        <img src="http://www.novosti.rs/upload/images/2019b//11/18/nsuzivo.jpg"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:830936-Krenula-na-trening-pa-sletela-s-puta-Ovo-je-povredjena-kosarkasica-koju-su-izvlacili-iz-smrskanog-automobila-kod-Sremskih-Karlovaca-FOTO"/>
        <a href="http://www.novosti.rs/vesti/beograd.74.html:830731-Lancani-sudar-na-Gazeli-Ucestvovalo-sedam-vozila-povredjena-beba"/>
        <a href="http://www.novosti.rs/vesti/naslovna/hronika/aktuelno.291.html:830704-Crno-jutro-u-Srbiji-Dva-mladica-u-isto-vreme-poginuli-na-dva-razlicita-mesta-razlog-je-jeziv"/>
        <a href="http://www.novosti.rs/vesti/naslovna/hronika/aktuelno.291.html:830695-Stravicna-saobracajna-nesreca-kod-Gadzinog-Hana-Sletela-sa-puta-na-mestu-ostala-mrtva"/>
        <a href="http://www.novosti.rs/vesti/naslovna/teme/teme.97.html:tema-102-Tragedije-u-saobracaju"/>
      </related>
    </article>
  </body>
</html>