<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/albarella-cadavere-spiaggia-samira-el-attar-3118389/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T12:38:10+00:00"/>
    <meta property="og:title" content="Albarella, cadavere di donna sulla spiaggia. Forse è Samira El Attar, scomparsa il 21 ottobre"/>
    <meta property="og:description" content="ROVIGO – Recuperato ad Albarella, in provincia di Rovigo, il corpo senza vita di una donna che galleggiava in mare a poca distanza dalla riva. Potrebbe trattarsi di Samira El Attar, la mamma di 43 anni scomparsa da Stanghella (Padova) la mattina del 21 ottobre scorso, dopo aver accompagnato la figlioletta a scuola. Ad avvistare il cadavere, domenica mattina, sono stati i carabinieri, che hanno chiesto l’intervento dei vigili del fuoco. Trascinato sulla spiaggia di Albarella, isola privata del Comune di Rosolina (Rovigo), il corpo è apparso in avanzato stato di decomposizione e senza documenti. ArcelorMittal, l’azienda sospende lo spegnimento degli impiantiMaltempo: frane in Alto Adige, deraglia un treno in Val Pusteria. A Pordenone scuole chiuse Se il confronto del Dna con quello della mamma di origini marocchine dovesse dare riscontri positivi, il fascicolo per la scomparsa di Samira passerebbe da sequestro di persona a omicidio e occultamento di cadavere. Delle indagini si occuperà la Procura rodigina, assieme…"/>
  </head>
  <body>
    <article>
      <h1>Albarella, cadavere di donna sulla spiaggia. Forse è Samira El Attar, scomparsa il 21 ottobre</h1>
      <address><time datetime="2019-11-18T12:38:10+00:00">18 Nov 2019, 12:38</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/samira-el-attar.jpg"/>
        <figcaption>Samira El Attar, la mamma di 43 anni scomparsa dal 21 ottobre a Stanghella (Padova)</figcaption>
      </figure>
      <p>ROVIGO – Recuperato ad Albarella, in provincia di Rovigo, il corpo senza vita di una donna che galleggiava in mare a poca distanza dalla riva. Potrebbe trattarsi di<b> Samira El Attar,</b> la mamma di 43 anni scomparsa da <b>Stanghella</b> (Padova) la mattina del 21 ottobre scorso, dopo aver accompagnato la figlioletta a scuola.</p>
      <p>Ad avvistare il cadavere, domenica mattina, sono stati i carabinieri, che hanno chiesto l’intervento dei vigili del fuoco. Trascinato sulla spiaggia di Albarella, isola privata del Comune di Rosolina (Rovigo), il corpo è apparso in avanzato stato di decomposizione e senza documenti. </p>
      <figure>
        <a href="https://www.blitzquotidiano.it/cronaca-italia/arcelormittal-sospeso-spegnimento-impianti-3118647/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/arcelormittal-sospeso-spegnimento-impianti-3118647/">
          <img src="https://static.blitzquotidiano.it/wp/wp-content/uploads/2019/11/arcelormittal-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/arcelormittal-sospeso-spegnimento-impianti-3118647/">ArcelorMittal, l’azienda sospende lo spegnimento degli impianti</a>
      </h3>
      <figure>
        <a href="https://www.blitzquotidiano.it/cronaca-italia/maltempo-frane-alto-adige-treno-scuole-chiuse-3118645/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/maltempo-frane-alto-adige-treno-scuole-chiuse-3118645/">
          <img src="https://static.blitzquotidiano.it/wp/wp-content/uploads/2019/11/maltempo-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/maltempo-frane-alto-adige-treno-scuole-chiuse-3118645/">Maltempo: frane in Alto Adige, deraglia un treno in Val Pusteria. A Pordenone scuole chiuse</a>
      </h3>
      <p>Se il confronto del Dna con quello della mamma di origini marocchine dovesse dare riscontri positivi, il fascicolo per la scomparsa di Samira passerebbe da sequestro di persona a omicidio e occultamento di cadavere. Delle indagini si occuperà la Procura rodigina, assieme alla Capitaneria di porto di Chioggia (Venezia). </p>
      <p>Samira è sparita la mattina del 21 ottobre scorso dopo che aveva accompagnato la figlia a scuola, in sella alla sua bicicletta bianca. Avrebbe dovuto incontrare un potenziale datore di lavoro, la cui identità è tutt’oggi sconosciuta. Si è allontanata da casa intorno alle 10 del mattino e non è più tornata. </p>
      <p>A denunciarne la scomparsa, il giorno seguente, è stato il marito, che ha spiegato di aver atteso 24 ore perché convinto che Samira, che era solita lavorare come badante, fosse in servizio per un turno di notte.</p>
      <p>Fonte: Ansa</p>
    </article>
  </body>
</html>