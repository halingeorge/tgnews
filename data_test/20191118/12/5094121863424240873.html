<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/v-dyji-plave-lidske-telo-oznamili-z-vody-trcela-ruka-patrila-jen-figurine-20191118.html"/>
    <meta property="og:site_name" content="Deník.cz"/>
    <meta property="article:published_time" content="2019-11-18T12:36:00+00:00"/>
    <meta property="og:title" content="V Dyji plave lidské tělo, oznámili svědci. Z vody trčela ruka figuríny"/>
    <meta property="og:description" content="Vystrašení kolemjdoucí ohlásili na policii, že v řece Dyji vidí lidské tělo. Stalo se tak minulý pátek odpoledne u lednické místní části Nejdek."/>
  </head>
  <body>
    <article>
      <h1>V Dyji plave lidské tělo, oznámili svědci. Z vody trčela ruka figuríny</h1>
      <address><time datetime="2019-11-18T12:36:00+00:00">18 Nov 2019, 12:36</time> by <a rel="author">Dalibor Krutiš</a></address>
      <p>Policie o události informovala v pondělí. „Operační středisko přijalo oznámení od volajícího, že se svým kamarádem vidí tělo v řece. Mělo se jednat o místo zvané Bulharský splav. Z vody trčela pouze ruka a zbytek těla zakrývala kalná voda,“ sdělila policejní mluvčí Kamila Haraštová.</p>
      <figure>
        <img src="https://g.denik.cz/68/82/breclavsko-sedlec-hlohovec-rybnik-nesyt-uhyn-ryb-lekly-kapr-ilustracni_denik-150-3x2.jpg"/>
      </figure>
      <aside>
        <a href="https://breclavsky.denik.cz/zpravy_region/za-rybare-lovili-kormorani-nesyt-vydal-polovicni-urodu-ryb-20191117.html">Za rybáře lovili kormoráni. Nesyt vydal poloviční úrodu ryb Přečíst článek ›</a>
      </aside>
      <p>Místo, kde údajné tělo uvízlo, bylo špatně přístupné. „Nakonec se policistům podařilo torzo vytáhnout. Nález, jenž voda vydala, tentokrát spíše pobavil než vyděsil. Jednalo se totiž o figurínu ženy, která opravdu důvěryhodně vypadala jako lidské tělo,“ dodala mluvčí.</p>
    </article>
  </body>
</html>