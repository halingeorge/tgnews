<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/neten-rendelt-tablettaval-szinlelnek-szuzesseget-a-nok-18/186830"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T12:30:00+00:00"/>
    <meta property="og:title" content="Neten rendelt tablettával színlelnek szüzességet a nők - 18+"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Neten rendelt tablettával színlelnek szüzességet a nők - 18+</mark>
      </h1>
      <address><time datetime="2019-11-18T12:30:00+00:00">18 Nov 2019, 12:30</time> by <a rel="author">Bors</a></address>
      <p>
        <b>Illetve már csak színleltek: a terméket ugyanis (a támadások miatt) levette a webáruház a kínálatából. </b>
        <b>Illetve már csak színleltek: a terméket ugyanis (a támadások miatt) levette a webáruház a kínálatából.</b>
      </p>
      <p>Ismét igencsak meredek termék bukkant fel az Amazonon, ahol árultak már <a href="http://www.borsonline.hu/aktualis/botrany-pedofiloknak-kedvez-az-amazon-kinalata/151346">gyerek kinézetű szexbábut</a> és <a href="http://www.borsonline.hu/aktualis/epp-ideje-volt-hogy-letiltsak-az-apu-kicsi-k-ja-feliratu-gyerekpolot/186365">“apu kicsi k**vája”</a> feliratú lánykapólót - azaz nehéz megdöbbenteni a netes áruházban rendszeresen keresgélőket.</p>
      <p>Az azonban, ami a közelmúltban hatalmas felháborodást keltett - és emiatt végül le is vették - talán még durvább, mint minden eddigi. Egy cég ugyanis olyan tablettákat kínált a webáruház virtuális polcain, amivel a nők szüzességet színlelhetnek a nászéjszakán. Az indiai piacra szánt “i-virgin” kapszulákban kevéske művér volt. A kapszulát az együttlét előtt kellett (természetesen titokban) felhelyezni.</p>
      <figure>
        <img src="http://media.borsonline.hu/cikk/20/192428/big-lead/650x360/2026938_screen-shot-2019-11-18-at-093756.jpg"/>
        <figcaption>A tabletta sokaknál kiverte a biztosítékot. A kritikusok szerint pont Indiában nem lenne szabad árulni, ahol az ehhez hasonló termékek csak megerősítik a régi, elavult, megalázó szokásokat © Amazon</figcaption>
      </figure>
      <p>A dolog egyébként azért váltott ki ennyi ellenérzést különösképp Indiában, mert az ázsiai ország egyes részein ősrégi hagyományok szerint a nők házasság előtti értékét a szüzességben határozzák meg - és a rokonoknak joguk van egyes területeken még a lepedőt is tüzetesen átvizsgálni a nászéjszaka után, hogy ellenőrizzék, érintetlen volt-e előtte a menyasszony. Ha valaki nem megy át a teszten, annak a családja fizethet - de egyes esetekben akár újabb, kínzás-szerű teszteket is kitűznek a nő elé - írja az Oddity Central.</p>
      <p>Az i-virginért - amíg kapható volt - 3600 rúpiát (közel 15 ezer forintot) kértek.</p>
      <p>A szüzesség-színlelő termékek egyébként más területeken sem ismeretlenek: Európában például VirginiaCare néven lehet kapni évek óta.</p>
    </article>
  </body>
</html>