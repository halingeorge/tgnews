<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-lyashko-zaareshtuvaty/30278290.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-18T12:24:41+00:00"/>
    <meta property="og:title" content="Прокуратура просить суд заарештувати Ляшка"/>
    <meta property="og:description" content="Бориспільська місцева прокуратура скерувала до суду клопотання про обрання запобіжного заходу у вигляді тримання під вартою колишньому народному депутату України Олегу Ляшку. Сьогодні йому вручили п"/>
  </head>
  <body>
    <article>
      <h1>Прокуратура просить суд заарештувати Ляшка</h1>
      <address>
        <time datetime="2019-11-18T12:24:41+00:00">18 Nov 2019, 12:24</time>
      </address>
      <p>Бориспільська місцева прокуратура <a href="https://www.gp.gov.ua/ua/news.html?_m=publications&amp;_c=view&amp;_t=rec&amp;id=261274&amp;fbclid=IwAR3gkfeFgNFZdZdrbTLHmxTRs33SN5AJh7HECDJy8TdBlvYcdgbIYINYWAE">скерувала</a> до суду клопотання про обрання запобіжного заходу у вигляді тримання під вартою колишньому народному депутату України Олегу Ляшку.</p>
      <p>Сьогодні йому <a href="https://www.radiosvoboda.org/a/news-lyashko-gerus-pidozra/30278053.html">вручили підозру</a> за частиною 2 статті 346 ККУ (погроза або насильство щодо державного чи громадського діяча, а саме умисне заподіяння особам, зазначеним в частині першій цієї статті, середньої тяжкості тілесних ушкоджень чи легких тілесних ушкоджень, нанесення побоїв чи вчинення інших насильницьких дій у зв’язку з їх державною або громадською діяльністю).</p>
      <p>Вказані дії караються позбавленням волі на строк від чотирьох до семи років.</p>
      <p>Між колишнім народним депутатом Олегом Ляшком та чинним парламентарем від «Слуги народу» Андрієм Герусом <a href="https://www.radiosvoboda.org/a/news-liashko-herus/30256788.html">сталася сутичка</a> в залі офіційних делегацій аеропорту «Бориспіль». Відео інциденту у себе на Facebook оприлюднив колишній народний депутат та соратник Ляшка Ігор Мосійчук.</p>
      <p>У відповідь Герус написав, що «все нормально, постраждала тільки сорочка».</p>
    </article>
  </body>
</html>