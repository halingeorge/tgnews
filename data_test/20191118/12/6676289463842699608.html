<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/sport/cum-alegi-incaltaminte-sport-326067.html"/>
    <meta property="og:site_name" content="Observator"/>
    <meta property="article:published_time" content="2019-11-18T12:26:00+00:00"/>
    <meta property="og:title" content="Cum alegi cea mai potrivită încălțăminte sport"/>
    <meta property="og:description" content="Mulți dintre noi iubim pantofii sport. Nu este de mirare, având în vedere că acest tip de încălțăminte este foarte comod și potrivit atât pentru sala de fitness, cât și pentru ținutele de zi cu zi. Indiferent dacă îi vei folosi pentru a..."/>
  </head>
  <body>
    <article>
      <h1>Cum alegi cea mai potrivită încălțăminte sport</h1>
      <address><time datetime="2019-11-18T12:26:00+00:00">18 Nov 2019, 12:26</time> by <a rel="author">Redactia Observator</a></address>
      <p>
        <b>
          <b>Mulți dintre noi iubim pantofii sport. Nu este de mirare, având în vedere că acest tip de încălțăminte este foarte comod și potrivit atât pentru sala de fitness, cât și pentru ținutele de zi cu zi. Indiferent dacă îi vei folosi pentru a alerga, pentru a practica un sport anume sau, pur și simplu, îi preferi pentru lejeritatea pe care o asigură, trebuie să știi că nu toți pantofii sport îți vor oferi confortul și siguranța de care ai nevoie. Așadar, cum alegi cea mai potrivită încălțăminte sport?</b>
        </b>
      </p>
      <h3>Cum alegi măsura potrivită pentru tine?</h3>
      <p>Primul criteriu în funcție de care să alegi o pereche de pantofi sport este mărimea acestora. Este ideal să mergi la cumpărături seara, pentru că picioarele tind să se umfle pe parcursul zilei. Probând pantofii dimineața, ai putea face o alegere greșită. Dacă îți comanzi încălțăminte online, atunci măsoară lungimea și lățimea unor încălțări pe care le ai deja și în care te simți confortabil. În cazul în care vrei să cumperi <a href="https://4fstore.ro/femei/incal-aminte.html">încălțăminte sport damă marca 4F</a>, consilierii magazinului virtual te vor ajuta să alegi măsura corespunzătoare.</p>
      <p>Un alt pont util de care să ții cont când mergi la shopping, în căutarea pantofilor sport ideali, este să stai pe vârfuri și să te asiguri că există puțin spațiu (aproximativ 1 cm)</p>
      <p>între degetul mare și vârful pantofilor. În acest mod, ai garanția că adidașii nu te vor strânge în timp ce mergi.  </p>
      <h3>Cum alegi încălțămintea în funcție de activitate?</h3>
      <p>Pantofii sport sunt accesoriul perfect pentru o mulțime de activități. De exemplu, poți purta adidașii preferați la sală și poți purta sneakerși atunci când vrei să faci o plimbare prin parc. Ideal este, totuși, să nu folosești aceeași pereche de încălțări pentru mai multe tipuri de activități, dintr-un motiv simplu: fiecare dintre acestea are specificul său, deci pantofii sport trebuie să aibă caracteristici ușor diferite. Așadar:</p>
      <ul>
        <li>Pentru alergare, alege pantofi sport care îți oferă stabilitate și care diminuează contactul cu solul. Ideali sunt aceia care au o talpă foarte rezistentă. </li>
        <li>Pentru antrenamentul cu greutăți, cei mai indicați sunt pantofii sport cu talpa plată, tip teniși, care te vor ajuta să te ridici mai ușor ganterele. </li>
        <li>Pantofii sport pentru sală sunt cei care au o greutate redusă și care se remarcă prin flexibilitatea tălpii. </li>
        <li>Dacă îți place să mergi pe bicicletă, optează pentru pantofi de ciclism care oferă o bună stabilitate piciorului și care sunt, de regulă, mai duri.</li>
        <li>Pantofii sport pentru purtarea de zi cu zi trebuie să fie comozi și să nu-ți creeze bătături. </li>
      </ul>
      <p>Pantofii nepotriviți îți pot crea disconfort și, în plus, te expun la accidentări în timpul antrenamentelor. Alege încălțămintea sport potrivită pentru tine și, chiar dacă ai o pereche de pantofi preferați, nu uita că este important să îi înlocuiești atunci când se uzează. Mărcile de renume din nișa producătorilor de articole sport sunt întotdeauna un pariu sigur, așa că nu ezita să le alegi, indiferent de tipul încălțămintei de care ai nevoie. </p>
      <p> </p>
    </article>
  </body>
</html>