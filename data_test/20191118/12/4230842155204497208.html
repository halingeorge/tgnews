<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191118-prokuratura-prosyt-zaareshtuvaty-lyashka-cherez-bijku-z-gerusom/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T12:53:13+00:00"/>
    <meta property="og:title" content="Прокуратура просить заарештувати Ляшка через бійку з Герусом"/>
    <meta property="og:description" content="Прокуратура просить заарештувати екс-нардепа Олега Ляшка через бійку з Андрієм Герусом."/>
  </head>
  <body>
    <article>
      <h1>Прокуратура просить заарештувати Ляшка через бійку з Герусом</h1>
      <address>
        <time datetime="2019-11-18T12:53:13+00:00">18 Nov 2019, 12:53</time>
      </address>
      <p>Прокуратура просить заарештувати екс-нардепа Олега Ляшка через бійку з Андрієм Герусом.</p>
      <p>Колишній голова фракції Радикальної партії, екс-депутат Олег Ляшко підозрюється в насильницьких діях щодо голови комітету Ради з питань енергетики та житлово-комунальних послуг Андрія Геруса в міжнародному аеропорту Бориспіль.</p>
      <p>
        <b>Читайте: </b>
        <a href="https://fakty.com.ua/ua/ukraine/20191030-u-radi-vlashtuvaly-shtovhanynu-cherez-stvorennya-tsk-shhodo-podij-v-odesi/">У Раді влаштували штовханину через створення ТСК щодо подій в Одесі</a>
      </p>
      <p>– До суду направлено клопотання про обрання запобіжного заходу у вигляді тримання під вартою. Вказані дії караються позбавленням волі на строк від чотирьох до семи років, – заявили у прес-службі Генпрокуратури.</p>
      <p>Клопотання розгляне Бориспільський суд.</p>
      <p>Нагадаємо, 6 листопада 2019 року лідер Радикальної партії <a href="https://fakty.com.ua/ua/ukraine/20191106-lyashko-vlashtuvav-bijku-z-gerusom-cherez-rosijsku-elektroenergiyu/">Олег Ляшко побився</a> з головою парламентського Комітету з питань енергетики та житлово-комунальних послуг Андрієм Герусом через постачання електроенергії.</p>
      <p><b>Джерело</b>: <a href="https://www.gp.gov.ua/ua/news.html?_m=publications&amp;_c=view&amp;_t=rec&amp;id=261274">Генпрокуратура України</a></p>
    </article>
  </body>
</html>