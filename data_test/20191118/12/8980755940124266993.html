<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/ronaldo-juve-scoppia-la-pace-porta-i-compagni-a-cena-prima-dell--33724"/>
    <meta property="og:site_name" content="il BiancoNero"/>
    <meta property="article:published_time" content="2019-11-18T12:00:00+00:00"/>
    <meta property="og:title" content="Ronaldo-Juve, scoppia la pace: porta i compagni a cena prima dell'Atalanta"/>
    <meta property="og:description" content="Cristiano Ronaldo è pronto a lasciare il ritiro della propria Nazionale dopo aver raggiunto l'obiettivo per lui più importante in questo avvio di stagione: la qualificazione ai prossimi"/>
  </head>
  <body>
    <article>
      <h1>Ronaldo-Juve, scoppia la pace: porta i compagni a cena prima dell'Atalanta</h1>
      <address>
        <time datetime="2019-11-18T12:00:00+00:00">18 Nov 2019, 12:00</time>
      </address>
      <p><b>Cristiano Ronaldo è pronto a lasciare il ritiro della propria Nazionale</b> dopo aver raggiunto l'obiettivo per lui più importante in questo avvio di stagione: la qualificazione ai prossimi Europei del 2020, sancita con una doppia vittoria - e ben quattro gol annessi - contro Lituania e Lussemburgo. Dopo aver toccato quota 99 reti con il Portogallo, CR7 <b>farà ritorno a Torino, nella giornata di domani. </b>Con le forti dichiarazioni di ieri, pur non essendosi scusato, ha confermato in toto quanto detto da Maurizio Sarri sull'infortunio che lo ha condizionato nel recente periodo.</p>
      <p><b>E ORA? -</b> Ora Ronaldo è atteso al Training Center della Continassa, per riprendere la marcia tra campionato e Champions League con la Juventus. Atteso un confronto in cui il fenomeno portoghesi <b>parli di fronte allo spogliatoio, magari scusandosi in privato con i compagni</b>, senza bisogno di farlo tramite o davanti ai media. Nessuna multa è arrivata da parte del club bianconero, che si aspetta soltanto un chiarimento.</p>
      <p><b>LA CENA -</b> Secondo quanto riportato da <i>La Repubblica</i>, in questo senso Ronaldo avrebbe pensato a una soluzione molto gradita. CR7, infatti, <b>avrebbe intenzione di portare a cena tutti i compagni di squadra prima della trasferta di Bergamo</b>, in programma per sabato alle ore 15. Un modo per spiegarsi con loro, ma soprattutto per distendere gli animi in un'atmosfera pacifica, per poi riprendere insieme la marcia con la Juventus, a partire proprio dalla complicata partita contro l'Atalanta.</p>
    </article>
  </body>
</html>