<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/patrulni-pokazaly-yak-zatrymaly-vodiya-yakyy-ymovirno-prychetnyy-do-dtp-z-letalnym-naslidkom-u-sumah"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-18T12:54:00+00:00"/>
    <meta property="og:title" content="Патрульні показали, як затримали водія, ймовірно причетного до ДТП з летальним наслідком у Сумах (відео)"/>
    <meta property="og:description" content="Автопригода трапилася 17 листопада, близько 19 години 40 хвилин у районі будинку 54, що на вулиці Героїв Крут. Попередньо, водій транспортного засобу Opel Vectra, за обставин, які на даний момент з’ясовуються, допустив наїзд на 24-річну жінку, яка переходила проїжджу частину. Внаслідок ДТП жінка отримала множинні тілесні ушкодження, з якими її доправили до лікарні. На жаль, від отриманих травм громадянка померла в медичному закладі. Водій місце ДТП залишив."/>
  </head>
  <body>
    <article>
      <h1>Патрульні показали, як затримали водія, ймовірно причетного до ДТП з летальним наслідком у Сумах (відео)</h1>
      <address>
        <time datetime="2019-11-18T12:54:00+00:00">18 Nov 2019, 12:54</time>
      </address>
      <p>Автопригода трапилася 17 листопада, близько 19 години 40 хвилин у районі будинку 54, що на вулиці Героїв Крут.</p>
      <p>Попередньо, водій транспортного засобу Opel Vectra, за обставин, які на даний момент з’ясовуються, допустив наїзд на 24-річну жінку, яка переходила проїжджу частину. Внаслідок ДТП жінка отримала множинні тілесні ушкодження, з якими її доправили до лікарні. На жаль, від отриманих травм громадянка померла в медичному закладі.</p>
      <p>Водій місце ДТП залишив.</p>
      <p>Близько 22 години 30 хвилин, під час розшукових заходів, на території ЧРЗ був виявлений даний автомобіль. Він мав механічні пошкодження, характерні до даної автопригоди. Однак, водія на місці вже не було.</p>
      <p>За наявними поліцейськими базами патрульні з’ясували, що останнім часом цим легковиком керував 39-річний мешканець міста Охтирка. У вересні цього року на нього складали адміністративні матеріали за керування у стані алкогольного сп’яніння та відсутності необхідних для водія документів.</p>
      <p>18 листопада, вночі, близько 1-ї години 20 хвилин, на автодорозі Н-12 «Суми-Полтава», на дорожній станції патрульної поліції вартові порядку зупинили транспортний засіб таксі ВАЗ-2111. Перевіряючи документи, патрульні виявили у автомобілі трьох пасажирів, які мали явні ознаки алкогольного сп’яніння. Під час перевірки документів, з’ясувалося, що один з чоловіків відповідав орієнтуванню (саме його й зупиняли на цьому авто). Самі ж громадяни нервували та плуталися у показах.  </p>
      <p>Для з’ясування всіх обставин патрульні викликали на місце зупинки слідчо-оперативну групу. За даним фактом відкрите кримінальне провадження за ч. 2 ст. 286 (Порушення правил безпеки дорожнього руху або експлуатації транспорту особою, яка керує транспортним засобом, що спричинило смерть потерпілого) ККУ.</p>
      <figure>
        <iframe src="https://www.youtube.com/embed/cU5xv89Yv1o" width="560" height="315" data-service="Youtube" scrolling="no"/>
      </figure>
    </article>
  </body>
</html>