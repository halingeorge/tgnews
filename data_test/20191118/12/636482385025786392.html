<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/stanciu-a-luat-foc-inaintea-duelului-cu-spania-am-incercat-sa-dau-totul-pentru-echipa-nationala-si-am-venit-pentru-ca-iubesc-aceasta-echipa-20095248"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T12:32:38+00:00"/>
    <meta property="og:title" content="Stanciu a luat „foc” înaintea duelului cu Spania: „ Am încercat să dau totul pentru echipa naţională şi am venit pentru că iubesc această echipă!”"/>
    <meta property="og:description" content="Mijlocașul naționalei Nicolae Stanciu, a avut un discurs agresiv la conferința de presă premergătoare duelului pe care „tricolorii”îl vor susține în"/>
  </head>
  <body>
    <article>
      <h1>Stanciu a luat „foc” înaintea duelului cu Spania: „ Am încercat să dau totul pentru echipa naţională şi am venit pentru că iubesc această echipă!”</h1>
      <address><time datetime="2019-11-18T12:32:38+00:00">18 Nov 2019, 12:32</time> by <a rel="author">Cristian P</a></address>
      <p>
        <b>Mijlocașul naționalei Nicolae Stanciu, a avut un discurs agresiv la conferința de presă premergătoare duelului pe care „tricolorii”îl vor susține în această seară pe „Wanda Metropolitano” cu Spania.</b>
      </p>
      <p>Deranjat de criticile care l-au vizat după jocul sub așteptări pe care l-a avut în penultimul meci al Grupei F din opreliminariile EURO 2020 cu Suedia, scor 0-2, rezultat care a pus capăt visului „tricolorilor” de a se califica direct la  Campionatul European de anul viitor, Stanciu a declarat că nu înțelege răutatea existent asupra sa.</p>
      <p><b><i>„Sunt total de acord cu critica, nu mă deranjează, fiecare om are dreptul să îşi spună părerea, doar că o critică normală, fără jigniri. Singura chestie care m-a deranjat este chestia cu tricoul, că vin să îmbrac doar aşa tricoul naţionalei. Eu, personal, de câte ori am venit la echipa naţională, cred că am avut cei mai mulţi kilometri alergaţi în fiecare meci. Am încercat să dau totul, indiferent că am jucat mijlocaş central, inter, sau mijlocaş stânga. Am încercat să dau totul pentru echipa naţională şi am venit pentru că iubesc această echipă şi îmi pasă. Dacă nu, puteam să stau liniştit la echipa de club, să joc bine în Champions League şi să nu mă intereseze”,</i></b> a declarat Nicolae Stanciu.</p>
      <p>Mijlocașul naționalei și a celor de la Sparta Praga a ținut să demonteze zvonurile conform cărora s-ar retrage de la națională.</p>
      <p><b><i>„Nu m-am gândit să mă retrag. A fost o situaţie în care probabil şi Mitriţă s-ar fi gândit pentru că erau multe critici pentru că eu vin din Arabia sau el vine din America. Când a fost perioada aceea s-a întâmplat să am şi meciuri mai puţin bune la echipa naţională”,</i></b> a conchis Stanciu.</p>
      <p>Partida Spania- România din ultima etapă a Grupei F preliminare a turneului final al EURO 2020 va avea loc astăzi de la ora 21:45 pe „Wanda Metropolitano”.</p>
      <p>
        <b>Programul de astăzi din preliminariile EURO 2020</b>
      </p>
      <p><b>Grupa D<br/></b>Ora 21:45 Gibraltar-Elveţia<br/>Ora 21:45 Irlanda – Danemarca</p>
      <p><b>Grupa F<br/></b>Ora 21:45 Malta – Norvegia<br/>Ora 21:45 Spania – România<br/>Ora 21:45 Suedia – Insulele Feroe</p>
      <p><b>Grupa J</b><br/>Ora 21:45 Grecia – Finlanda<br/>Ora 21:45 Italia – Armenia<br/>Ora 21:45 Liechtenstein – Bosnia și Herțegovina</p>
      <p> </p>
    </article>
  </body>
</html>