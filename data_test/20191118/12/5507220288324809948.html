<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186712/"/>
    <meta property="og:site_name" content="Janam TV"/>
    <meta property="article:published_time" content="2019-11-18T12:17:22+00:00"/>
    <meta property="og:title" content="ഐഐടി വിദ്യാര്‍ത്ഥിയുടെ മരണം; കുറ്റാരോപിതരായ അധ്യാപകരെ അന്വേഷണ സംഘം ചോദ്യം ചെയ്തു"/>
    <meta property="og:description" content="ചെന്നൈ: മദ്രാസ് ഐ ഐ ടിയിലെ മലയാളി വിദ്യാര്‍ത്ഥിനി ആത്മഹത്യയുമായി ബന്ധപ്പെട്ട് ആരോപണ വിധേയരായ അധ്യാപകരെ ക്രൈംബ്രാഞ്ച് വീണ്ടും ചോദ്യം ചെയ്തു. സുദര്‍ശന്‍"/>
  </head>
  <body>
    <article>
      <h1>ഐഐടി വിദ്യാര്‍ത്ഥിയുടെ മരണം; കുറ്റാരോപിതരായ അധ്യാപകരെ അന്വേഷണ സംഘം ചോദ്യം ചെയ്തു</h1>
      <address><time datetime="2019-11-18T12:17:22+00:00">18 Nov 2019, 12:17</time> by <a rel="author">Janam TV Web Desk</a></address>
      <p>ചെന്നൈ: മദ്രാസ് ഐ ഐ ടിയിലെ മലയാളി വിദ്യാര്‍ത്ഥിനി ആത്മഹത്യയുമായി ബന്ധപ്പെട്ട് ആരോപണ വിധേയരായ അധ്യാപകരെ ക്രൈംബ്രാഞ്ച് വീണ്ടും ചോദ്യം ചെയ്തു. സുദര്‍ശന്‍ പത്മനാഭന്‍, ഹേമചന്ദ്രന്‍, മിലിന്ദ് എന്നീ അധ്യാപകരെയാണ് വീണ്ടും ചോദ്യം ചെയ്യുന്നത്. ഇവര്‍ താമസിക്കുന്ന ഐ ഐ ടി മദ്രാസ് ഗസ്റ്റ് ഹൗസിലെത്തിയാണ് അന്വേഷണ സംഘം ഇവരെ ചോദ്യം ചെയ്തത്.</p>
      <p>വിദ്യാര്‍ത്ഥിയുടെ ആത്മഹത്യയുമായി ബന്ധപ്പെട്ട് ക്രൈംബ്രാഞ്ച് അധ്യാപകര്‍ക്ക് സമന്‍സ് അയച്ചിരുന്നു. എന്നാല്‍ ചോദ്യം ചെയ്യലിന് ഹാജരാകാന്‍ കൂടുതല്‍ സമയം ആവശ്യപ്പെട്ട് അധ്യാപകര്‍ രംഗത്തെത്തുകയും ചെയ്തിരുന്നു.</p>
      <p>അതേസമയം ഫാത്തിമ ലത്തീഫിന്റെ മരണത്തില്‍ ആഭ്യന്തര അന്വേഷണം ആവശ്യപ്പെട്ട് രണ്ട് വിദ്യാര്‍ത്ഥികള്‍ അനിശ്ചിതകാല നിരാഹാര സമരം നടത്താന്‍ തീരുമാനിച്ചിരിക്കുകയാണ്. സംഭവത്തില്‍ ആഭ്യന്തര അന്വേഷണം നടത്തണമെന്ന് ആവശ്യപ്പെട്ട് ചിന്താ ബാര്‍ എന്ന വിദ്യാര്‍ത്ഥി കൂട്ടായ്മ പ്രതിഷേധവുമായി രംഗത്തെത്തിയിട്ടുണ്ട്.</p>
    </article>
  </body>
</html>