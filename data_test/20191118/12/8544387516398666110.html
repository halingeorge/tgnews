<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/18/pritanikes-arhes-tou-apth-panepistimio-anoihto-stin-koinonia-mporoume/"/>
    <meta property="og:site_name" content="neolaia.gr"/>
    <meta property="article:published_time" content="2019-11-18T12:48:21+00:00"/>
    <meta property="og:title" content="Πρυτανικές Αρχές ΑΠΘ: «Πανεπιστήμιο Ανοιχτό στην Κοινωνία. Μπορούμε.»"/>
    <meta property="og:description" content="«Αποδώσαμε τιμή σε όσους αγωνίστηκαν για τις ελευθερίες και τα δικαιώματα που όλοι σήμερα, χάρη στη θυσία τους, μπορούμε να απολαμβάνουμε. Αποδείξαμε ότι τα μηνύματα της εξέγερσης μάς εμπνέουν και μας καθοδηγούν, καθώς και ότι η πανεπιστημιακή κοινότητα του ΑΠΘ έχει τη θέληση, την ωριμότητα και την ικανότητα να περιφρουρήσει τις ακαδημαϊκές ελευθερίες και τους χώρους του Πανεπιστημίου, χωρίς εξωτερικές παρεμβάσεις."/>
  </head>
  <body>
    <article>
      <h1>Πρυτανικές Αρχές ΑΠΘ: «Πανεπιστήμιο Ανοιχτό στην Κοινωνία. Μπορούμε.»</h1>
      <h2>"Την Κυριακή 17 Νοεμβρίου 2019 τιμήσαμε την 46η Επέτειο του Πολυτεχνείου"</h2>
      <address><time datetime="2019-11-18T12:48:21+00:00">18 Nov 2019, 12:48</time> by <a rel="author">neolaia.gr Team</a></address>
      <p>«Αποδώσαμε τιμή σε όσους αγωνίστηκαν για τις ελευθερίες και τα δικαιώματα που όλοι σήμερα, χάρη στη θυσία τους, μπορούμε να απολαμβάνουμε. Αποδείξαμε ότι τα μηνύματα της εξέγερσης μάς εμπνέουν και μας καθοδηγούν, καθώς και ότι η πανεπιστημιακή κοινότητα του ΑΠΘ έχει τη θέληση, την ωριμότητα και την ικανότητα να περιφρουρήσει τις ακαδημαϊκές ελευθερίες και τους χώρους του Πανεπιστημίου, χωρίς εξωτερικές παρεμβάσεις.</p>
      <p>Ευχαριστούμε τα μέλη της πανεπιστημιακής κοινότητας και τους πολίτες της Θεσσαλονίκης -οικογένειες, μαθητές, μικρά παιδιά- που τίμησαν την Επέτειο του Πολυτεχνείου, ειρηνικά, όπως της αρμόζει, και συμμετείχαν μαζικά στις εκδηλώσεις του Πανεπιστημίου.</p>
      <p>Την προηγούμενη εβδομάδα, κόντρα στις φοβικές φωνές, εκφράσαμε τη βεβαιότητα ότι η σημερινή μέρα θα μας έβρισκε να συνεχίζουμε δυνατότεροι και όχι «λαβωμένοι». Το κάναμε πράξη όλοι μαζί, ενωμένοι: Καθηγητές, εργαζόμενοι και φοιτητές.</p>
      <p>Το Αριστοτέλειο Πανεπιστήμιο έμεινε ανοιχτό, όλες οι πόρτες του έμειναν ανοιχτές κατά τη διάρκεια των εκδηλώσεων, αλλά και μετά το τέλος των πορειών. Σύσσωμη η πανεπιστημιακή κοινότητα έστειλε ηχηρό μήνυμα ότι η βία δεν έχει χώρο μέσα σε έναν χώρο ελεύθερης έκφρασης. Κρατήσαμε και κρατούμε ανοιχτό το Πανεπιστήμιο στην κοινωνία, κλείνοντας την πόρτα στην ανομία.</p>
      <p>Τα συμπεράσματα της συζήτησης στην εκδήλωση που διοργανώσαμε πριν από τις πορείες στην Πολυτεχνική Σχολή με τον Σύλλογο Αποφοίτων του Αριστοτελείου και τον Σύνδεσμο Φυλακισθέντων και Εξορισθέντων Αντιστασιακών ας είναι η «μαγιά» σε μία νέα ανοιχτή συζήτηση για το Πανεπιστήμιο που ονειρευόμαστε και μας αξίζει.</p>
      <p>Ευχαριστούμε ξεχωριστά κάθε μέλος της πανεπιστημιακής κοινότητας. Συνεχίζουμε πιο δυνατοί για ένα ισχυρό Δημόσιο Πανεπιστήμιο, που εργάζεται συνεχώς για την πρόοδο. Όλοι μαζί, μπορούμε.»</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/19/gntm-2-auti-i-kopela-apohorise-apo-to-pexnidi/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/19/pagosmios-telikos-redbull-bc-one-2019/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/18/the-crown-antidraseis-gia-tin-anaparastasi0tis-vasilissas-elissavet/"/>
        <a href="https://neolaia.gr/2019/11/18/bad-things-deite-to-neo-video-clio-ton-the-sexy-christians/"/>
        <a href="https://neolaia.gr/2019/11/18/the-butterfly-effect-ena-triimero-afieromeno-ston-ethelodismo-ke-tin-koinoniki-prosfora/"/>
      </related>
    </article>
  </body>
</html>