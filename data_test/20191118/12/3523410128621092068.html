<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640485/%D9%85%D8%B1%D8%AD%D9%84%D9%87-%D8%A7%D9%88%D9%84-%DA%A9%D9%85%DA%A9-%D9%85%D8%B9%DB%8C%D8%B4%D8%AA%DB%8C-%D8%AF%D9%88%D9%84%D8%AA-%D8%A7%D9%85%D8%B1%D9%88%D8%B2-%D9%88%D8%A7%D8%B1%DB%8C%D8%B2-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T12:01:00+00:00"/>
    <meta property="og:title" content="مرحله اول کمک معیشتی دولت امروز واریز می‌شود"/>
    <meta property="og:description" content="مرحله نخست کمک معیشتی دولت به ۱۸ میلیون خانوار امروز به حساب سرپرستان خانوار واریز می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/640485/%D9%85%D8%B1%D8%AD%D9%84%D9%87-%D8%A7%D9%88%D9%84-%DA%A9%D9%85%DA%A9-%D9%85%D8%B9%DB%8C%D8%B4%D8%AA%DB%8C-%D8%AF%D9%88%D9%84%D8%AA-%D8%A7%D9%85%D8%B1%D9%88%D8%B2-%D9%88%D8%A7%D8%B1%DB%8C%D8%B2-%D9%85%DB%8C%E2%80%8C%D8%B4%D9%88%D8%AF">مرحله اول کمک معیشتی دولت امروز واریز می‌شود</a>
      </h1>
      <h2>مرحله نخست کمک معیشتی دولت به ۱۸ میلیون خانوار امروز به حساب سرپرستان خانوار واریز می‌شود.</h2>
      <address><time datetime="2019-11-18T12:01:00+00:00">18 Nov 2019, 12:01</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، مطابق با اعلام رئیس جمهوری، کمک های معیشتی دولت به ۱۸ میلیون خانوار شامل روستاییان و عشایر، مستمری بگیران،‌ مددجویان کمیته امداد،‌ کارگران، معلمان، مددجویان بهزیستی، کارمندان، زنان سرپرست خانوار، <b>اقشار کم درآمد و بازنشستگان</b> از امروز کلید می خورد.</p>
      <p>مبلغ حمایتی برای حدود ۲۰ میلیون نفر امروز ۲۷ آبان،‌ گروه دیگر تا پایان هفته و گروه سوم نیز تا اوایل هفته آینده واریز خواهد شد که در مجموع شامل ۶۰ میلیون نفر (۱۸ میلیون خانوار) می‌شود.</p>
      <p>گفتنی است؛ همزمان با از سرگیری نظام سهمیه بندی بنزین و اصلاح قیمت آن، رییس سازمان برنامه و بودجه از طرح حمایتی دولت برای خانوارها خبر داد و گفت که دولت کل درآمد حاصل از اصلاح قیمت بنزین را در قالب کمک معیشتی به خانوارها اختصاص خواهد داد.</p>
      <p>براین اساس قرار است هر ماه علاوه بر یارانه نقدی ، برای خانوارهای تک نفره ۵۵ هزار تومان، دو نفره ۱۰۳ هزار تومان، سه نفره ۱۳۸ هزار تومان، چهار نفره ۱۷۲ هزار تومان و پنج نفره و بیشتر ۲۰۵ هزار تومان واریز شود.</p>
    </article>
  </body>
</html>