<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717766/%D8%A2%D9%85%D9%88%D8%B2%D8%B4-%D8%AE%D8%A7%D9%86%D9%88%D8%A7%D8%AF%D9%87-%D8%A8%D8%A7%D8%B9%D8%AB-%D8%AA%D9%82%D9%88%DB%8C%D8%AA-%D8%A7%D9%84%DA%AF%D9%88%DB%8C-%D8%B5%D8%AD%DB%8C%D8%AD-%D8%B2%D9%86%D8%AF%DA%AF%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-18T12:54:22+00:00"/>
    <meta property="og:title" content="آموزش خانواده باعث تقویت الگوی صحیح زندگی می‌شود"/>
    <meta property="og:description" content="ایسنا/لرستان مدیر آموزش‌وپرورش بروجرد گفت: آموزش خانواده باعث تقویت الگوی صحیح زندگی می‌شود."/>
  </head>
  <body>
    <article>
      <h6 class="kicker">مدیر آموزش‌وپرورش بروجرد:</h6>
      <h1>آموزش خانواده باعث تقویت الگوی صحیح زندگی می‌شود</h1>
      <address><time datetime="2019-11-18T12:54:22+00:00">18 Nov 2019, 12:54</time> by <a rel="author">زهره گودرزی</a></address>
      <p>ایسنا/لرستان مدیر آموزش‌وپرورش بروجرد گفت: آموزش خانواده باعث تقویت الگوی صحیح زندگی می‌شود.</p>
      <p>محمد مهرافزون در نشست مدرسان آموزش خانواده بروجرد، اظهار کرد: این جلسات باید طوری برنامه‌ریزی شوند که تجربیات همکاران به یکدیگر منتقل شوند و کارایی مثبت و مفیدی را برای بازدهی هرچه بهتر و باکیفیت‌تری داشته باشد.</p>
      <p>وی تصریح کرد: برنامه‌های آموزش خانواده پایه و اساس تربیت دانش‌آموزان در مدارس است و باید با برنامه‌ریزی مدون، کاربردی و تخصصی برای مدرسان بتوانیم در بهبود کیفیت‌بخشی به آموزش خانواده گام صحیح و هدف‌داری برداریم.</p>
      <p>مدیر آموزش‌وپرورش بروجرد خاطرنشان کرد: آموزش خانواده از اهداف مهم تعلیم و تربیت بوده و در سند تحول بنیادین به آن تأکید فراوان شده است.</p>
      <p>مهرافزون اضافه کرد: برپایی جلسات آموزش خانواده با توجه به آسیب‌های گوناگون اجتماع که اولیا و دانش‌آموزان را تهدید می‌کند در مدارس بسیار مهم و حیاتی است.</p>
      <p>وی بیان کرد: آموزش خانواده صحیح باعث تقویت الگوی صحیح زندگی کردن می‌شود و هدف از آموزش خانواده هم‌اندیشی و یاری ‌رساندن به اولیا در جهت تربیت درست فرزندان است و مدیران در مدارس باید به‌صورت دقیق پیگیر برگزاری کلاس‌های آموزش خانواده باشند.</p>
      <p>مدیر آموزش‌وپرورش بروجرد ادامه داد: آموزش خانواده هدفمند و نظام‌مند باعث تقویت و پویایی خانواده‌ها و دانش آموزان می‌شود.</p>
      <p>مهرافزون عنوان کرد: مدرسین آموزش خانواده باید خود را به علم روز مجهز و با موضوعات مختلف به‌صورت کاملاً تخصصی برخورد کنند.</p>
      <p>انتهای پیام</p>
    </article>
  </body>
</html>