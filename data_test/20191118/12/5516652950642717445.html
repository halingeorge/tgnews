<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425993/na-mpainoyn-prostima-epeidh-sto-ghpedo-den-yparxei-foreio-einai-pragmatika-kati-poy-kanei-entypwsh"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-18T12:25:22+00:00"/>
    <meta property="og:title" content="Να μπαίνουν πρόστιμα επειδή στο γήπεδο δεν υπάρχει φορείο είναι πραγματικά κάτι που κάνει εντύπωση..."/>
    <meta property="og:description" content="-Διάβαζα τις αποφάσεις της Πειθαρχικής και εξεπλάγην... Να μπαίνουν πρόστιμα επειδή στο γήπεδο δεν υπάρχει φορείο είναι πραγματικά κάτι που κάνει εντύπωση..."/>
  </head>
  <body>
    <article>
      <h1>Να μπαίνουν πρόστιμα επειδή στο γήπεδο δεν υπάρχει φορείο είναι πραγματικά κάτι που κάνει εντύπωση...</h1>
      <h2>Όταν μιλάει ο Γκαστόνε</h2>
      <address>
        <time datetime="2019-11-18T12:25:22+00:00">18 Nov 2019, 12:25</time>
      </address>
      <p>
        <b>-Διάβαζα τις αποφάσεις της Πειθαρχικής και εξεπλάγην... Να μπαίνουν πρόστιμα επειδή στο γήπεδο δεν υπάρχει φορείο είναι πραγματικά κάτι που κάνει εντύπωση...</b>
      </p>
      <p>-Δεν είναι δυνατό να πάσχουμε από τέτοια πράγματα. Το φορείο είναι το αυτονόητο. Δεν γίνεται να λείπει από τα γήπεδά μας...</p>
      <p>
        <b>-Πόσο δύσκολο είναι να μεριμνήσουν οι ομάδες της περιοχής μας να έχουν ένα φορείο όταν αγωνίζονται εντός έδρας; Δεν μιλάμε για εξοπλισμένο ιατρείο... Για ένα απλό φορείο μιλάμε ρε παιδιά...</b>
      </p>
      <p>-Και επίσης δεν έχω κατανοήσει ακόμη πώς γίνεται να υπάρχουν προπονητές που δεν έχουν προσκομίσει Δελτίο Πιστοποίησης Προπονητή, ενώ τα πρωταθλήματα βρίσκονται σε εξέλιξη...</p>
      <p>
        <b>-Και οι ομάδες τους κάθε εβδομάδα "τρώνε" 100 ευρώ πρόστιμο. "Τζάμπα" χρήματα δηλαδή για κάτι που θα έπρεπε να είχε τελειώσει πριν ξεκινήσει η αγωνιστική περίοδος...</b>
      </p>
      <p>-Απορία μου είναι επίσης αν όλα αυτά τα πρόστιμα πληρώνονται στην ώρα τους από τις ομάδες. Γενικά μιλάω τώρα... Γιατί κάποια στιγμή είχα μάθει ότι κάποιοι δεν πληρώνουν...</p>
      <p>
        <b>-Η φετινή Football League το είπαμε ότι δεν θα είναι εύκολη. Και αποδεικνύεται κάθε Κυριακή. Για να πρωταγωνιστήσεις πρέπει να έχεις πάρα πολλά πράγματα...</b>
      </p>
      <p>-Είναι ένα απρόβλεπτο πρωτάθλημα, κατά τη διάρκεια του οποίου τα πάντα μπορούν να συμβούν. Κανείς δεν μπορεί να είναι σίγουρος...</p>
      <p>
        <b>-Πρέπει να βρίσκεται σε εγρήγορση σε όλα τα παιχνίδια. Είτε παίζεις με τον τελευταίο, είτε με τον τρόπο. Αλλιώς μπορεί εύκολα να βρεθείς προ εκπλήξεων...</b>
      </p>
      <p>-Και είναι επίσης ένα πρωτάθλημα που από εκεί που βρίσκεσαι κοντά στην κορυφή, μπορείς ξαφνικά να είσαι κοντά στη ζώνη του υποβιβασμού. Αρκούν δυο "στραβά" αποτελέσματα...</p>
    </article>
  </body>
</html>