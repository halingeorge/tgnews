<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Jordi-Llavina-Premi-Maria-Manent_0_2346365425.html"/>
    <meta property="og:site_name" content="Ara.cat"/>
    <meta property="article:published_time" content="2019-11-18T12:14:32+00:00"/>
    <meta property="og:title" content="Jordi Llavina guanya el 43è premi Marià Manent de poesia"/>
    <meta property="og:description" content="L'escriptor, crític i periodista ha estat guardonat pel poemari 'El magraner'"/>
  </head>
  <body>
    <article>
      <h1>Jordi Llavina guanya el 43è premi Marià Manent de poesia</h1>
      <h2>L'escriptor, crític i periodista ha estat guardonat pel poemari 'El magraner'</h2>
      <address>
        <time datetime="2019-11-18T12:14:32+00:00">18 Nov 2019, 12:14</time>
      </address>
      <p>L'escriptor, crític i periodista Jordi Llavina (Gelida, 1968) ha guanyat el 43è premi Marià Manent amb <i>El magraner</i>. El lliurament del premi, dotat amb 2.000 euros i una obra artística original, s'ha dut a terme aquest dissabte 16 de novembre a Premià de Dalt. L'obra guanyadora és un llibre conceptual i arriscat que barreja poesia amb prosa poètica i que serà editat per l'editorial Quaderns de la Font del Cargol. Sortirà a la venda a finals de febrer.</p>
      <p>També ha estat premiat Octavi Franch (Barcelona 1970), en aquest cas amb el Valerià Pujol de contes pel relat <i>La signatura del demiürg</i>. La narració explica la història d'un escriptor d'èxit que sucumbeix atrapat en la teranyina dels seus personatges.</p>
      <p>Amb 43 edicions, el premi Marià Manent és un dels més veterans de la literatura catalana. Organitzat per la secció d'arts i lletres de la Societat Cultural Sant Jaume, entre la nòmina de guanyadors destaquen Jaume Creus, Joan Barceló, Ponç Pons, Josep Francesc Delgado, Maria Josep Escrivà, Mari Carme Arnau o Mari Carmen Sáez.</p>
    </article>
  </body>
</html>