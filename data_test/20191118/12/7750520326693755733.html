<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/ukrayinskomu-pysmennyku-vruchyly-premiyu-imeni-dzhozefa-konrada.html"/>
    <meta property="og:site_name" content="1NEWS"/>
    <meta property="article:published_time" content="2019-11-18T12:27:48+00:00"/>
    <meta property="og:title" content="Українському письменнику вручили премію імені Джозефа Конрада"/>
    <meta property="og:description" content="Українському письменнику вручили премію імені Джозефа Конрада"/>
  </head>
  <body>
    <article>
      <h1>Українському письменнику вручили премію імені Джозефа Конрада</h1>
      <address>
        <time datetime="2019-11-18T12:27:48+00:00">18 Nov 2019, 12:27</time>
      </address>
      <p>
        <b>Про це оголосили на офіційному врученні від Польського інституту в Києві, передає <a href="https://1news.com.ua/">1NEWS</a> з посиланням на <a href="https://detector.media/community/article/172496/2019-11-18-ukrainskii-pismennik-artem-chekh-otrimav-premiyu-imeni-dzhozefa-konrada/">detector.media</a>.</b>
      </p>
      <figure>
        <img src="https://1news.com.ua/wp-content/uploads/2019/11/4444333.jpg"/>
      </figure>
      <p><b>Артем Чех</b> — український письменник, журналіст, у 2007 році з книжкою «Цього ви не знайдете в Яндексі» став переможцем всеукраїнського конкурсу «Міській молодіжний роман». Лауреат Літературної премії Гоголя. Автор 9 прозових та нон-фікшн книжок. Головний редактор проєктів «94 дні. Євромайдан очима ТСН» та «Війна очима ТСН». Служив у лавах Збройних сил України.</p>
      <p>Лауреат премії отримає диплом та нагороду в розмірі 3000 євро від Польського Інституту у Києві, піврічне стажування у Польщі у 2020 році в рамках стипендіальної програми Міністра культури і національної спадщини Республіки Польща GAUDE POLONIA від партнера премії — Національного центру культури (Варшава).</p>
      <p>Літературна премія імені Джозефа Конрада-Коженьовського заснована 2007 року, вручається раз на два роки. Цього року премію вручили вже всьоме.</p>
      <p>Премію присуджують українському письменникові віком до 40 років, незалежно від місця його проживання, прижиттєво, за прозову україномовну творчість, що порушує актуальні теми, змушує до рефлексії, розширює знання про інші культури. Журі оцінюватиме виключно прозову творчість кандидатів і не враховуватиме здобутки в поезії, драматургії та літературній критиці.</p>
    </article>
  </body>
</html>