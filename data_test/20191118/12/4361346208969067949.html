<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/szanalmas-indokkal-mondta-le-az-eskuvojet-egy-hettel-a-nagy-nap-elott/186842"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T12:00:00+00:00"/>
    <meta property="og:title" content="Szánalmas indokkal mondta le az esküvőjét egy héttel a nagy nap előtt"/>
    <meta property="og:description" content="BorsOnline"/>
  </head>
  <body>
    <article>
      <h1>Szánalmas indokkal mondta le az esküvőjét egy héttel a nagy nap előtt</h1>
      <address><time datetime="2019-11-18T12:00:00+00:00">18 Nov 2019, 12:00</time> by <a rel="author">Bors</a></address>
      <p>Egy fórumon fordult az emberekhez egy kétségbeesett menyasszony, aki egy héttel az esküvője előtt állt, amikor már nem bírta magában tartani a problémáját. A feltehetően amerikai ara teljesen <a href="https://www.reddit.com/r/weddingshaming/comments/dw9jj2/from_fb_people_actually_supported_her_and_10k_on/">kiverte a biztosítékot az embereknél</a>, ami tekintve gondja milyenségét, érthető is.</p>
      <figure>
        <img src="http://media.borsonline.hu/cikk/20/192441/gallery-picture/645w/2027049_food-couple-sweet-married.jpg"/>
        <figcaption>© Illusztráció/Pexels</figcaption>
      </figure>
      <p>A Facebookon posztoló nő reményvesztetten fogalmazta meg, hogy jövendőbelije egy olyan férfit választott tanúnak, akit ő nem tud elfogadni. Na nem arról van szó, hogy nem kedveli, hanem arról, hogy mindössze 160 centiméter magas, ráadásul a fogai is görbék. Ez pedig hogy nézne ki a fotókon?</p>
      <p>Jövő szombaton megházasodom, 16-án. Az összes koszorúslányom gyönyörő, őszintén szólva nem is tudnék szebb barátokat elképzelni náluk. A problémám a vőlegényem tanúja. Csak 160 centis, nevetségesen nézne ki, ahogy a húgomat kíséri a folyosón. Totálisan jelentéktelen. Elhanyagolt és görbék a fogai...</p>
      <p>A menyasszony tovább folytatta az agymenést, leírva, hogy próbálta meggyőzni a vőlegényét, állítsa a sor legvégére barátját, vagy leginkább cserélje le, ha lehet, hogy ne éktelenkedjen már ott a fotókon. Különben sem valami jó barát – magyarázta. Az egy más kérdés, hogy a férfi legénybúcsúját ő finanszírozta, ez nem volt elég indok a tökeletességre törekvő menyecskének.</p>
      <figure>
        <img src="http://media.borsonline.hu/cikk/20/192441/gallery-picture/645w/2027053_pexels-photo-2685089.jpg"/>
        <figcaption>© Illusztráció/Pexels</figcaption>
      </figure>
      <p>A férfi elutasította jegyese felvetéseit, amire egészen meglepő lépéssel: az esküvő lemondásával reagált a menyasszony, aki most már csak szeretne némi érzelmi támogatást kapni az emberektől, hiszen ő csak egy <i>esztétikus, gyönyörű esküvőt</i> szeretett volna.</p>
      <p>(<a href="https://www.dailymail.co.uk/femail/article-7694755/Bridezilla-CANCELS-wedding-fiance-refuses-ditch-best-man.html">via</a>)</p>
    </article>
  </body>
</html>