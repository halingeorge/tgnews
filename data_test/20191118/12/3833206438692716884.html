<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/914696.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T12:10:00+00:00"/>
    <meta property="og:title" content="Тонев: 90 % от момчетата се сринаха след първите 3 мача, нямаха желание за игра"/>
    <meta property="og:description" content="Футболистът на Ботев (Пловдив) Александър Тонев бе избран за играч №1 на 16-ия кръг в Първа лига. Дн..."/>
  </head>
  <body>
    <article>
      <h1>Тонев: 90 % от момчетата се сринаха след първите 3 мача, нямаха желание за игра</h1>
      <address>
        <time datetime="2019-11-18T12:10:00+00:00">18 Nov 2019, 12:10</time>
      </address>
      <p>Футболистът на Ботев (Пловдив) <a href="https://www.plovdiv24.bg/sport/persons/2110.html">Александър Тонев</a> бе избран за играч №1 на 16-ия кръг в Първа лига. Днес нападателят получи наградата си в столичния Пресклуб "България".</p>
      <p>Тонев спечели анкетата сред футболните треньори и специалисти. В 16-ия кръг на първенството Ботев се наложи с 1:0 над Левски, <b><a href="https://www.plovdiv24.bg/sport/sport/912616.html">а победното попадение реализира именно Тонев, като това бе негов първи гол в родния елит от 2011 година насам.</a></b></p>
      <p>“Атмосферата в Ботев и преди и сега си една и съща, но началото на сезона много лошо ни повлия и малко или много се сринахме психически. След смяната на треньора си казахме, че няма какво да загубим, а само да спечелим. Мисля, че така все по-добре ще се представяме. Нямахме късмет първите два-три мача. 90% от момчетата се сринаха и оттам дойде това нежелание за игра", заяви Тонев на пресконференцията пред журналисти.</p>
      <p>"Малко или много <a href="https://www.plovdiv24.bg/sport/persons/4813.html">Ферарио Спасов</a> ни вкара настроение в съблекалнята. Накара ни да се отпуснем и тези, които сме извън терена, да сме и на терена. Ботев е адски голям отбор - клуб с минало и бъдеще. Дано доживеят феновете да имат хубав стадион, тогава съм сигурен, че той ще се пълни", каза още нападателят на Ботев (Пд).</p>
    </article>
  </body>
</html>