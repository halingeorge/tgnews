<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/kraj/10270921/polak-byl-scigany-czterema-listami-gonczymi-zatrzymano-go-w-hiszpanii.html"/>
    <meta property="og:site_name" content="Wprost"/>
    <meta property="article:published_time" content="2019-11-18T12:44:00+00:00"/>
    <meta property="og:title" content="Polak był ścigany czterema listami gończymi. Zatrzymano go w Hiszpanii"/>
    <meta property="og:description" content="Służby zatrzymały Polaka, który od trzech lat był poszukiwany listami gończymi. Mężczyzna miał na swoim koncie m.in. korupcję oraz nielegalne posiadanie broni, a zgodnie z wyrokami sądów spędzi w więzieniu ponad 20 lat."/>
  </head>
  <body>
    <article>
      <h1>Polak był ścigany czterema listami gończymi. Zatrzymano go w Hiszpanii</h1>
      <address>
        <time datetime="2019-11-18T12:44:00+00:00">18 Nov 2019, 12:44</time>
      </address>
      <p>
        <b>Służby zatrzymały Polaka, który od trzech lat był poszukiwany listami gończymi. Mężczyzna miał na swoim koncie m.in. korupcję oraz nielegalne posiadanie broni, a zgodnie z wyrokami sądów spędzi w więzieniu ponad 20 lat.</b>
      </p>
      <p>Sprawa dotyczy poszukiwanego od 2016 roku mieszkańca warszawskiego Targówka. Mężczyzna należał do zorganizowanych grup przestępczych oraz był podejrzewany o podrabianie dokumentów i pieniędzy, korupcję, nielegalne posiadanie broni i amunicji oraz uszkodzenie ciała. Zarzucano mu także nielegalne posiadanie znacznych ilości środków odurzających oraz uznawano za jednego z najbardziej niebezpiecznych przestępców. Chociaż polskie sądy wydały trzy zarządzenia o ustaleniu jego miejsca pobytu oraz postanowienie o aresztowaniu, 44-latka nie udawało się namierzyć.</p>
      <p>Polak był także poszukiwany czterema listami gończymi i ukrywał się m.in. na terenie Bułgarii, Tajlandii, Malezji oraz Wielkiej Brytanii. W lutym wydano za nim Europejski Nakaz Aresztowania, a <a href="https://www.wprost.pl/tematy/10128284/policja.html">śledczym</a> udało się ustalić, że mężczyzna przebywa w Hiszpanii. Współpraca służb obu państw doprowadziła do zatrzymania poszukiwanego. 44-latka czeka ekstradycja do Polski, gdzie trafi do więzienia. Zgodnie z wyrokami sądów, czeka go ponad 40 lat pozbawienia wolności.</p>
      <related>
        <h4>Czytaj także:</h4>
        <a href="https://www.wprost.pl/kraj/10270510/policja-publikuje-zdjecia-uczestnikow-marszu-narodowcow-we-wroclawiu-poznajesz-ich.html"/>
      </related>
      <footer>Źródło: <a href="http://www.policja.pl/">Policja</a></footer>
    </article>
  </body>
</html>