<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/28d79cd74c4d592c/barcelona-nu-si-mai-ascunde-interesul-pentru-lautaro-martinez-jucator-complet.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-18T12:40:03+00:00"/>
    <meta property="og:title" content="Barcelona nu-şi mai ascunde interesul pentru Lautaro Martinez: Jucător complet"/>
    <meta property="og:description" content="Lautaro Martinez e ţinta principală a Barcelonei, care caută un succesor pentru Luis Suarez, ajuns la 32 de ani."/>
  </head>
  <body>
    <article>
      <h1>Barcelona nu-şi mai ascunde interesul pentru Lautaro Martinez: Jucător complet</h1>
      <address><time datetime="2019-11-18T12:40:03+00:00">18 Nov 2019, 12:40</time> by <a rel="author">Jurnal.md</a></address>
      <p>
        <b>Lautaro Martinez e ţinta principală a Barcelonei, care caută un succesor pentru Luis Suarez, ajuns la 32 de ani.</b>
      </p>
      <p>Directorul sportiv al catalanilor, Eric Abidal, nu a ascuns interesul grupării blaugrana pentru atacantul argentinian în vârstă de 22 de ani, dorit şi de Manchester United.</p>
      <p>"E un jucător complet, care evoluează la cel mai înalt nivel. E un jucător pe care îl cunoaştem", a declarat Abidal pentru Mundo Deportivo.</p>
      <p>Lautaro Martinez (22 de ani) a înscris în acest sezon cinci goluri în 12 meciuri de campionat şi a mai punctat de trei ori şi în patru partide din Liga Campionilor.</p>
      <p>Sud-americanul mai are contract cu Inter până în 2023.</p>
      <p>Suarez mai are un an şi jumătate din înţelegerea cu Barcelona.</p>
    </article>
  </body>
</html>