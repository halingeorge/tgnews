<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/ektakto-entasi-ayti-tin-ora-stin-eyelpidon-kata-ti-metagogi-ton-syllifthenton-sta-exarcheia/"/>
    <meta property="og:site_name" content="europost.gr"/>
    <meta property="article:published_time" content="2019-11-18T12:53:32+00:00"/>
    <meta property="og:title" content="Ενώπιον του Εισαγγελέα οι 32 συλληφθέντες από τα χθεσινά επεισόδια στα Εξάρχεια – Ένταση στα Δικαστήρια"/>
    <meta property="og:description" content="Ενώπιον των εισαγγελικών αρχών απολογούνται αυτή την ώρα, οι συνολικά 32 συλληφθέντες, κατά τα χθεσινά επεισόδια στα Εξάρχεια. Ανάμεσα στους συλληφθέντες και αυτοί που προέρχονται από δώμα κτιρίου στην οδό Σπύρου Τρικούπη οπού βρέθηκαν και"/>
  </head>
  <body>
    <article>
      <h1>Ενώπιον του Εισαγγελέα οι 32 συλληφθέντες από τα χθεσινά επεισόδια στα Εξάρχεια – Ένταση στα Δικαστήρια</h1>
      <address>
        <time datetime="2019-11-18T12:53:32+00:00">18 Nov 2019, 12:53</time>
      </address>
      <p>Ενώπιον των εισαγγελικών αρχών απολογούνται αυτή την ώρα, οι συνολικά 32 συλληφθέντες, κατά τα χθεσινά επεισόδια στα Εξάρχεια. Ανάμεσα στους συλληφθέντες και αυτοί που προέρχονται από δώμα κτιρίου στην οδό Σπύρου Τρικούπη οπού βρέθηκαν και κατασχέθηκαν, μολότοφ, αντιασφυξιογόνες μάσκες, πέτρες και άλλα αντικείμενα, την οδό Στουρνάρη και την πλατεία Εξαρχείων.</p>
      <p>
        <b>Ένταση στην Ευελπίδων κατά τη μεταγωγή των συλληφθέντων στα Εξάρχεια</b>
      </p>
      <p>Ένταση επικράτησε στις 14:00 το μεσημέρι  στα Δικαστήρια της Σχολής Ευελπίδων κατά τη μεταγωγή των συλληφθέντων από τα Εξάρχεια, ενώπιον του εισαγγελέα για την άσκηση της ποινικής δίωξης σε βάρος τους.</p>
      <p>Ορισμένοι από τους αλληλέγγυους που έχουν συγκεντρωθεί στα δικαστήρια έριξαν μπουκάλια και άλλα αντικείμενα προς τις αστυνομικές δυνάμεις, οι οποίες τους απώθησαν. Αυτή την ώρα το κλίμα παραμένει ηλεκτρισμένο.</p>
    </article>
  </body>
</html>