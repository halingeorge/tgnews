<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204581-v-huawei-ne-nadto-visoko-ocinili-namiri-ssha-dozvoliti-svoyim-firmam-spivpracyuvati-z-kompanieyu"/>
    <meta property="og:site_name" content="Mind UA"/>
    <meta property="article:published_time" content="2019-11-18T12:18:00+00:00"/>
    <meta property="og:title" content="В Huawei не надто високо оцінили наміри США дозволити своїм фірмам співпрацювати з компанією"/>
    <meta property="og:description" content="Техногігант заявляє, що може спокійно обходитись і без американських компонентів"/>
  </head>
  <body>
    <article>
      <h1>В Huawei не надто високо оцінили наміри США дозволити своїм фірмам співпрацювати з компанією</h1>
      <h2>Техногігант заявляє, що може спокійно обходитись і без американських компонентів</h2>
      <address>
        <time datetime="2019-11-18T12:18:00+00:00">18 Nov 2019, 12:18</time>
      </address>
      <p>За словами високопоставленого керівника Huawei Лян Хуа, рішення США дозволити американським фірмам співпрацювати з китайським технологічним гігантом матиме незначний вплив на техногіганта з КНР. Про це повідомляє CNBC.</p>
      <p>Huawei може відвантажувати свою продукцію клієнтам, не покладаючись на американські запчастини, заявив він.</p>
      <p>Як повідомлялось, адміністрація президента Дональд Трампа має намір <a href="https://mind.ua/news/20204562-tramp-hoche-prodovzhiti-dozvil-dlya-kompanij-ssha-na-dilovi-zvyazki-z-huawei">продовжити термін</a>, протягом якого ряду американських фірм дозволяється підтримувати ділові зв'язки з китайською телекомунікаційною компанією Huawei.</p>
      <p>«Незалежно від того, чи буде розширення, з точку зору на його реальний вплив на Huawei, воно буде дуже обмеженим, – сказав Лян Хуа. – Наші продукти можуть бути відправлені без використання американських компонентів і чипів».</p>
      <p>За його словами, якщо американським компаніям не дозволять продавати Huawei, це нанесе їм самим «значної шкоди». Він додав, що китайська компанія може гарантувати, що усі її основні продукти, включно із базовими станціями 5G, можуть бути виготовлені і поставлені клієнтам без використання американських деталей.</p>
      <p>Нагадаємо: в травні цього року США внесли Huawei в «чорний список».</p>
      <p>У липні Мінторгівлі США оголосило про початок випуску спеціальних ліцензій для компаній, які мають бажання продовжувати ділові зв’язки з Huawei. Одним з основних акцентів було те, що американським компаніям буде дозволено продавати китайській фірмі лише широкодоступні компоненти, категорія, яка включає в себе мобільні чіпсети. Утім <a href="https://mind.ua/news/20200358-zhodna-amerikanska-kompaniya-dosi-ne-otrimala-dozvolu-na-spivpracyu-z-huawei">жодна з компаній </a>дозволу не отримала.</p>
      <p>У серпні Huawei отримала <a href="https://mind.ua/news/20201008-ssha-prodovzhuyut-termin-licenzij-na-biznes-z-huawei-shche-na-3-misyaci">90-денне продовження</a> для своєї тимчасової торгової ліцензійної угоди. Пізніше того ж місяця стало відомо, що понад 130 компаній подали відповідні заявки на отримання ліцензій.</p>
      <related>
        <h4>Також читайте</h4>
        <a href="https://mind.ua/news/20204580-pekin-movchki-diversifikue-svoyi-rezervi-shchob-zmenshiti-zalezhnist-vid-dolara-analitiki"/>
        <a href="https://mind.ua/news/20204576-evropi-ne-potriben-amerikanskij-gaz-deputat-bundestagu"/>
        <a href="https://mind.ua/news/20204574-apple-najnyala-trampivskogo-lobista-shchob-uniknuti-novih-mit-na-svoyi-tovari"/>
      </related>
    </article>
  </body>
</html>