<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/sanatate/simptome-carenta-vitamina-d-326073.html"/>
    <meta property="og:site_name" content="Observator"/>
    <meta property="article:published_time" content="2019-11-18T12:32:00+00:00"/>
    <meta property="og:title" content="11 simptome ale carenței de vitamina D"/>
    <meta property="og:description" content="Vitamina D, cunoscută și sub numele de „vitamina soarelui”, este una dintre numeroasele substanțe nutritive de care are nevoie organismul pentru a se menține sănătos. Aceasta este solubilă în grăsimi și se produce la nivelul pielii, prin..."/>
  </head>
  <body>
    <article>
      <h1>11 simptome ale carenței de vitamina D</h1>
      <address><time datetime="2019-11-18T12:32:00+00:00">18 Nov 2019, 12:32</time> by <a rel="author">Redactia Observator</a></address>
      <p>
        <b>
          <b>Vitamina D, cunoscută și sub numele de „vitamina soarelui”, este una dintre numeroasele substanțe nutritive de care are nevoie organismul pentru a se menține sănătos. Aceasta este solubilă în grăsimi și se produce la nivelul pielii, prin expunerea la razele ultraviolete. Rolul său în corp este unul important, printre funcțiile sale principale regăsindu-se absorbția și fixarea calciului și a fosforului – factori necesari pentru dezvoltarea unui sistem osos puternic. </b>
        </b>
      </p>
      <p>Vitamina D a fost promovată în ultimii ani pentru protecția pe care o oferă în cazul anumitor afecțiuni, cum ar fi diabetul, hipertensiunea sau unele forme de cancer. Un nivel scăzut al acestui nutrient în organism poate determina complicații nefavorabile pentru sănătate. Iată care sunt principalele simptome care anunță un deficit de vitamina D și care ar oferă indicii că este timpul pentru o vizită la medic.</p>
      <h3>1. Oboseală cronică</h3>
      <p>Unul dintre cele mai comune semne ale carenței de vitamina D este lipsa energiei și o stare accentuată de somnolență. Studiile au demonstrat că persoanele care acuză stări de oboseală au un nivel foarte scăzut de vitamina D în organism. S-a dovedit că utilizarea suplimentelor a contribuit la ameliorarea simptomelor, de aceea este indicat a se opta pentru o<a href="https://www.catena.ro/vitamine-minerale-si-suplimente/vitamine-si-minerale/naturalis-vitamina-d3-2000-ui-30-comprimate"> rezervă vitamina D pe catena.ro</a>, mai ales în sezonul rece când lipsește expunerea la soare.</p>
      <h3>2. Dureri de oase și fracturi</h3>
      <p>Persoanele care au o lipsă de vitamina D în organism se plâng de dureri de oase, iar articulațiile lor sunt mai rigide dimineața. Acest nutrient blochează eliberarea hormonului paratiroidian, care reabsoarbe țesutul osos și conduce la slăbirea și subțierea oaselor, fapt ce poate genera fracturi. Fără vitamina D calciul și fosforul nu poate fi sintetizat și în oase pentru a le menține sănătoase, carența sa favorizând instalarea unor afecțiuni precum osteoporoza.</p>
      <h3>3. Transpirație excesivă</h3>
      <p>În cazul în care corpul nu absoarbe o cantitate suficientă de vitamina D, se produc anumite dereglări hormonale care provoacă transpirație excesivă. Astfel, dacă îți lucește tenul în permanență chiar și atunci când nu faci efort, s-ar putea să ai o lipsă de vitamina D.</p>
      <h3>4. Depresie</h3>
      <p>Studiile au demonstrat că deficitul de vitamina D este asociat cu stările de tristețe, irascibilitate sau schimbări bruște de dispoziție. În cadrul cercetărilor, acest nutrient a ameliorat simptomele pacienților tratați împotriva depresiei moderate până la severe. Vitamina D participă în secreția hormonilor care asigură o stare de bine, astfel că lipsa ei poate influența negativ sănătatea psihică.  </p>
      <h3>5. Infertilitate</h3>
      <p>Carența de vitamina D afectează fertilitatea atât în rândul femeilor cât și al bărbaților. În urma mai multor cercetări referitoare la această temă s-a observat că administrarea de suplimente alimentare pe bază de vitamina D, care pot fi găsite și pe catena.ro, poate spori fertilitatea, crescând astfel șansele unui cuplu de a concepe un copil.</p>
      <h3>6. Disfuncție erectilă</h3>
      <p>Deficitul de vitamina D este o cauză și a disfuncției erectile. S-a constatat că bărbații care întâmpină disfuncție sexuală severă pot ameliora simptomele afecțiunii prin administrarea de suplimente cu vitamina D. Totodată, nutrientul este important pentru a preveni apariția acestei boli.</p>
      <h3>7. Slăbirea sistemului imunitar</h3>
      <p>Un nivel scăzut al acestei vitamine în organism afectează producția de anticorpi a sistemului imunitar. Ca urmare a acestui fapt, corpul este vulnerabil în fața bacteriilor și a virușilor, iar acest lucru poate cauza răceală, gripă, bronșită sau pneumonie.</p>
      <h3>8. Afecțiuni ale sistemului nervos</h3>
      <p>Atunci când sistemul imunitar atacă mielina celulelor nervoase apare scleroza multiplă. Nivelul scăzut de vitamina D este asociat cu un număr ridicat de leziuni cerebrale și accentuarea simptomelor resimțite de ci care suferă deja de scleroză multiplă.</p>
      <h3>9. Boli cardiovasculare</h3>
      <p>Conform unor studii recente efectuate în ultimii ani, carența de vitamina D poate crește riscul apariției de boli ale aparatului cardiovascular, cum ar fi hipertensiunea arterială, infarctul sau afecțiunile cardiace ischemice.</p>
      <h3>10. Creștere în greutate</h3>
      <p>Cu toate că poate fi asociată și altor afecțiuni, supraponderabilitatea este un simptom al deficitului de vitamina D. Deoarece acest nutrient este solubil în grăsimi, persoanele care se luptă cu obezitatea sau creșterea în greutate au nevoie de o doză mult mai mare de vitamina D.</p>
      <h3>11. Astm</h3>
      <p>Pentru că are un rol esențial în buna funcționare a plămânilor, deficitul de vitamina D reprezintă un impediment în tratarea astmului. O cantitate adecvată din acest nutrient ajută la combaterea bolii prin blocarea proteinelor ce provoacă inflamații la nivelul țesuturilor pulmonare.</p>
      <p>Dacă te regăsești în acest tablou și prezinți anumite simptome dintre cele prezentate mai sus, cel mai bine ar fi să mergi la medic. O analiză de sânge îți va determina exact nivelul vitaminei D în organism și astfel vei ști dacă este necesară administrarea suplimentelor pentru a evita apariția anumitor afecțiuni și ca să-ți menții în continuare organismul sănătos.</p>
    </article>
  </body>
</html>