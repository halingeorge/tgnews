<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sthlm/man-rymde-under-permission-i-sigtuna-stor-polisinsats/"/>
    <meta property="og:site_name" content="DN.SE"/>
    <meta property="article:published_time" content="2019-11-18T12:23:23+00:00"/>
    <meta property="og:title" content="Man som rymde under permission hittad efter stor polisinsats"/>
    <meta property="og:description" content="En man flydde från sina kriminalvårdare under sin permission i Sigtuna. Nu eftersöks han med helikopter och hundpatruller."/>
  </head>
  <body>
    <article>
      <h1>Man som rymde under permission hittad efter stor polisinsats</h1>
      <address><time datetime="2019-11-18T12:23:23+00:00">18 Nov 2019, 12:23</time> by <a rel="author" href="https://www.dn.se/av/gustav-olsson/" target="_blank">Gustav Olsson</a></address>
      <p>
        <b>En man sprang ifrån tre kriminalvårdare under sin permission i Sigtuna. Efter flera timmar på rymmen hittades han vid 17-tiden.</b>
      </p>
      <p>Det var runt lunchtid som mannen rymde från sina tre kriminalvårdare i centrala Sigtuna. </p>
      <p>– Personen hade beviljats en fyra timmar lång lufthålspermission. Efter tre timmar sprang han i väg. Man följde efter honom i tio minuter. Under den tiden hann man meddela polisen. Därefter tappade man honom, säger Petter Wåhlberg, ansvarig på anstalten Storboda, där mannen avtjänar sitt straff.</p>
      <p><b>Mannen bedöms inte</b> som farlig för allmänheten enligt Kriminalvården. Då hade han inte beviljats permission, enligt kriminalvården.</p>
      <p>Under dagen pågick en stor polisinsats för att hitta mannen, som avtjänar ett flerårigt fängelsestraff. Både helikopter och hundpatruller från polisen eftersökte honom. </p>
      <p>Efter att polisen senare lämnat över ärendet till kriminalvården påträffades mannen strax innan klockan fem på måndagseftermiddagen. Han kommer nu att transporteras till något av Kriminalvårdens förvar.</p>
    </article>
  </body>
</html>