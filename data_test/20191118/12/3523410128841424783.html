<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640496/%DA%AF%D8%B1%D9%88%D9%87-%D9%87%D8%A7%DB%8C-%D9%BE%D8%B1%D8%AE%D8%B7%D8%B1-%D8%AF%D8%B1-%D8%A7%D8%A8%D8%AA%D9%84%D8%A7-%D8%A8%D9%87-%D8%A2%D9%86%D9%81%D9%84%D9%88%D8%A7%D9%86%D8%B2%D8%A7-%D8%B1%D8%A7-%D8%A8%D9%87%D8%AA%D8%B1-%D8%A8%D8%B4%D9%86%D8%A7%D8%B3%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T12:16:00+00:00"/>
    <meta property="og:title" content="گروه های پرخطر در ابتلا به آنفلوانزا را بهتر بشناسیم"/>
    <meta property="og:description" content="رئیس بیمارستان امام خمینی دهدشت با اشاره به شیوع آنفلوانزا علائم و راه‌های مقابله با این ویروس را تشریح کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640496/%DA%AF%D8%B1%D9%88%D9%87-%D9%87%D8%A7%DB%8C-%D9%BE%D8%B1%D8%AE%D8%B7%D8%B1-%D8%AF%D8%B1-%D8%A7%D8%A8%D8%AA%D9%84%D8%A7-%D8%A8%D9%87-%D8%A2%D9%86%D9%81%D9%84%D9%88%D8%A7%D9%86%D8%B2%D8%A7-%D8%B1%D8%A7-%D8%A8%D9%87%D8%AA%D8%B1-%D8%A8%D8%B4%D9%86%D8%A7%D8%B3%DB%8C%D9%85">گروه های پرخطر در ابتلا به آنفلوانزا را بهتر بشناسیم</a>
      </h1>
      <h2>رئیس بیمارستان امام خمینی دهدشت با اشاره به شیوع آنفلوانزا علائم و راه‌های مقابله با این ویروس را تشریح کرد.</h2>
      <address><time datetime="2019-11-18T12:16:00+00:00">18 Nov 2019, 12:16</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، رئیس بیمارستان امام خمینی(ره) دهدشت در خصوص ویروس آنفلوآنزا و راه‌های پیشگیری ازاین ویروس اظهار داشت: آنفلوآنزا یک عفونت حاد تنفسی است که به وسیله عفونت ناشی از ویروس آنفولانزا بوجود می آید و هر ساله در فصول سرما شیوع پیدا می‌کند.</p>
      <p>رئیس بیمارستان امام خمینی دهدشت گفت: این ویروس دستگاه تنفسی فوقانی یا تحتانی را گرفتار می‌کند.</p>
      <p>محمدطاها خادمی افزود: احساس سرما، سرفه، سر درد، ضعف،گرفتگی بینی، اسهال، تحریک یا درد چشم، استفراغ و درد عضلانی از علائم بیماری است.</p>
      <p>وی راه تشخیص این نوع بیماری را به وسیله علائم بالینی و کشت خلط اعلام کرد.</p>
      <p>خادمی در ادامه در جهت پیشگیری از این بیماری تصریح کرد: رعایت بهداشت دست‌ها به خصوص بعد از سرفه و عطسه کردن و دست زدن به بینی انجام و بیمار از حضور در اماکن شلوغ پرهیز کند.</p>
      <p>این مسؤول افزود: پوشاندن دهان در زمان سرفه یا عطسه، استفاده از دستمال کاغذی و معدوم ساختن آن پس از استفاده، استراحت، پرهیز از تماس با دیگران در هنگام بیماری، استفاده از درمان طبی مناسب و مراجعه به موقع در هنگام شروع علائم تاثیر بسیار زیادی در درمان و پیشگیری دارد.</p>
      <p>خادمی در خصوص گروه‌های پر خطر ابتلا به این ویروس که عوارض بیماری را با شدت بیشتری نشان می‌دهد، تصریح کرد: افراد بالای 64 سال سن، کودکان زیر 12 سال، زنان باردار، افراد با بیماری‌های زمینه‌ای و مزمن از قبیل دیابتی‌ها، کلیوی‌ها، قلبی‌ها، بیماران دچار نقص سیستم ایمنی هستند شدت بیشتری را نشان می‌دهند.</p>
    </article>
  </body>
</html>