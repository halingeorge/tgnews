<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/18/kim-chen-un-se-zakani-da-syzdade-nepobedima-armiia.429984"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T12:48:00+00:00"/>
    <meta property="og:title" content="Ким Чен Ун се закани да създаде непобедима армия"/>
    <meta property="og:description" content="Той наблюдава поредно военно учение | Dnes.bg"/>
  </head>
  <body>
    <article>
      <h1>Ким Чен Ун се закани да създаде непобедима армия</h1>
      <h2>Той наблюдава поредно военно учение</h2>
      <address><time datetime="2019-11-18T12:48:00+00:00">18 Nov 2019, 12:48</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Севернокорейският лидер Ким Чен Ун проследи как протича учение с въздушен десант на снайперисти и се закани да създаде "непобедима армия", предадоха Асошиейтед прес и ТАСС, позовавайки се на Корейската централна телеграфна агенция (КЦТА).</p>
      <p>Пхенян продължава да се държи предизвикателно, въпреки че САЩ и Южна Корея отмениха съвместните си учения, за да създадат благоприятни условия за дипломацията.</p>
      <p>Днешното съобщение на КЦТА се появи часове след като американският президент Доналд Тръмп призова Ким Чен Ун в Тwitter да "действа бързо, за да постигне сделка", и намекна за още една среща на върха, като написа: "Скоро ще се видим!".</p>
      <p>Само за три дни Северна Корея разпространи информация за две военни учения. Според съобщението от събота по време на демонстрация на ВВС Ким е призовал пилотите да се готвят да се изправят срещу "въоръжения до зъби враг".</p>
      <p>Вашингтон и Сеул обявиха вчера, че отлагат за неопределено време съвместно военно учение като израз на добра воля към Пхенян, предаде БТА.</p>
      <related>
        <h4>Още по темата</h4>
        <a href="https://www.dnes.bg/world/2019/10/27/kndr-predupredi-sasht-che-gubi-tyrpenie.427494"/>
        <a href="https://www.dnes.bg/notifikacii/2019/10/24/kim-chen-un-otnosheniiata-mi-s-trymp-sa-specialni.427229"/>
        <a href="https://www.dnes.bg/usa/2019/09/13/trymp-vreme-e-za-novi-pregovori-sys-severna-koreia.422702"/>
      </related>
    </article>
  </body>
</html>