<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-1st-ever-day-night-test-match-abu-jayed-is-taking-pink-ball-tips-from-mohammed-shami-2856051.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T12:46:16+00:00"/>
    <meta property="og:title" content="INDvBAN Day-Night Test: अबू जायेद ने मोहम्मद शमी से लिए टिप्स"/>
    <meta property="og:description" content="भारत और बांग्लादेश के बीच दो मैचों की टेस्ट सीरीज खेली जा रही है। सीरीज का दूसरा टेस्ट मैच 22 नवंबर से कोलकाता के ईडन गार्डन्स में खेला जाना है। पहली बार भारत और बांग्लादेश की टीमें डे-नाइट टेस्ट..."/>
  </head>
  <body>
    <article>
      <h1>INDvBAN Day-Night Test: अबू जायेद ने मोहम्मद शमी से लिए टिप्स</h1>
      <address><time datetime="2019-11-18T12:46:16+00:00">18 Nov 2019, 12:46</time> by <a rel="author">लाइव हिन्दुस्तान टीम,नई दिल्ली</a></address>
      <p>भारत और बांग्लादेश के बीच दो मैचों की टेस्ट सीरीज खेली जा रही है। सीरीज का दूसरा टेस्ट मैच 22 नवंबर से कोलकाता के ईडन गार्डन्स में खेला जाना है। पहली बार भारत और बांग्लादेश की टीमें डे-नाइट टेस्ट खेलेंगी। डे-नाइट टेस्ट से पहले भारतीय बल्लेबाजों और गेंदबाजों ने पिंक बॉल से प्रैक्टिस की है, हालांकि बांग्लादेश के खिलाड़ी अब पिंक बॉल से प्रैक्टिस कर रहे हैं। भारतीय खिलाड़ियों ने पहले टेस्ट मैच से पहले भी पिंक बॉल से प्रैक्टिस की थी।</p>
      <p>डे-नाइट टेस्ट को ध्यान में रखते हुए मेहमान टीम के तेज गेंदबाज अबू जायेद ने भारत के मोहम्मद शमी से पिंक बॉल को लेकर टिप्स लिए हैं। इंदौर में खेले गए पहले टेस्ट मैच में जायेद ने बांग्लादेश के लिए दमदार गेंदबाजी की थी। उन्होंने विराट कोहली को खाता खोले बिना पवेलियन भेजा था और चेतेश्वर पुजारा सहित कुल चार विकेट निकाले थे। पहला टेस्ट मैच भारतीय टीम ने महज तीन दिन में ही अपने नाम कर लिया था। भारत ने एक पारी और 130 रनों से जीत दर्ज की थी।</p>
      <h3>
        <a href="https://www.livehindustan.com/cricket/story-most-wierd-bowling-action-in-cricket-history-sri-lankan-spinner-leaves-fans-baffled-with-his-version-of-frog-in-a-blender-action-video-goes-viral-2855829.html">इस श्रीलंकाई स्पिनर का बॉलिंग एक्शन उड़ा देगा आपकी नींद, Video हुआ वायरल</a>
      </h3>
      <h3>
        <a href="https://www.livehindustan.com/cricket/story-ipl-2020-mumbai-indians-zaheer-khan-on-bowling-department-of-team-hardik-pandya-jaspirt-bumrah-2855784.html">बुमराह, पांड्या की मौजूदगी के बाद बॉलिंग डिपार्टमेंट को लेकर परेशान मुंबई इंडियंस, जानिए क्यों</a>
      </h3>
      <p>इंटरनेशनल क्रिकेट काउंसिल (आईसीसी) ने जायेद के हवाले से लिखा है, 'मैंने शनिवार को शमी से बात की। मुझमें और शमी भाई में कुछ समानताएं हैं क्योंकि हम दोनों सीम का इस्तेमाल करते हैं। मैंने उन्हें कई बार गेंदबाजी करते हुए देखा है और वो जिस तरह से गेंदबाजी करते हैं उस पर अतिरिक्त ध्यान दिया है। मैंने उनकी लंबाई और अपनी लंबाई की तुलना की और ये जानने की कोशिश की कि क्या वो मुझसे लंबे हैं या हम दोनों की लंबाई बराबरी की है। तब मुझे पता चला की मैं उनके जैसी गेंदबाजी कर सकता हूं।'</p>
    </article>
  </body>
</html>