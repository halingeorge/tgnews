<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Real-Estate/246913/ing-bank-s-a-mutat-in-expo-business-park-din-expozitiei-cum-arata-noul-sediu.html"/>
    <meta property="og:site_name" content="Wall-Street"/>
    <meta property="article:published_time" content="2019-11-18T12:52:30+00:00"/>
    <meta property="og:title" content="ING Bank s-a mutat in proiectul de spatii de birouri Expo Business Park din zona Expozitiei: cum arata noul sediu al bancii in Romania"/>
    <meta property="og:description" content="Aproape 2.000 de angajati ai ING Bank s-au mutat in noul sediu central al bancii, in centrul Expo Business Park, aflat in zona Bulevardului Expozitiei din Capitala si dezvoltat de Portland Trust, cu o suprafata de 18.000 de metri patrati. Odata cu aniversarea a 25 ani in Romania, ING marcheaza si inaugurarea noului sediu, al patrulea din istoria bancii."/>
  </head>
  <body>
    <article>
      <h1>ING Bank s-a mutat in proiectul de spatii de birouri Expo Business Park din zona Expozitiei: cum arata noul sediu al bancii in Romania</h1>
      <address><time datetime="2019-11-18T12:52:30+00:00">18 Nov 2019, 12:52</time> by <a rel="author">Marius Alexandru Stanciu</a></address>
      <p>
        <b>Aproape 2.000 de angajati ai ING Bank s-au mutat in noul sediu central al bancii, in centrul Expo Business Park, aflat in zona Bulevardului Expozitiei din Capitala si dezvoltat de Portland Trust, cu o suprafata de 18.000 de metri patrati. Odata cu aniversarea a 25 ani in Romania, ING marcheaza si inaugurarea noului sediu, al patrulea din istoria bancii.</b>
      </p>
      <p>Fata de sediul anterior unde existau trei tipuri de spatii (birouri, sali de meeting si chicinete), noul sediu aduce <b>noua tipuri de spatii </b>si o noua organizare, conform politicilor de lucru "agile" si a celor dezvoltate de ING Group la nivel mondial. Astfel, cele noua etaje cuprind spatii de birouri, zone de colaborare, de concentrare si de relaxare.</p>
      <p>Potrivit <b>modului de lucru de tip "agile"</b>, spatiile de lucru sunt flexibile, iar angajatii au posibilitatea de a-si alege locul in care doresc sa lucreze in functie de activitatea desfasurata, dar si de ora la care ajung la birou. Angajatii pot alege cand doresc sa isi inceapa programul de lucru, intre 7:30 si 10:30, precum si sa lucreze de acasa sau din alt spatiu in care se simt productivi.</p>
      <figure>
        <img src="https://img.wall-street.ro/image_thumbs/thumbs/d0d/d0d0541973ba4558ea39c4d0a75a9428-822x0-00-65.jpg?v=1574080827"/>
      </figure>
      <p>Spatiile individuale sau birourile "flexibile" sunt in numar de <b>1.346</b>, mai putine decat numarul actual de angajati luand in calcul fluxul zilnic influentat de concedii sau zile de lucru "remote" (din afara biroului). Pe parcursul anului 2019, aproximativ 40% dintre angajati si-au luat cel putin o zi de lucru de acasa.</p>
      <p>
        <a href="https://www.wall-street.ro/articol/Social/246668/opinia-premierul-ludovic-orban-despre-majorarea-salariului-minim.html">Citeste si:<br/>Ce spune premierul Orban despre majorarea salariului minim</a>
      </p>
      <figure>
        <img src="https://img.wall-street.ro/image_thumbs/thumbs/72a/72aeb06673a4bf3e3f2d0e069f869916-400x250-00-65.jpg?v=1573478105"/>
      </figure>
      <figure>
        <img src="https://img.wall-street.ro/image_thumbs/thumbs/23e/23e3be0b5c6a6f70b36057ac844e3bd9-822x0-00-65.jpg?v=1574080930"/>
      </figure>
      <p>In noul sediu, sunt <b>203</b> zone destinate concentrarii<i> </i>(cu zgomot de fundal redus) marcate prin canapele sau piese de <a href="http://www.retail.ro/cataloage-mobilier/index.html">mobilier</a> izolante, inclusiv clasicele cubicles. Spatiile de colaborare le includ pe cele formale (sali de sedinte), in numar de <b>92</b>, si pe cele informale (deschise, situate in centrul fiecarui etaj, cu fotolii si canapele), <b>180</b>. Zonele de relaxare (cu fotolii de masaj, mese de ping-pong, biliard, fussball, cos de baschet, banda de alergat) sunt situate pe fiecare etaj in zona de chicineta.</p>
      <figure>
        <img src="https://img.wall-street.ro/image_thumbs/thumbs/4b4/4b41a5d3f09c20b2fa9411d27f85612d-822x0-00-65.jpg?v=1574081021"/>
      </figure>
      <p>De asemenea, sediul are <b>2.735 de plante</b> si pereti cu muschi decorativi, totalizand <b>66 de metri patrati</b>. Zona de parcare este optimizata cu tehnologie de recunoastere automata a vehiculelor, statii de incarcare pentru masinile electrice si rasteluri pentru biciclete.</p>
      <figure>
        <img src="https://img.wall-street.ro/image_thumbs/thumbs/711/711ea0db9d0dc98397f1790f8fac3623-822x0-00-65.jpg?v=1574081058"/>
      </figure>
      <p>
        <a href="https://www.wall-street.ro/articol/Careers/246637/eurostat-sub-50-dintre-romanii-cu-varsta-cuprinsa-intre-55-si-64-de-ani-erau-angajati-anul-trecut.html">Citeste si:<br/>Mai putin de jumatate dintre romanii de 55-64 de ani lucrau in 2018</a>
      </p>
      <figure>
        <img src="https://img.wall-street.ro/image_thumbs/thumbs/8cf/8cf700c05f43fae53aca16b9798e6e0d-400x250-00-65.jpg?v=1573459726"/>
      </figure>
      <p>Noul sediu aduce si doua noi tipuri de spatii pentru ING: <b>un spatiu de lucru comun</b> si <b>o sala de evenimente</b>. La parterul cladirii se afla un spatiu de lucru comun in care poate veni oricine, si din afara mediului ING, pentru a lucra in liniste. Communication HUB este o sala moderna, cu mobilier modular, ce acomodeaza aproximativ 80 de persoane la evenimente dedicate angajatilor sau clientilor ING, dar si evenimente cu organizatori externi.</p>
      <figure>
        <img src="https://img.wall-street.ro/image_thumbs/thumbs/79c/79cc35935114311339f194310c2554d9-822x0-00-65.jpg?v=1574081085"/>
      </figure>
      <p><b>Cladirea a fost proiectata pentru a indeplini cerintele sistemelui de evaluare BREEAM (este certificata BREEAM Excellent)</b>, integrand principiile de dezvoltare sustenabila in ceea ce priveste consumul de energie, de apa, poluare si gestionarea deseurilor. BREEAM este una dintre cele mai cuprinzatoare metode de evaluare a performantei ecologice a unei cladiri, recunoscuta la nivel international. Eficienta energetica a cladirii este A+.</p>
      <figure>
        <img src="https://img.wall-street.ro/image_thumbs/thumbs/4e0/4e0a184a31daa546f01191369fff09c6-822x0-00-65.jpg?v=1574081112"/>
      </figure>
      <p>Sistemul inteligent de gestiune tehnica si control al cladirii (<b>BMS</b>) este complet automatizat si integreaza si monitorizeaza toate sistemele. Este asigurat un nivel redus de emisii de dioxid de carbon, semnificativ sub limitele impuse de normele de pe piata. Sediul foloseste solutiile inteligente de iluminat cu tehnologie LED, potrivit standardelor europene, cu detectori de miscare in zone ocupate temporar, pentru eficientizarea consumului de energie electrica si materiale pentru izolare fonica.</p>
      <p>
        <a href="https://www.wall-street.ro/articol/Careers/246577/cati-salariati-straini-din-afara-europei-sunt-inregistrati-cu-contracte-de-munca-in-romania.html">Citeste si:<br/>Cati salariati straini din afara Europei sunt in Romania</a>
      </p>
      <figure>
        <img src="https://img.wall-street.ro/image_thumbs/thumbs/5d0/5d028685cc1e58ece41153217d26bfa0-400x250-00-65.jpg?v=1573290983"/>
      </figure>
    </article>
  </body>
</html>