<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/yogi-adityanath-govt-plans-to-change-agra-s-name-to-agravan.html"/>
    <meta property="og:site_name" content="DoolNews"/>
    <meta property="article:published_time" content="2019-11-18T12:14:00+00:00"/>
    <meta property="og:title" content="വീണ്ടും പേര് മാറ്റത്തിനൊരുങ്ങി യോഗി സര്‍ക്കാര്‍; ആഗ്രയുടെ പേര് അഗ്രവന്‍ എന്നാക്കും"/>
    <meta property="og:description" content="Uttarpradesh Yogi Adithyanath India ലഖ്‌നൗ: ഉത്തര്‍പ്രദേശിലെ ആഗ്ര ജില്ലയുടെ പേരുമാറ്റാനൊരുങ്ങി യോഗി ആദിത്യനാഥ് സര്‍ക്കാര്‍. ആഗ്ര എന്ന പേരിന് പകരം അഗ്രവന്‍ എന്നാക്കിമാറ്റാ"/>
  </head>
  <body>
    <article>
      <h1>വീണ്ടും പേര് മാറ്റത്തിനൊരുങ്ങി യോഗി സര്‍ക്കാര്‍; ആഗ്രയുടെ പേര് അഗ്രവന്‍ എന്നാക്കും</h1>
      <address><time datetime="2019-11-18T12:14:00+00:00">18 Nov 2019, 12:14</time> by <a rel="author">ന്യൂസ് ഡെസ്‌ക്</a></address>
      <p>ലഖ്‌നൗ: ഉത്തര്‍പ്രദേശിലെ ആഗ്ര ജില്ലയുടെ പേരുമാറ്റാനൊരുങ്ങി യോഗി ആദിത്യനാഥ് സര്‍ക്കാര്‍. ആഗ്ര എന്ന പേരിന് പകരം അഗ്രവന്‍ എന്നാക്കിമാറ്റാനാണ് ആലോചിക്കുന്നത്.</p>
      <p>പേരുമാറ്റവുമായി ബന്ധപ്പെട്ട് അംബേദ്കര്‍ സര്‍വകലാശാലയില്‍ നിന്ന് സര്‍ക്കാര്‍ ഉപദേശം തേടിയിട്ടുണ്ട്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>പേരിന്റെ ചരിത്രപരമായ വശങ്ങള്‍ പരിശോധിക്കാനാണ് ആഗ്രയിലെ അംബേദ്കര്‍ സര്‍വകലാശാല അധികൃതരോട് സര്‍ക്കാര്‍ ആവശ്യപ്പെട്ടിരിക്കുന്നത്. സര്‍വകലാശാലയുടെ ചരിത്ര വിഭാഗം ഇപ്പോള്‍ സര്‍ക്കാരിന്റെ നിര്‍ദ്ദേശം പരിശോധിക്കുകയാണ്.</p>
      <related>
        <a href="https://www.doolnews.com/iit-madras-is-a-caste-fortress-former-iit-professor-vasantha-kandasmy-on-fathima-death-565.html?utm_source=doolnews&amp;utm_medium=related"/>
      </related>
      <p>ആഗ്രയുടെ പേര് അഗ്രവന്‍ എന്ന് മാറ്റാന്‍ നേരത്തെ തന്നെ സര്‍ക്കാര്‍ ആലോചിച്ചിരുന്നതായി അടുത്ത വൃത്തങ്ങള്‍ അറിയിച്ചു.</p>
      <p>നേരത്തെ ഈ സ്ഥലം അഗ്രവന്‍ എന്ന പേരിലായിരുന്നു അറിയപ്പെട്ടത് എന്നും പിന്നീട് ആഗ്ര എന്ന പേര് മാറ്റത്തിലേക്ക് എത്തപ്പെട്ട സാഹചര്യം പരിശോധിക്കണമെന്നുമാണ് ചരിത്രകാരന്‍മാരോടും വിദഗ്ധരോടും സര്‍ക്കാര്‍ ആവശ്യപ്പെട്ടത്.</p>
      <p>നേരത്തെ ഉത്തര്‍പ്രദേശ് സര്‍ക്കാര്‍ അലഹബാദിന്റെ പേര് പ്രയാഗ്‌രാജ് എന്നാക്കി മാറ്റുകയും ചരിത്രപ്രാധാന്യമുള്ള മുഗള്‍ സരായ് റെയില്‍വേ സ്റ്റേഷന് ആര്‍.എസ്.എസ് നേതാവായ ദീനദയാല്‍ ഉപാധ്യായയുടെ പേര് നല്‍കുകയും ചെയ്തിരുന്നു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
    </article>
  </body>
</html>