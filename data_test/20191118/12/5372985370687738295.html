<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/home/sport/young-sport-e-il-coupon-del-pallone-d-oro-1.7786202"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-18T12:31:53+00:00"/>
    <meta property="og:title" content="Young Sport e il coupon del Pallone d'oro"/>
    <meta property="og:description" content="."/>
  </head>
  <body>
    <article>
      <h1>Young Sport e il coupon del Pallone d'oro</h1>
      <address><time datetime="2019-11-18T12:31:53+00:00">18 Nov 2019, 12:31</time> by <a rel="author">M.B.</a></address>
      <p>Il tagliando per votare i giovani calciatori che si esibiranno al Menti, la storia del tecnico Giovanni Barbugian, il servizio sui baby che hanno dato vita al torneo di San Lazzaro. Questo ed altro ancora i lettori potranno trovare <b>mercoledì sulle pagine dell'inserto Young Sport.</b></p>
      <p>Non mancheranno curiosità e aneddoti sul mondo del calcio giovanile, sulle società che portano avanti la passione di decine e decine di tesserati, ed ampio spazio verrà dato pure ad altri sport, a dimostrazione che Vicenza è una provincia che ama muoversi e lo fa pure con ottimi risultati, senza mai dimenticare l'aspetto sociale e del volontariato, tenendo impegnate persone di tutte le età.</p>
      <p>Nell'inserto sarà possibile trovare tutte le istruzioni per partecipare al<b> Pallone d'Oro Young, l'iniziativa riservata alle categorie Esordienti, Giovanissimi e Allievi. </b>Sul coupon pubblicato basterà scrivere nome e cognome del giocatore, squadra di appartenenza. E si potrà esprimere un solo voto. Possono votare tutti: genitori, amici, simpatizzanti, dirigenti. Il tagliando andrà portato e consegnato o spedito alla redazione de Il Giornale di Vicenza, in via Fermi 205. La preferenza avrà valore eccome: in ballo c'è una giornata indimenticabile allo stadio Menti. Da assoluti protagonisti.</p>
      <p>Il Pallone d'Oro Young darà la possibilità di vivere un momento magico ai primi 30 ragazzi di ciascuna categoria che tra maggio e giugno comporranno le squadre che si affronteranno al Menti sotto gli occhi di una "giuria" formata dallo staff tecnico e dai responsabili del settore giovanile del Vicenza ai quali si aggiungeranno il direttore generale Paolo Bedin, il diesse Giuseppe Magalini e il bomber di sempre, Paolo Rossi. Veri esperti visioneranno i calciatori del domani, in una giornata speciale anche per tante famiglie.<br/>Per questi 30, che risulteranno i più votati al termine del concorso, la vetrina sarà assolutamente inedita. </p>
    </article>
  </body>
</html>