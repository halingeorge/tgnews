<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461578/%E0%A6%96%E0%A6%BE%E0%A6%AC%E0%A6%BE%E0%A6%B0-%E0%A6%AA%E0%A6%B0%E0%A6%BF%E0%A6%AC%E0%A7%87%E0%A6%B6%E0%A6%A8-%E0%A6%95%E0%A6%B0%E0%A6%9B%E0%A7%87%E0%A6%A8-%E0%A6%AC%E0%A6%BE%E0%A6%B0%E0%A6%BE%E0%A6%95-%E0%A6%93%E0%A6%AC%E0%A6%BE%E0%A6%AE%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-18T12:10:00+00:00"/>
    <meta property="og:title" content="খাবার পরিবেশন করছেন বারাক ওবামা !"/>
    <meta property="og:description" content="অনলাইন ডেস্ক ॥ সম্প্রতি সামাজিক মাধ্যমে সাবেক মার্কিন প্রেসিডেন্ট বারাক ওবামার একটি ভিডিও ভাইরাল হয়েছে। এই ভিডিওতে ওবামাকে খাবার পরিবেশন করতে দেখা যাচ্ছে। শুধু ওবামা নন তার স্ত্রী মিশেল ওবামাকেও এই ভিডিওতে দেখা গেছে। যুক্তরাষ্ট্রের ৪৪তম প্রেসিডেন্ট ছিলেন বারাক ওবামা। বর্তমানে ওয়াশিংটনে বসবাস করছেন তিনি। বারাক ..."/>
  </head>
  <body>
    <article>
      <h1>খাবার পরিবেশন করছেন বারাক ওবামা !</h1>
      <address>
        <time datetime="2019-11-18T12:10:00+00:00">18 Nov 2019, 12:10</time>
      </address>
      <figure>
        <img src="http://www.dailyjanakantha.com/files/201911/1574082529_12.jpg"/>
      </figure>
      <p>অনলাইন ডেস্ক ॥ সম্প্রতি সামাজিক মাধ্যমে সাবেক মার্কিন প্রেসিডেন্ট বারাক ওবামার একটি ভিডিও ভাইরাল হয়েছে। এই ভিডিওতে ওবামাকে খাবার পরিবেশন করতে দেখা যাচ্ছে। শুধু ওবামা নন তার স্ত্রী মিশেল ওবামাকেও এই ভিডিওতে দেখা গেছে।</p>
      <p>যুক্তরাষ্ট্রের ৪৪তম প্রেসিডেন্ট ছিলেন বারাক ওবামা। বর্তমানে ওয়াশিংটনে বসবাস করছেন তিনি। বারাক ওবামার এই ভিডিওটির ক্যাপশনে লেখা আছে, বছরের পর বছর দেশকে সেবা করার জন্য ওবামা ও তার পরিবারকে ধন্যবাদ।</p>
      <p>আসলে ওই ভিডিওটি ২০১৬ সালের। সে সময় বারাক ওবামা মার্কিন প্রেসিডেন্ট ছিলেন। তখনই বারাক ওবামা এবং তার পরিবার সেনাবাহিনীর অবসর হোমে যান। সেখানে প্রাক্তন সেনাদের ধন্যবাদ জানাতে গিয়ে সেনাদের খাবার পরিবেশন করেন বারাক ওবামা এবং স্ত্রী মিশেল।</p>
      <p>সে সময়কার ওই ভিডিওটিই সম্প্রতি সামাজিক মাধ্যমে ছড়িয়ে পড়েছে। সামাজিক মাধ্যমে প্রকাশ হতেই আবারও আলোচনায় উঠে এসেছেন ওবামা এবং মিশেল।</p>
    </article>
  </body>
</html>