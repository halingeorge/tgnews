<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103170/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T12:58:33+00:00"/>
    <meta property="og:title" content="Міжнародні спостерігачі визнали недемократичними вибори в Білорусі"/>
    <meta property="og:description" content="Спостережна місія Організації з безпеки і співробітництва у Європі заявила в понеділок, що парламентські вибори в Білорусі пройшли з ігноруванням основних свобод та не гарантованою належними чином цілісністю виборчого процесу."/>
  </head>
  <body>
    <article>
      <h1>Міжнародні спостерігачі визнали недемократичними вибори в Білорусі</h1>
      <address>
        <time datetime="2019-11-18T12:58:33+00:00">18 Nov 2019, 12:58</time>
      </address>
      <p>Спостережна місія Організації з безпеки і співробітництва у Європі заявила в понеділок, що парламентські вибори в Білорусі пройшли з ігноруванням основних свобод, а цілісність виборчого процесу не була гарантована належним чином.</p>
      <p>Як повідомляє "Європейська правда" з посиланням на агентство <a href="https://apnews.com/">AP</a>, про це в понеділок заявила глава спостережної місії ОБСЄ Маргарет Седерфельт.</p>
      <p>Серед проблемних моментів, які викликали занепокоєння у місії, названо виключення опозиційних кандидатів, обмежена можливість громадської агітації та недоліки під час підрахунку голосів.</p>
      <p>"Ці вибори продемонстрували загальну відсутність поваги до демократичних зобов'язань", - сказала в Маргарет Седерфельт.</p>
      <p>Парламентська асамблея Ради Європи, своєю чергою, розчарована тим, що Білорусь не виконує рекомендації щодо поліпшення виборчого процесу, чим позбавляє білоруських громадян права вибору.</p>
      <p>"Розчаровані, що Республіка Білорусь не виконала рекомендації, зроблені після виборів 2016 року. Це позбавляє громадян країни можливості участі в демократичному процесі", - сказав представник ПАРЄ лорд Девід Бленкатра, цитує його агентство <a href="https://tass.ru/mezhdunarodnaya-panorama/7143135">ТАСС</a>.</p>
      <p>Нагадаємо, попередні результати парламентських виборів у Білорусі показали, що жоден кандидат від <b><a href="https://www.eurointegration.com.ua/news/2019/11/18/7103147/">опозиції</a></b> не виграв місця у законодавчому органі. </p>
      <p>На попередніх виборах 2016 року два представники опозиції вибороли мандати вперше за 20 років, але жодному з них цього разу не було дозволено балотуватися.</p>
      <related>
        <a href="https://www.eurointegration.com.ua/news/2019/11/18/7103147/"/>
      </related>
    </article>
  </body>
</html>