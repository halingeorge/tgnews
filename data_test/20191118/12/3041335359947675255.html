<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/lifearts/spanies-tapiseri-sto-mouseio-mpenaki/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T12:13:19+00:00"/>
    <meta property="og:title" content="Σπάνιες ταπισερί στο Μουσείο Μπενάκη"/>
    <meta property="og:description" content="Η έκθεση αφορά στη σύζευξη ζωγραφικής και ύφανσης και στη δημιουργία μιας παράλληλης οπτικής πάνω σε έργα Ελλήνων καλλιτεχνών και τις αντίστοιχες ταπισερί και τα χειροποίητα handtufted χαλιά που δημιουργήθηκαν σε διαφορετικές χρονικές περιόδους"/>
  </head>
  <body>
    <article>
      <h6 class="kicker">Από τη δεκαετία του ΄60 και μετά</h6>
      <h1>Σπάνιες ταπισερί στο Μουσείο Μπενάκη</h1>
      <h2>Η έκθεση αφορά στη σύζευξη ζωγραφικής και ύφανσης και στη δημιουργία μιας παράλληλης οπτικής πάνω σε έργα Ελλήνων καλλιτεχνών και τις αντίστοιχες ταπισερί και τα χειροποίητα handtufted χαλιά που δημιουργήθηκαν σε διαφορετικές χρονικές περιόδους</h2>
      <address><time datetime="2019-11-18T12:13:19+00:00">18 Nov 2019, 12:13</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Έκθεση με τίτλο «Υφάνσεις. Ζωγραφική και ταπισερί στην Ελλάδα από το 1960 έως σήμερα» παρουσιάζεται από τις 21 Νοεμβρίου στο Μουσείο Μπενάκη.</p>
      <p>Η θεματική της έκθεσης έχει διπλό σκοπό: πρώτο και κυριότερο, να αποκαλύψει μία πολύ σπουδαία, άγνωστη ως τώρα, όψη της ελληνικής χειροτεχνικής παραγωγής που αναπτύχθηκε στις δεκαετίες 1960-1980 και δεύτερο, να παραθέσει τα χειροτεχνήματα αυτά, ταπισερί και χειροποίητα χαλιά, δίπλα στα αντίστοιχα ζωγραφικά έργα από τα οποία προήλθαν.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <p>Η έκθεση αφορά στη σύζευξη ζωγραφικής και ύφανσης και στη δημιουργία μιας παράλληλης οπτικής πάνω σε έργα Ελλήνων καλλιτεχνών και τις αντίστοιχες ταπισερί και τα χειροποίητα handtufted χαλιά που δημιουργήθηκαν σε διαφορετικές χρονικές περιόδους.</p>
      <p>Έργα της δεκαετίας του 1960 που μεταφέρθηκαν σε ταπισερί από τον Γιάννη Φαϊτάκη, έργα της δεκαετίας του 1970 που έγιναν χειροποίητα χαλιά με πρωτοβουλία της γκαλερί «Νέες Μορφές», αλλά και υφάνσεις Ελλήνων καλλιτεχνών που εργάστηκαν στη Γαλλία και την Αγγλία.</p>
      <p>Η έκθεση επίσης παρουσιάζει έργα σύγχρονων καλλιτεχνών από το 1980 και έπειτα, όπου η χειροτεχνική διαδικασία της ύφανσης δημιουργεί περίοπτες Fiber Art κατασκευές.</p>
      <figure>
        <img src="https://www.tanea.gr/wp-content/uploads/2019/11/1-499.jpg"/>
      </figure>
      <figure>
        <img src="https://www.tanea.gr/wp-content/uploads/2019/11/1-496.jpg"/>
      </figure>
      <figure>
        <img src="https://www.tanea.gr/wp-content/uploads/2019/11/1-495.jpg"/>
      </figure>
      <p>
        <a href="https://www.tanea.gr/2019/11/17/greece/epeteios-polytexneiou-oi-sygklonistikes-martyries-ton-protagoniston-sto-one-channel/">Eπέτειος Πολυτεχνείου – Οι συγκλονιστικές μαρτυρίες των πρωταγωνιστών στο One Channel</a>
      </p>
    </article>
  </body>
</html>