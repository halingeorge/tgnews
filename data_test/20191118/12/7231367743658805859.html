<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/news/apre-hotella-nutella-in-california-ecco-come-sara-e-chi-potra-soggiornarvi/"/>
    <meta property="og:site_name" content="InvestireOggi"/>
    <meta property="article:published_time" content="2019-11-18T12:45:21+00:00"/>
    <meta property="og:title" content="Apre Hotella Nutella in California: ecco come sarà e chi potrà soggiornarvi"/>
    <meta property="og:description" content="A gennaio 2020 ci sarà una dolce novità: aprirà Hotella Nutella nella nella Napa Valley per gli amanti della crema alla nocciola spalmabile."/>
  </head>
  <body>
    <article>
      <h1>Apre Hotella Nutella in California: ecco come sarà e chi potrà soggiornarvi</h1>
      <h2>A gennaio 2020 ci sarà una dolce novità: aprirà Hotella Nutella nella nella Napa Valley per gli amanti della crema alla nocciola spalmabile.</h2>
      <address><time datetime="2019-11-18T12:45:21+00:00">18 Nov 2019, 12:45</time> by <a rel="author" href="https://www.investireoggi.it/news/author/alessandradibartolomeo/" target="_blank">Alessandra Di Bartolomeo</a></address>
      <p>A gennaio del prossimo anno aprirà il <b>primo hotel interamente dedicato alla Nutella</b>, la crema spalmabile alla nocciola più famosa del mondo. L’albergo sorgerà nella <b>Napa Valley in California</b> e si prevede che sarà un paradiso per i golosi. Per poterlo visitare, però, sarà necessario avere un pass speciale.</p>
      <p>Ma veniamo ai dettagli.</p>
      <h3>Hotella Nutella aprirà nel 2020: realizzazione di un sogno per i tanti fan</h3>
      <p>Il <b>primo hotel a tema Nutella</b> sarà la realizzazione di un sogno per i tanti fan della Nutella. Esso sorgerà, come detto, a Napa Valley in California ed aprirà le sue porte soltanto a tre fan per un fine settimana, esattamente quello dal <b>10 al 12 gennaio 2020</b>. Poi la singolare struttura chiuderà i battenti. Per poter essere uno dei fortunati (il concorso sarà valido soltanto per coloro che risiedono negli Stati Uniti d’America) si dovrà dimostrare di essere un super far della Nutella inviando un video in cui la crema spalmabile alla nocciola dovrà essere la protagonista della propria colazione.</p>
      <p>Ma come sarà la struttura? Ebbene tutta a tema Nutella come si può vedere dalle foto promozionali. La camera da letto, ad esempio, avrà il pavimento con l’immagine del classico barattolo di Nutella mentre il letto avrà i cuscini a forma di cornetto con il copriletto con la classica immagine e con i classici colori sempre del barattolo della Nutella.</p>
      <p>Anche la carta da parati sarà a super tema in quanto recherà l’immagine di tantissimi barattoli della crema alla nocciola più famosa al mondo. In ogni caso tutto l’edificio sarà a tema Nutella e non mancheranno degli ospiti. Per una prima colazione ci sarà, infatti, Geoffrey Zakarian che è uno chef di Food Network ed inoltre per un brunch ci sarà Tanya Holland, la proprietaria di Brown Sugar Kitchen. E ancora, verrà organizzata una sessione di pancake art con il famoso gruppo di artisti “DanCakes”.</p>
      <p>Chi parteciperà al contest vincerà il trasporto aereo di andata e ritorno insieme ad un accompagnatore nonché l’alloggio per 3 giorni e 2 notti all’<b>Hotella Nutella</b>.</p>
      <p>Inoltre sarà incluso il trasporto di andata e ritorno dall’aeroporto all’hotel e viceversa nonché le tante esperienze creative ed uniche che si svolgeranno durante la prima colazione con rinomati buongustai.</p>
      <p>Leggete anche: <a href="https://www.investireoggi.it/news/da-oggi-in-vendita-nei-supermercati-i-nutella-biscuits-di-ferrero-dopo-10-anni-di-test/">Da oggi in vendita nei supermercati i Nutella Biscuits di Ferrero dopo 10 anni di test</a></p>
      <p>alessandra.dibartolomeo@investireoggi.it</p>
    </article>
  </body>
</html>