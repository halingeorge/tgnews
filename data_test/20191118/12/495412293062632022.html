<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/tolosa-ponte-crolla-auto-e-tir-precipitano-video-morta-15enne-feriti-e-dispersi/1950568/"/>
    <meta property="og:site_name" content="IlSussidiario"/>
    <meta property="article:published_time" content="2019-11-18T12:52:25+00:00"/>
    <meta property="og:title" content="Tolosa, ponte crolla: auto e tir precipitano/ Video: morta 15enne, feriti e dispersi"/>
    <meta property="og:description" content="Tolosa, ponte crolla: auto e tir precipitano nel fiume, video. Morta 15enne, era in auto con la madre. Ci sono feriti gravi e dispersi. Ricerche in corso."/>
  </head>
  <body>
    <article>
      <h1>Tolosa, ponte crolla: auto e tir precipitano/ Video: morta 15enne, feriti e dispersi</h1>
      <h2>Tolosa, ponte crolla: auto e tir precipitano nel fiume, video. Un morto: è una ragazza di 15 anni che era in auto con la madre. Ci sono feriti gravi e dispersi. Ricerche in corso</h2>
      <address><time datetime="2019-11-18T12:52:25+00:00">18 Nov 2019, 12:52</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p>È crollato un ponte a <a href="https://www.ilsussidiario.net/news/esteri/tolosa-5-persone-prese-in-ostaggio-da-uomo-armato-spari-contro-la-polizia/1880083/"><b>Tolosa</b></a> questa mattina. Un tir e un’automobile lo stavano percorrendo e quindi sono cadute nel fiume. Il primo bilancio riportato dal quotidiano locale <i>La Depeche du Midi</i> parla di <b>un morto</b>: si tratterebbe di una ragazza di 15 anni che era in macchina con i genitori. Stando alle prime informazioni, il camion aveva un peso superiore a quello consentito per attraversare il ponte sospeso sul <b>fiume Tarn</b>, a nord-est di Tolosa. Un uomo che abita a 300 metri dal ponte ha raccontato a LaDepeche: «<i>Ero in bagno quando ho sentito un tonfo. Pensavamo fosse successo qualcosa ai nostri vicini. E invece quando sono arrivato al ponte, ho scoperto che era crollato: non ci posso credere, corro ogni domenica su questo ponte</i>». Il ponte, lungo 150 metri e largo 5, si trova a <b>Mirepoix-sur-Tarn</b>. È stato rinnovato nel 2003 dal consiglio dipartimentale dell’Alta Garonna, dove ci sono tre ponti sospesi di questo tipo. VIllemur-sur-Tarn, Mirepoix-sur-Tarn e Bessières. Il primo, chiuso diversi mesi per lavori, dovrebbe essere inaugurato la prossima settimana.</p>
      <h4>TOLOSA, PONTE CROLLA: MORTA 15ENNE, FERITI E DISPERSI</h4>
      <p>La tragedia è avvenuta a <b>Tolosa</b> poco dopo le 8. Pare che possa essere coinvolto un altro veicolo, mentre uno scuolabus aveva attraversato il ponte pochi istanti prima del suo crollo. Secondo quanto riportato da <i>La Depeche du Midi</i>, il procuratore di Tolosa si è mostrato cauto riguardo la possibilità che ci siano dei dispersi. La madre della vittima e altre tre persone sono state in grado di tornare a riva a vuoto, ma la corrente è forte in queste ore, quindi la situazione è seria. Cinque sono i feriti, tra cui tre che sono in gravissime condizioni. Due pompieri sono infatti rimasti feriti durante il loro intervento. Sul posto ce ne sono 80 insieme a 50 agenti UAS, sommozzatori e squadre con cani, sorvolati da tre elicotteri. «<i>Eravamo molto spaventati, abbiamo sentito una grande esplosione, all’inizio abbiamo avuto un incidente aereo</i>», ha dichiarato il sindaco i Mirepoix-sur-Tarn, <b>Eric Oget</b>. Come avvenuto in Italia dopo il <a href="https://www.ilsussidiario.net/news/ponte-morandi-un-anno-fa-il-crollo-le-cause-nasa-inizio-a-deformarsi-nel-2015/1914563/"><b>crollo del ponte Morandi</b></a>, anche in Francia ora si apre il dibattito sulla sicurezza dei ponti e le loro condizioni.</p>
      <figure>
        <iframe src="https://www.youtube.com/embed/ZO8CkFWsm4Q" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/GXu0-wmaS-o" width="560" height="315" data-service="Youtube" scrolling="no"/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/bambini-sfruttati-di-montigny-vederli-tra-i-rifiuti-in-kenia-mi-ha-cambiato-la-vita/1951370/"/>
        <a href="https://www.ilsussidiario.net/news/impeachment-trump-cosi-i-democratici-hanno-perso-la-battaglia-anti-donald/1951554/"/>
        <a href="https://www.ilsussidiario.net/news/scenari-la-rivoluzione-saudita-di-bin-salman-annega-nel-petrolio/1951680/"/>
        <a href="https://www.ilsussidiario.net/news/daphne-caruana-galizia-arrestato-sospetto-intermediario-omicidio-indica-i-mandanti/1950867/"/>
        <a href="https://www.ilsussidiario.net/news/terza-guerra-mondiale-caos-hong-kong-la-variabile-putin-tra-cina-e-trump/1951103/"/>
        <a href="https://www.ilsussidiario.net/news/caos-hong-kong-e-papa-in-thailandia-francesco-puo-evitare-una-guerra/1950580/"/>
      </related>
    </article>
  </body>
</html>