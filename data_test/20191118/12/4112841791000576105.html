<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76700-Baby-Yoda-poblaznil-cely-internet-Znama-postava-zo-Star-Warsu-ma-v-seriali-The-Mandalorian-dvojnikababatko"/>
    <meta property="og:site_name" content="REFRESHER"/>
    <meta property="article:published_time" content="2019-11-18T12:39:00+00:00"/>
    <meta property="og:title" content="Baby Yoda pobláznil celý internet. Známa postava zo Star Warsu má v seriáli The Mandalorian dvojníka-bábätko"/>
    <meta property="og:description" content="Ak si milovník Star Warsu, baby Yoda ťa pravdepodobne zahreje pri srdci."/>
  </head>
  <body>
    <article>
      <h1>Baby Yoda pobláznil celý internet. Známa postava zo Star Warsu má v seriáli The Mandalorian dvojníka-bábätko</h1>
      <address><time datetime="2019-11-18T12:39:00+00:00">18 Nov 2019, 12:39</time> by <a rel="author">Vladimír Mičuda</a></address>
      <p>
        <b>Ak si milovník Star Warsu, baby Yoda ťa pravdepodobne zahreje pri srdci.</b>
      </p>
      <p>Seriál The Mandalorian od Disney+ vyzeral od prvého traileru skvele a očakávania boli teda obrovské. Predsa len, značka Star Wars už pár rán za posledné roky utrpela a bolo na čase prísť s niečím, čo jej navráti reputáciu.</p>
      <p>Prvý veľký seriál od Disney+ má za sebou prvú aj druhú epizódu a my sme nadšení. Disney+ síce malo problémy so spustením, no všetko už funguje ako má a užívatelia si novú videoplatformu môžu s radosťou užívať. Teda, ak ju majú dostupnú. U nás zatiaľ Disney+ využívať nemôžeš.</p>
      <related>
        <a href="https://refresher.sk/76558-Mandalorian-dokazuje-ze-Star-Wars-potrebovalo-rozsirovanie-sveta-a-skvele-pribehy-nie-novu-trilogiu-s-Rey-a-Kylo-Renom"/>
      </related>
      <p>Tak či onak, Mandalorian má našliapnuté na to, aby sa stal veľkým hitom.  Odohráva sa po Epizóde VI, keď je Impérium zničené, no ľuďom to vytúžený mier neprinieslo.  Hlavnou postavou je lovec odmien z planéty Mandalore. Viac si prečítaj v <a href="https://refresher.sk/76558-Mandalorian-dokazuje-ze-Star-Wars-potrebovalo-rozsirovanie-sveta-a-skvele-pribehy-nie-novu-trilogiu-s-Rey-a-Kylo-Renom">článku</a>, ktorý sme novému seriálu venovali.</p>
      <p>No a bystrému oku určite neunikol pohľad na <b>dobre známeho Yodu.</b> Teda, na postavu jemu podobnú. Bábätko v kočíku určite mnohých prekvapilo svojou roztomilosťou. Prinášame ti pár záberov a video a sám musíš uznať, že sa animácia skutočne podarila. </p>
      <figure>
        <img src="https://i.refresher.sk/public/vladimir-micuda/ostatne/baby-yoda-the-mandalorian-1196073-1280x0.jpeg"/>
        <figcaption>
          <cite>Disney+</cite>
        </figcaption>
      </figure>
      <figure>
        <img src="https://i.refresher.sk/public/vladimir-micuda/ostatne/d5958a30-1eef-4a52-8cd7-50c117b647c3-screen-shot-2019-11-15-at-105922-am.jpg"/>
        <figcaption>
          <cite>Disney+</cite>
        </figcaption>
      </figure>
      <figure>
        <iframe src="https://www.youtube.com/embed/-XHOo-i_u1I" width="700" height="393" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/74458-Ako-by-na-najnovsi-trailer-pre-Rogue-One-reagoval-Kylo-Ren-Vtipne-video-s-jeho-komentarom-vas-zarucene-pobavi"/>
        <a href="https://refresher.sk/75096-Co-vsetko-prezradil-reziser-J-J-Abrams-o-zahadach-a-vystrihnutych-scenach-pre-The-Force-Awakens"/>
        <a href="https://refresher.sk/73226-Po-potvrdenej-Star-Wars-solovke-ObiWana-Kenobiho-vyzeraju-coraz-pravdepodobnejsie-aj-spinoffy-s-Yodom-a-Boba-Fettom"/>
        <a href="https://refresher.sk/75278-Star-Wars-Rogue-one-Prakticke-efekty-alebo-CGI"/>
        <a href="https://refresher.sk/75389-Bezvladne-tela-Stormtrooperov-a-zrutena-vesmirna-lod-na-fotkach-z-natacania-Star-Wars-Rogue-One"/>
        <a href="https://refresher.sk/75480-Reziser-Jurassic-World-bude-rezirovat-Star-Wars-Episode-IX"/>
        <a href="https://refresher.sk/75506-Ake-budu-dalsie-filmy-dvojice-LordMiller-Star-Wars-Anthology-Han-Solo-a-animovany-SpiderMan"/>
        <a href="https://refresher.sk/75750-Studio-stojace-za-specialnymi-efektmi-pre-filmy-Star-Wars-ci-Warcraft-oslavuje-neuveritelne-40-narodeniny"/>
      </related>
    </article>
  </body>
</html>