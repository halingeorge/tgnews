<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827077.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T12:10:00+00:00"/>
    <meta property="og:title" content="فیس‌بوک شبیه اینستاگرام می‌شود"/>
    <meta property="og:description" content="به گزارش ایسنا، فیس بوک که بدون شک بزرگترین شبکه اجتماعی در جهان به شمار می‌رود، به تازگی اعلام کرده که قصد دارد قابلیت جدیدی را تحت عنوان تصاویر محبوب (Popular Photos) به پلتفرم خود بیفزاید تا کاربران بتوانند محتوای پرمخاطب و تصاویر و ویدیوهای محبوب و پربازدید این شبکه اجتماعی را مشاهده کرده و از ان باخبر شوند.  "/>
  </head>
  <body>
    <article>
      <h1>فیس‌بوک شبیه اینستاگرام می‌شود</h1>
      <address>
        <time datetime="2019-11-18T12:10:00+00:00">18 Nov 2019, 12:10</time>
      </address>
      <p>به نظر می‌رسد که فیس بوک نیز قصد دارد قابلیتی شبیه به اینستاگرام را به پلت‌فرم خود اضافه کند تا کاربران بتوانند تصاویر محبوب و پرمخاطب را مشاهده کنند.</p>
      <p>به گزارش ایسنا، فیس بوک که بدون شک بزرگترین شبکه اجتماعی در جهان به شمار می‌رود، به تازگی اعلام کرده که قصد دارد قابلیت جدیدی را تحت عنوان تصاویر محبوب (Popular Photos) به پلتفرم خود بیفزاید تا کاربران بتوانند محتوای پرمخاطب و تصاویر و ویدیوهای محبوب و پربازدید این شبکه اجتماعی را مشاهده کرده و از ان باخبر شوند.  </p>
      <p>فیس‌بوک که چند سال پیش اینستاگرام را خریداری کرد، اخیرا بسیار تلاش کرده است تا قابلیت و امکانات محبوب و پرطرفدار اینستاگرام را تقلید کرده و برای کاربرانش امکان بهره‌مندی از آن را فراهم بیاورد.</p>
      <p>حالا این خبر که در وب سایت phonearena منتشر شده است، تاکنون نظر و توجه خیل عظیمی از کاربران و علاقمندان به این شبکه اجتماعی را به سمت و سوی خود جلب کرده و انتظار می رود با استقبال بی‌نظیری از سوی آنها مواجه شود.  </p>
    </article>
  </body>
</html>