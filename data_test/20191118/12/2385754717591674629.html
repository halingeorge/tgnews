<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/kypriako/597891/den-ksanagyrizoume-sto-trapezi-mono-kai-mono-gia-na-diapragmateftoume"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T12:20:00+00:00"/>
    <meta property="og:title" content="«Δεν ξαναγυρίζουμε στο τραπέζι μόνο και μόνο για να διαπραγματευτούμε»"/>
    <meta property="og:description" content="Το έργο της εξωτερικής πολιτικής το 2019 και τους στόχους για το 2020 ανέπτυξε ο Τούρκος υπουργός Εξωτερικών μιλώντας στην αρμόδια επιτροπή της βουλής για..."/>
  </head>
  <body>
    <article>
      <h1>«Δεν ξαναγυρίζουμε στο τραπέζι μόνο και μόνο για να διαπραγματευτούμε»</h1>
      <address><time datetime="2019-11-18T12:20:00+00:00">18 Nov 2019, 12:20</time> by <a rel="author">SigmaLive</a></address>
      <p><b>Το έργο της εξωτερικής πολιτικής το 2019 και τους στόχους για το 2020 ανέπτυξε ο Τούρκος υπουργός Εξωτερικών μιλώντας στην αρμόδια επιτροπή της βουλής για τον προϋπολογισμό.<br/></b> <br/>Όπως μεταδίδει η ανταποκρίτρια του ΣΙΓΜΑ στην Τουρκία, Μαρία Ζαχαράκη, ο Μεβλούτ Τσαβούσογλου αναφέρθηκε στην ανατ. Μεσόγειο, υπογραμμίζοντας ότι η Τουρκία, έχοντας τη μεγαλύτερη ακτογραμμή, θα συνεχίσει να λαμβάνει όλα τα απαραίτητα μέτρα για την προστασία των δικαιωμάτων της.<br/> <br/>«Στο θέμα της εθνικής μας υπόθεσης που ονομάζεται Κύπρος θα ήθελα να σας υπογραμμίσω ότι δεν πρόκειται να ξαναγυρίσουμε στο τραπέζι μόνο και μόνο για να  διαπραγματευτούμε. Η Τουρκία, διαθέτοντας τη μεγαλύτερη ακτογραμμή στην ανατολική Μεσόγειο, έχει νόμιμα δικαιώματα και συμφέροντα και δυτικά και βόρεια της Κύπρου. Η χώρα μας, προκειμένου να τα προστατεύσει, έχει λάβει όλα τα απαραίτητα μέτρα και θα συνεχίσει να τα λαμβάνει. Θα συνεχίσουμε να προστατεύουμε τόσο τα δικαιώματά μας στη δική μας υφαλοκρηπίδα όσο και τα δικαιώματα της "τδβκ", της οποίας είμαστε εγγυήτρια χώρα».<br/> <br/>Αναφερόμενος στις σχέσεις με την Ελλάδα, ο Τούρκος υπουργός Εξωτερικών εξέφρασε την προσδοκία ότι με τη νέα κυβέρνηση που αναδείχθηκε στην Ελλάδα της Νέας Δημοκρατίας υπό την ηγεσία του Κυριάκου Μητσοτάκη θα αντιμετωπίσουν ευκολότερα τα προβλήματα και θα επικεντρωθούν στη θετική ατζέντα, σημειώνοντας παράλληλα ότι με την Ελλάδα τα κανάλια του διαλόγου παραμένουν ανοιχτά.<br/> </p>
    </article>
  </body>
</html>