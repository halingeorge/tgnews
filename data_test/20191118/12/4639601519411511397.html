<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/society/katerini-ti-edeikse-i-nekropsia-tis-17xronis-kai-ti-miteras-tis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T12:49:20+00:00"/>
    <meta property="og:title" content="Κατερίνη : Τι έδειξε η νεκροψία της 17χρονης και της μητέρας της"/>
    <meta property="og:description" content="Ολοκληρώθηκε η νεκροψία – νεκροτομή της 17χρονης από την Κατερίνη και της 45χρονης μητέρας της, οι οποίες αγνοούνταν από τις 9 Νοεμβρίου και βρέθηκαν νεκρές, χθες το πρωί, σε χαράδρα βάθους 120 μέτρων στην Πιερία."/>
  </head>
  <body>
    <article>
      <h1>Κατερίνη : Τι έδειξε η νεκροψία της 17χρονης και της μητέρας της</h1>
      <h2>Ολοκληρώθηκε η νεκροψία – νεκροτομή της 17χρονης από την Κατερίνη και της 45χρονης μητέρας της, οι οποίες αγνοούνταν από τις 9 Νοεμβρίου και βρέθηκαν νεκρές, χθες το πρωί, σε χαράδρα βάθους 120 μέτρων στην Πιερία.</h2>
      <address><time datetime="2019-11-18T12:49:20+00:00">18 Nov 2019, 12:49</time> by <a rel="author">ΤοΒΗΜΑ Team</a></address>
      <p>Ολοκληρώθηκε η νεκροψία – νεκροτομή της 17χρονης από την Κατερίνη και της 45χρονης μητέρας της, οι οποίες αγνοούνταν από τις 9 Νοεμβρίου και βρέθηκαν νεκρές, χθες το πρωί, σε χαράδρα βάθους 120 μέτρων στην Πιερία.</p>
      <p>Σύμφωνα με πληροφορίες από το Εργαστήριο Ιατροδικαστικής και Τοξικολογίας του Αριστοτελείου Πανεπιστημίου Θεσσαλονίκης (ΑΠΘ), οι σοροί έφεραν κακώσεις σώματος και κεφαλής και ο θάνατός τους φαίνεται να επήλθε ακαριαία.</p>
      <p>
        <a href="https://www.in.gr/2019/11/18/economy/oikonomikes-eidiseis/eurobank-poulise-180-epaggelmatika-akinita/">Η Eurobank πούλησε 180 επαγγελματικά ακίνητα</a>
      </p>
      <p>Τη νεκροψία – νεκροτομή διενήργησαν οι καθηγητές Ιατροδικαστικής του ΑΠΘ Λήδα Κοβάτση και Φώτιος Χατζηνικολάου.</p>
      <p>Παράλληλα, θα διενεργηθεί τοξικολογικός έλεγχος και τα αποτελέσματα αναμένεται να γίνουν γνωστά τις επόμενες ημέρες.</p>
      <p>Οι δύο σοροί εντοπίστηκαν στη χαράδρα επί της παλαιάς εθνικής οδού Κατερίνης – Ελασσόνας, δίπλα και εξωτερικά από το αυτοκίνητο με το οποίο φαίνεται πως είχαν φύγει από το σπίτι τους. Τις δύο γυναίκες βρήκε κλιμάκιο στελεχών της Πυροσβεστικής της ΕΜΑΚ και της Αστυνομίας, με τη συνδρομή drone.</p>
      <p>Από τα πρώτα στοιχεία της αστυνομικής έρευνας δεν διαφαίνονται ίχνη εγκληματικής ενέργειας. Οι αστυνομικές αρχές διερευνούν όλα τα ενδεχόμενα για τα ακριβή αίτια θανάτου μητέρας και κόρης.</p>
      <p>Ο χρόνος θανάτου προσδιορίζεται την ημέρα της εξαφάνισής τους, στις 8 Νοεμβρίου, διαψεύδοντας έτσι τις αβάσιμες φήμες πως στις 14 του μήνα, η μητέρα είχε δήθεν θεαθεί να οδηγεί το αμάξι στην Κατερίνη.</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>