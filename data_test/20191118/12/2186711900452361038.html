<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/protjagom-tizhnja-porushniki-nezakonno-dobuli-majzhe-309-kg-ribi"/>
    <meta property="og:site_name" content="ПІК"/>
    <meta property="article:published_time" content="2019-11-18T12:00:00+00:00"/>
    <meta property="og:title" content="Протягом тижня порушники незаконно добули майже 309 кг риби"/>
    <meta property="og:description" content="У період з 11 по 17 листопада 2019 року головними державними інспекторами Херсонського рибоохоронного патруля викрито 66 порушень природоохоронного законодавства, з яких 42 - грубі"/>
  </head>
  <body>
    <article>
      <h1>Протягом тижня порушники незаконно добули майже 309 кг риби</h1>
      <address>
        <time datetime="2019-11-18T12:00:00+00:00">18 Nov 2019, 12:00</time>
      </address>
      <p>У період з 11 по 17 листопада 2019 року головними державними інспекторами Херсонського рибоохоронного патруля викрито 66 порушень природоохоронного законодавства, з яких 42 - грубі (ч. 4 ст. 85 КУпАП). Також складено три протокола за ч. 3 ст. 85 КУпАП (порушення правил рибальства) та вісім - за ч. 1 ст. 88-1 КУпАП (незаконне придбання чи збут водних біоресурсів). Крім цього, оформлено 13 актів виявлення та вилучення безхазяйного майна.</p>
      <p>«Протягом даного періоду рибоохоронні патрульні вилучили 43 од. заборонених знарядь лову. Загальна вага вилучених водних біоресурсів склала майже 309 кг. Сума збитків, завданих рибному господарству, становить 31 552 грн», - повідомив начальник Управління Державного агентства рибного господарства у Херсонській області Богдан Артющик.</p>
      <p>Для прикладу, 17 листопада під час рейду Херсонський рибоохоронний патруль виявив грубе порушення правил рибальства. Двоє мешканців м. Гола Пристань здійснювали вилов риби забороненим знаряддям лову – мисиновою сіткою. При перевірці було виявлено рибу: сазан – 5 екз., карась сріблястий – 5 екз. та по одному екз. окуня і плоскирки. Загальна вага становить майже 6 кг. Загальна сума збитків складає 1 649 грн.</p>
      <p>Подію задокументовано в акваторії Кардашинського лиману Голопристанського району Херсонської області.</p>
      <p>Того самого дня на Каховському водосховищі, поблизу с. Дудчани Нововоронцовського району Херсонської області зафіксовано аналогічне порушення. Громадянин за допомогою сітки виловив 2 кг риби: плітка – 3 екз. та сазан (молодь) – 1 екз. Загальна сума збитків становить 561 грн.</p>
      <p>На винних осіб складено протоколи за ч. 4 ст. 85 КУпАП. Заборонені знаряддя лову та рибу вилучено до рішення суду.</p>
      <related>
        <h4>Новини по темі</h4>
        <a href="https://pik.ua/news/url/v-oleshkah-vilucheno-20-kg-ribi-na-stihijnomu-rinku"/>
        <a href="https://pik.ua/news/url/protjagom-lipnja-vikrito-152-porushennja-prirodoohoronnogo-zakonodavstva---hersonskij-riboohoronnij-patrul"/>
        <a href="https://pik.ua/news/url/u-top-5-vipadkiv-kontrabandi-tvarin-u-minulomu-rotsi-podiji-na-hersonschini"/>
      </related>
    </article>
  </body>
</html>