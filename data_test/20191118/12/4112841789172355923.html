<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76696-Bezos-uz-nie-je-najbohatsi-muz-planety-vystriedal-ho-Bill-Gates"/>
    <meta property="og:site_name" content="REFRESHER"/>
    <meta property="article:published_time" content="2019-11-18T12:13:00+00:00"/>
    <meta property="og:title" content="Bezos už nie je najbohatší muž planéty, vystriedal ho Bill Gates"/>
    <meta property="og:description" content="Po dvoch rokoch opäť „kraľuje“ zakladateľ Microsoftu."/>
  </head>
  <body>
    <article>
      <h1>Bezos už nie je najbohatší muž planéty, vystriedal ho Bill Gates</h1>
      <address><time datetime="2019-11-18T12:13:00+00:00">18 Nov 2019, 12:13</time> by <a rel="author">Vladimír Mičuda</a></address>
      <p>
        <b>Po dvoch rokoch opäť „kraľuje“ zakladateľ Microsoftu.</b>
      </p>
      <p>Po dvoch rokoch nastala zmena, najbohatším mužom planéty už nie je Jeff Bezos. Vystriedal ho zakladateľ Microsoftu Bill Gates, ukázal najnovší <a href="https://www.bloomberg.com/billionaires/">Bloomberg Billionaires Index</a>. Jeho majetok mal v piatok<b> hodnotu 110 miliárd dolárov,</b> za ním sa umiestil zakladateľ a šéf Amazonu s majetkom v trhovej hodnote 109 miliárd.</p>
      <figure>
        <img src="https://i.refresher.sk/public/vladimir-micuda/ostatne/fff.jpg"/>
        <figcaption>
          <cite>https://www.bloomberg.com/billionaires/</cite>
        </figcaption>
      </figure>
      <p>Dôvodom je zrejme fakt, že sa Bezos nedávno rozvádzal a stratil časť svojho majetku. MacKenzie Bezosová vlastní 35 miliárd dolárov a je 24. najbohatší človek na svete. Gatesov majetok sa za tento rok zvýšil o 19,5 miliardy, profitoval hlavne z posilňovania akcií spoločnosti Microsoft. Na tretej priečke je francúzsky magnát Bernard Arnault, generálny riaditeľ výrobcu luxusných produktov LVMH Moët Hennessy. Vlastní majetok v hodnote 103 miliárd.</p>
      <figure>
        <img src="https://i.refresher.sk/public/vladimir-micuda/tasr/Books_-_Bill_Gates364851651760.jpg"/>
        <figcaption>
          <cite>TASR/AP/Nati Harnik</cite>
        </figcaption>
      </figure>
      <p>Bill Gates je filantrop, veľkú časť svojho majetku daroval na charitu – napríklad do prevencie detskej obrny v Afrike, filtrácie odpadových vôd v slumoch alebo do boja s globálnym otepľovaním. Známy je tiež tým, že chce svojim deťom nechať len zlomok bohatstva. Zvyšok plánuje „rozdať“. Niektoré z aktivít približuje aj dokument Inside Bill's Brain dostupný na Netflixe.</p>
      <figure>
        <embed-post data-src="https://www.instagram.com/p/BxsacGglBLF" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/35754-Zo-svojich-nazvov-odstranili-zopar-pismen-aby-podporili-celosvetovu-kampan-Nechybaju-ani-spolocnosti-zvucnych-mien"/>
        <a href="https://refresher.sk/43049-Mesto-Dubaj-ziskalo-vlastny-typ-pisma-od-Microsoftu-aby-potvrdilo-snahu-o-globalne-liderstvo-v-inovaciach"/>
        <a href="https://refresher.sk/64458-Sefa-Amazonu-Jeffa-Bezosa-bude-rozvod-stat-desiatky-miliard-dolarov-Z-manzelky-spravi-jednu-z-najbohatsich-zien"/>
        <a href="https://refresher.sk/64529-Uz-o-par-mesiacov-nam-nad-hlavami-budu-lietat-tisicky-satelitov-s-internetom-pre-kazdeho-Plan-Elona-Muska-bude-coskoro-hotovy"/>
        <a href="https://refresher.sk/76697-TWiiNSka-sa-chvali-tehotenskym-bruskom-Na-svoju-dcerku-sa-uz-velmi-tesi"/>
        <a href="https://refresher.sk/76694-5rocny-chlapec-doniesol-do-skoly-heroin-Tvrdil-ze-sa-vdaka-nemu-citi-ako-SpiderMan"/>
        <a href="https://refresher.sk/76682-Bar-v-Dubaji-ponuka-pre-zeny-drinky-zadarmo-Zalezi-vsak-na-tom-kolko-vazia"/>
        <a href="https://refresher.sk/76622-Narodili-sa-17-novembra-Deti-Neznej-revolucie-maju-tridsat-Aky-je-ich-zivot-v-slobode"/>
      </related>
    </article>
  </body>
</html>