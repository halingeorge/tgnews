<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/246915/stare-de-urgenta-in-timisoara-cel-putin-trei-morti-dupa-o-actiune-de-dezinsectie-intr-un-bloc.html"/>
    <meta property="og:site_name" content="Wall-Street"/>
    <meta property="article:published_time" content="2019-11-18T12:59:47+00:00"/>
    <meta property="og:title" content="Timisoara: Cel putin trei morti dupa o actiune de dezinsectie intr-un bloc"/>
    <meta property="og:description" content="Mai multe persoane dintr-un bloc din Timisoara au ajuns la spital in ultimele zile, iar trei persoane, dintre care doi copii, au decedat, din cauze inca necunoscute, insa care ar putea avea legatura cu o dezinsectie care s-a facut in acel imobil, potrivit afirmatiilor unora dintre locatari, noteaza Agerpres."/>
  </head>
  <body>
    <article>
      <h1>Timisoara: Cel putin trei morti dupa o actiune de dezinsectie intr-un bloc</h1>
      <address>
        <time datetime="2019-11-18T12:59:47+00:00">18 Nov 2019, 12:59</time>
      </address>
      <p>
        <b>Mai multe persoane dintr-un bloc din Timisoara au ajuns la spital in ultimele zile, iar trei persoane, dintre care doi copii, au decedat, din cauze inca necunoscute, insa care ar putea avea legatura cu o dezinsectie care s-a facut in acel imobil, potrivit afirmatiilor unora dintre locatari, noteaza Agerpres.</b>
      </p>
      <p>
        <b>Update ora 15:15:</b>
      </p>
      <p>Secretarul de stat din MAI Raed Arafat a declarat luni ca s-a intrunit Comitetul pentru Situatii de Urgenta in cazul de la Timisoara, unde trei persoane dintr-un bloc, dintre care doi copii, au decedat, iar altele sunt internate in spital.</p>
      <p>Raed Arafat a precizat ca se face evacuarea blocului si toate persoanele din acel imobil vor fi investigate medical.</p>
      <p>"Se evacueaza blocul la acest moment. Vor fi investigate toate persoanele si vor fi cazate in alta parte pana se elimina riscul unei intoxicatii. Au fost trimise echipe de la Inspectoratul pentru Situatii de Urgenta din Timis si din alte judete, echipe CBRN care sa faca investigatiile, pe langa acestea si Directia de Sanatate Publica. Avem din pacate cei trei decedati si mai avem inca adulti si copii internati cu simptomatologie mai usoara, dar care sunt internati la acest moment in Spitalul Judetean si Spitalul de Copii", a afirmat Arafat.</p>
      <p>
        <a href="https://www.wall-street.ro/articol/Social/246929/ministerul-sanatatii-28-de-persoane-spitalizate-dupa-deratizarea-din-timisoara.html">Citeste si:<br/>Ministerul Sanatatii: 28 de persoane spitalizate dupa o deratizare</a>
      </p>
      <figure>
        <img src="https://img.wall-street.ro/image_thumbs/thumbs/ba6/ba625eec6078de20fca3f395dea1b1c6-400x250-00-65.jpg?v=1574148388"/>
      </figure>
      <p>
        <b>Stire initiala:</b>
      </p>
      <p>Surse din cadrul ISU Timis au declarat pentru Agerpres ca inca nu se cunosc cauzele care au dus la problemele medicale ale persoanelor respective.</p>
      <p>"Se fac masuratori si cercetari la fata locului, pe strada Miorita din Timisoara. Nu se stie daca este vorba despre intoxicatie", au declarat surse judiciare pentru Agerpres.</p>
      <p>La fata locului s-a deplasat inclusiv o echipa de Cercetare Biologica, Radiologica si Nucleara a ISU Timis.</p>
      <p>
        <a href="https://www.wall-street.ro/articol/Companii/246865/cea-mai-mare-fabrica-de-biciclete-din-sud-estul-europei-la-timisoara-mii-de-locuri-de-munca-create.html">Citeste si:<br/>Cea mai mare fabrica de biciclete din Sud-Estul Europei, la Timisoara</a>
      </p>
      <figure>
        <img src="https://img.wall-street.ro/image_thumbs/thumbs/f0d/f0d43f323f2bd6f15dec3355a84f8fd8-400x250-00-65.jpg?v=1573829996"/>
      </figure>
      <footer>Sursa foto: Alisa Anton | Unsplash</footer>
    </article>
  </body>
</html>