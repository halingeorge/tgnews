<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717721/%D8%AF%D8%A7%D8%AF%DA%AF%D8%A7%D9%87-%DA%A9%DB%8C%D9%81%D8%B1%DB%8C-%D8%A8%DB%8C%D9%86-%D8%A7%D9%84%D9%85%D9%84%D9%84-%D8%AF%D8%B1%D8%A8%D8%A7%D8%B1%D9%87-%D8%AC%D8%B1%D8%A7%DB%8C%D9%85-%D8%AC%D9%86%DA%AF%DB%8C-%D9%86%DB%8C%D8%B1%D9%88%D9%87%D8%A7%DB%8C-%D8%A7%D9%86%DA%AF%D9%84%DB%8C%D8%B3%DB%8C-%D8%AA%D8%AD%D9%82%DB%8C%D9%82"/>
    <meta property="og:site_name" content="ایسنا"/>
    <meta property="article:published_time" content="2019-11-18T12:05:46+00:00"/>
    <meta property="og:title" content="دادگاه کیفری بین‌الملل درباره جرایم جنگی نیروهای انگلیسی تحقیق می‌کند"/>
    <meta property="og:description" content="دادگاه کیفری بین‌الملل در لاهه اعلام کرده، احتمالا نخستین تحقیقات خود را درباره جرایم جنگی احتمالی از سوی ارتش انگلیس در نبردهای عراق و افغانستان و در پی افشاگری یکی از برنامه‌های شبکه خبری بی.بی.سی در این باره آغاز می‌کند."/>
  </head>
  <body>
    <article>
      <h1>دادگاه کیفری بین‌الملل درباره جرایم جنگی نیروهای انگلیسی تحقیق می‌کند</h1>
      <address><time datetime="2019-11-18T12:05:46+00:00">18 Nov 2019, 12:05</time> by <a rel="author">ایراندخت آذر شکیب</a></address>
      <p>دادگاه کیفری بین‌الملل در لاهه اعلام کرده، احتمالا نخستین تحقیقات خود را درباره جرایم جنگی احتمالی از سوی ارتش انگلیس در نبردهای عراق و افغانستان و در پی افشاگری یکی از برنامه‌های شبکه خبری بی.بی.سی در این باره آغاز می‌کند.</p>
      <p>به گزارش ایسنا، به نقل از خبرگزاری اسپوتنیک، اخیرا، بررسی از سوی برنامه پانورامای شبکه خبری بی.بی.سی و ساندی تایمز از قول ۱۱ کاراگاه انگلیسی انجام شد که گفته بودند شواهدی معتبر از دولت و نیروهای مسلح این کشور درباره دخالت نیروهای انگلیسی در جنایت‌های جنگی در عراق و افغانستان یافته‌اند.</p>
      <p>این دادگاه متعهد شد تا به صورت مستقل به یافته های بی.بی.سی دسترسی داشته باشد و اگر به این باور برسد که دولت انگلیس دخالت سربازانش در شکنجه و کشتار را لاپوشانی کرده، در این باره تشکیل پرونده می‌دهد.</p>
      <p>این دادگاه پیشتر به شواهدی معتبر اشاره کرده بود که نشان می‌دهد نیروهای انگلیسی احتمالا به جنایت‌های جنگی در عراق دست زده‌اند.</p>
      <p>این بیانیه از سوی دادگاه کیفری بین‌المللی پس از تحقیقات صورت گرفته از سوی بی.بی.سی و ساندی تایمز منتشر شده است.</p>
      <p>این دو رسانه به گزارش‌های ۱۱ کاراگاه از تیم اتهامات تاریخی عراق (IHAT) اشاره دارند که جنایت‌های جنگی احتمالی ارتکابی از سوی نیروهای انگلیسی در عراق را مورد بررسی قرار دادند.</p>
      <p>دومینیک راب، وزیر امور خارجه انگلیس در گفتگو با بی.بی.سی گفت: تمامی اتهاماتی که شواهدی داشته باشند، مورد بررسی قرار گرفته‌اند.</p>
      <p>وزارت دفاع انگلیس تاکید دارد که عملیات نظامی‌ ارتش کاملا بر اساس قوانین صورت گرفته‌اند.</p>
      <p>انتهای پیام</p>
    </article>
  </body>
</html>