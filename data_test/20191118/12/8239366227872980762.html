<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_lvovi_vchetverte_provedut_festyval_misto_shcho_nadyhaie_istorii_330994.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T12:04:00+00:00"/>
    <meta property="og:title" content="У Львові вчетверте проведуть фестиваль &quot;Місто, що надихає. Історії&quot;"/>
    <meta property="og:description" content="23−24 листопада у Міському палаці культури імені Гната Хоткевича (вул. Кушевича, 1) відбудеться вже традиційне, четверте відзначення Львовом отримання титулу Міста Літератури ЮНЕСКО. Про це Гал-інфо повідомили у прес-службі ЛМР."/>
  </head>
  <body>
    <article>
      <h1>У Львові вчетверте проведуть фестиваль "Місто, що надихає. Історії"</h1>
      <h2>23−24 листопада у Міському палаці культури імені Гната Хоткевича (вул. Кушевича, 1) відбудеться вже традиційне, четверте відзначення Львовом отримання титулу Міста Літератури ЮНЕСКО. Про це Гал-інфо повідомили у прес-службі ЛМР.</h2>
      <address>
        <time datetime="2019-11-18T12:04:00+00:00">18 Nov 2019, 12:04</time>
      </address>
      <figure>
        <img src="https://galinfo.com.ua/media/gallery/intxt/m/i/mistoshchonadykhaie.jpg"/>
        <figcaption>У Львові вчетверте проведуть фестиваль "Місто, що надихає. Історії"</figcaption>
      </figure>
      <p>Із цього приводу, офіс ʺЛьвів — Місто Літератури ЮНЕСКОʺ разом із партнерами влаштовує фестиваль ʺМісто, що надихає. Історіїʺ.</p>
      <p>Цьогоріч фокусна тема фестивалю — історії: історії талантів, історії успіхів та невдач, історії правдиві та вигадані, та, головне, ʺживіʺ історії.</p>
      <p>ʺТут літературні менеджери матимуть можливість відвідати лекційну програму та творчі майстерки, для поціновувачів літературної творчості функціонуватиме Арт-зона з читаннями та перформансами, а діти зможуть весело та пізнавально провести час на нашій дитячій зоніʺ, — зазначають організатори.</p>
      <p>Протягом двох днів фестивалю на відвідувачів чекають:</p>
      <ul>
        <li>зустрічі з літературними менеджерами з різних куточків України;</li>
        <li>розмови про Креативну Мережу ЮНЕСКО та перспективи її розвитку в Україні;</li>
        <li>майстер-класи для бібліотекарів і не тільки;</li>
        <li>презентація проекту Кракова — Міста Літератури ЮНЕСКО;</li>
        <li>багато іншого.</li>
      </ul>
      <p>Окремо діятиме арт-програма, учасниками якої стануть Петро Яценко, лауреат цьогорічної Премії міста літератури ЮНЕСКО, Андрій Содомора, Остап Сливинський, Ольга Поворозник, Літературне роз’єднання ʺГраньʺ, Тарас Прохасько, Марк Токар, Соломія Чубай, Джалапіта, Рококо, Інна Баштова та гурт ʺОчеретяний Кітʺ.</p>
      <p>Партнери фестивалю: Львівська міська рада, Міський палац культури ім. Гната Хоткевича, Краків — місто літератури ЮНЕСКО, Львівський національний літературно-меморіальний музей Івана Франка, Анімаційний фестиваль ʺРавликФестʺ, Харківський ЛітМузей, Одеса — Місто Літератури ЮНЕСКО, літературне роз’єднання ʺГраньʺ. Централізована бібліотечна система для дітей міста Львова, ГО ʺЗолоті Рокиʺ, Театр Domus.</p>
      <p>Нагадаємо, як писало Гал-інфо, в Україні вперше відбудеться фестиваль <a href="https://galinfo.com.ua/news/v_ukraini_vpershe_vidbudetsya_festyval_ukrainske_dytyache_kino_330632.html">ʺУкраїнське дитяче кіноʺ</a>.</p>
    </article>
  </body>
</html>