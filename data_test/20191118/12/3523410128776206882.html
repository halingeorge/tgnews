<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640487/%D9%87%D8%B1%DA%AF%D9%88%D9%86%D9%87-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%87%E2%80%8C%D8%A8%D9%87%D8%A7%D9%86%D9%87-%D8%AA%D8%BA%DB%8C%DB%8C%D8%B1-%D9%86%D8%B1%D8%AE-%D8%A8%D9%86%D8%B2%DB%8C%D9%86-%D9%85%D9%85%D9%86%D9%88%D8%B9-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T12:04:00+00:00"/>
    <meta property="og:title" content="هرگونه افزایش قیمت به‌بهانه تغییر نرخ بنزین ممنوع است"/>
    <meta property="og:description" content="بر اساس مصوبه جلسه کارگروه تنظیم بازار، هرگونه افزایش قیمت کالا و خدمات به‌بهانه افزایش نرخ بنزین ممنوع خواهد بود."/>
  </head>
  <body>
    <article>
      <h1>
        <a href="https://www.bultannews.com/fa/news/640487/%D9%87%D8%B1%DA%AF%D9%88%D9%86%D9%87-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%87%E2%80%8C%D8%A8%D9%87%D8%A7%D9%86%D9%87-%D8%AA%D8%BA%DB%8C%DB%8C%D8%B1-%D9%86%D8%B1%D8%AE-%D8%A8%D9%86%D8%B2%DB%8C%D9%86-%D9%85%D9%85%D9%86%D9%88%D8%B9-%D8%A7%D8%B3%D8%AA">هرگونه افزایش قیمت به‌بهانه تغییر نرخ بنزین ممنوع است</a>
      </h1>
      <h2>بر اساس مصوبه جلسه کارگروه تنظیم بازار، هرگونه افزایش قیمت کالا و خدمات به‌بهانه افزایش نرخ بنزین ممنوع خواهد بود.</h2>
      <address><time datetime="2019-11-18T12:04:00+00:00">18 Nov 2019, 12:04</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، ​سازمان حمایت از مصرف‌کنندگان و تولیدکنندگان در اطلاعیه شماره یک خود اعلام کرد که بر اساس مصوبه جلسه کارگروه تنظیم بازار در تاریخ 24 آبان، هرگونه افزایش قیمت کالاها و خدمات به‌خصوص به‌بهانه افزایش نرخ بنزین ممنوع خواهد بود.</p>
      <p>در این اطلاعیه آمده است:​ سازمان حمایت مصرف‌کنندگان و تولیدکنندگان ضمن رصد و پایش بازار و کسب اطلاعات از تمامی مراکز توزیع با هر گونه افزایش قیمت برخورد خواهد کرد.</p>
      <p>همچنین بر اساس هماهنگی‌های انجام‌گرفته با سازمان تعزیرات حکومتی رسیدگی به این پرونده‌ها در اولویت برخورد و صدور رأی خواهد شد.</p>
      <p>​ این اطلاعیه به‌منزله ابلاغیه رسمی تلقی شده و اجرای آن برای تمامی واحد‌های اقتصادی ذی‌نفع الزامی است.</p>
      <p>سازمان حمایت از مصرف‌کنندگان و تولیدکنندگان در این اطلاعیه از عموم مردم درخواست کرد تا در صورت مشاهده هر گونه تخلف در این زمینه، مراتب را از طریق سامانه 124 سازمان حمایت و سازمان‌های صنعت، معدن و تجارت استان‌ها در سراسر کشور و یا از طریق اپلیکیشن برای پیگیری گزارش کنند تا سریعاً به آن رسیدگی و با متخلفان برابر قانون برخورد شود.</p>
    </article>
  </body>
</html>