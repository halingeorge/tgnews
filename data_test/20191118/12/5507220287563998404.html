<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186716/"/>
    <meta property="og:site_name" content="Janam TV"/>
    <meta property="article:published_time" content="2019-11-18T12:54:07+00:00"/>
    <meta property="og:title" content="കാസർകോട്ടെ ആദ്യ യോഗ സ്റ്റുഡിയോ ‘ലൈറ്റ് വിത്തിൻ’ പ്രവർത്തനമാരംഭിച്ചു"/>
    <meta property="og:description" content="കാസർകോട്: കാസർകോട് ജില്ലയിലെ ആദ്യ യോഗ സ്റ്റുഡിയോ 'ലൈറ്റ് വിത്തിൻ' പ്രവർത്തനമാരംഭിച്ചു. സെൻട്രൽ യൂണിവേഴ്സിറ്റി യോഗ വിഭാഗം അക്കാദമി കോർഡിനേറ്റർ ഡോക്ടർ"/>
  </head>
  <body>
    <article>
      <h1>കാസർകോട്ടെ ആദ്യ യോഗ സ്റ്റുഡിയോ ‘ലൈറ്റ് വിത്തിൻ’ പ്രവർത്തനമാരംഭിച്ചു</h1>
      <address><time datetime="2019-11-18T12:54:07+00:00">18 Nov 2019, 12:54</time> by <a rel="author">Janam TV Web Desk</a></address>
      <p>കാസർകോട്: കാസർകോട് ജില്ലയിലെ ആദ്യ യോഗ സ്റ്റുഡിയോ ‘ലൈറ്റ് വിത്തിൻ’ പ്രവർത്തനമാരംഭിച്ചു. സെൻട്രൽ യൂണിവേഴ്സിറ്റി യോഗ വിഭാഗം അക്കാദമി കോർഡിനേറ്റർ ഡോക്ടർ സുബ്രഹ്മണ്യ പൈലൂരാണ് യോഗ സ്റ്റുഡിയോയുടെ ഉദ്ഘാടനം നിർവഹിച്ചത്.</p>
      <p>യോഗ ഈ കാലഘട്ടത്തിൻറെ അനിവാര്യതയാണ് എന്നും മനുഷ്യ പുരോഗതിക്കായി യോഗയെ ഉപയോഗപ്പെടുത്താൻ നമുക്ക് സാധിക്കും എന്നും അദ്ദേഹം പറഞ്ഞു. സെൻട്രൽ യൂണിവേഴ്സിറ്റി ഓഫ് കേരള യുടെ ആദ്യ യോഗ ബാച്ചിൽ നിന്നുള്ള വിദ്യാർത്ഥികളുടെ നേതൃത്വത്തിൽ ആണ് യോഗ സ്റ്റുഡിയോ യുടെ പ്രവർത്തനം ആരംഭിച്ചത് എന്നത് ഏറെ അഭിമാനം പകരുന്നു ഒന്നാണെന്നും അദ്ദേഹം പറഞ്ഞു.</p>
      <p>യോഗ ഉന്നതമായ ഒരു ജീവിത പദ്ധതിയാണെന്നും സാമൂഹിക പുരോഗമനത്തിനും ശാരീരികവും മാനസികവും വൈകാരികവുമായ സന്തുലിതാവസ്ഥ സമൂഹത്തിൽ സൃഷ്ടിക്കാൻ യോഗയിലൂടെ സാധ്യമാകുമെന്നും മുതിർന്ന അഭിഭാഷകൻ അഡ്വ പി കെ ചന്ദ്രശേഖരൻ പറഞ്ഞു.</p>
      <p>ഉയർന്ന അക്കാദമിക് നിലവാരമുള്ള യോഗ പരിശീലകൻ കാഞ്ഞങ്ങാട് ആരോഗ്യപരിപാലന രംഗത്ത് വളരെ ആവശ്യമുള്ള ഘടകമാണെന്ന് ലൈറ്റ് വിത്തിൻ യോഗ സ്റ്റുഡിയോ യിലൂടെ കാഞ്ഞങ്ങാടിന് യോഗയുടെ കൃത്യതയാർന്ന അക്കാദമിക് നിലവാരമുള്ള യോഗ പരിശീലനത്തിനുള്ള അവസരം കൈവന്നിരിക്കുകയാണ് അധ്യാപകനും സാംസ്കാരിക പ്രവർത്തകനുമായ കുഞ്ഞമ്പു മാസ്റ്റർ പറഞ്ഞു.</p>
    </article>
  </body>
</html>