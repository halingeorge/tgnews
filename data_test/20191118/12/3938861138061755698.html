<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_pidozryuvanomu-u-derzhzradi-chinovniku-zmenshili-zastavu/938655"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T12:21:00+00:00"/>
    <meta property="og:title" content="Підозрюваному у держзраді чиновнику зменшили заставу"/>
    <meta property="og:description" content="Київський апеляційний суд залишив чинним арешт підозрюваного у державній зраді колишнього заступника міністра економіки Юрія Бровченка. Але вшестеро зменшив суму застави. Замість 3,4 млн грн колишній чиновник зможе вийти із СІЗО під заставу в 570 тис. За словами захисника Бровченка, гроші ..."/>
  </head>
  <body>
    <article>
      <h1>Підозрюваному у держзраді чиновнику зменшили заставу</h1>
      <address><time datetime="2019-11-18T12:21:00+00:00">18 Nov 2019, 12:21</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938655_w_300.jpg?v=0"/>
        <figcaption>Замість 3,4 млн грн колишній чиновник зможе вийти із СІЗО за 570 тис.</figcaption>
      </figure>
      <p>Київський апеляційний суд залишив чинним арешт підозрюваного у державній зраді колишнього заступника міністра економіки<b> Юрія Бровченка</b>. Але вшестеро зменшив суму застави.</p>
      <p>Замість 3,4 млн грн колишній чиновник зможе вийти із СІЗО під заставу в 570 тис. За словами захисника Бровченка, гроші за нього вже внесли, повідомляють <a href="https://ukranews.com/ua">"Українські Новини"</a></p>
      <p>Поки що підозрюваний залишається в СІЗО – через помилку заставу за нього внесли на неправильний рахунок. Коли цю проблему вирішать, Бровченко вийде з-під варти.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_vidanij-rosiyi-eksperekladach-grojsmana-poobicyav-povernutisya-v-ukrayinu/926461"/>
      </related>
      <blockquote>У міністерстві Юрій Бровченко працював з липня 2016-го. Чоловіка затримали 22 жовтня у Міжнародному аеропорті "Бориспіль".<br/>За <a href="https://gazeta.ua/articles/politics/_sud-areshtuvav-pidozryuvanogo-u-derzhzradi-eksuryadovcya-brovchenka/934387">версією слідства</a>, високопосадовець Міністерства економічного розвитку і торгівлі, чиновники ДП "Український центр "Безпека" та державної акціонерної холдингової компанії "Артем" діяли всупереч інтересам України на користь закордонної компанії.<br/>Уклали з іноземцями завідомо збитковий контракт на виготовлення та постачання лінії з виробництва артилерійських снарядів на загальну суму понад $16,5 млн.<br/>Внаслідок незаконної оборудки авансовий платіж у розмірі понад $8,2 млн перевели на рахунки фіктивних офшорних підприємств, а потім привласнили учасники схеми.<br/>Замовлене обладнання іноземна компанія в Україну не постачала.</blockquote>
    </article>
  </body>
</html>