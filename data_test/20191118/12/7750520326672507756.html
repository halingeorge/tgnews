<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/p-yat-rajskyh-kutochkiv-na-zemli-kudy-duzhe-skladno-potrapyty-turystam.html"/>
    <meta property="og:site_name" content="1NEWS"/>
    <meta property="article:published_time" content="2019-11-18T12:00:05+00:00"/>
    <meta property="og:title" content="П’ять райських куточків на Землі, куди дуже складно потрапити туристам"/>
    <meta property="og:description" content="П'ять райських куточків на Землі, куди дуже складно потрапити туристам"/>
  </head>
  <body>
    <article>
      <h1>П’ять райських куточків на Землі, куди дуже складно потрапити туристам</h1>
      <address>
        <time datetime="2019-11-18T12:00:05+00:00">18 Nov 2019, 12:00</time>
      </address>
      <p>
        <b>Норвезький мандрівник Гунар Гарфорс вже двічі здійснював кругосвітню подорож. Він розповів про п’ять чудових країн, куди рідко приїжджають туристи, передає <a href="https://1news.com.ua/">1News.</a></b>
      </p>
      <figure>
        <img src="https://1news.com.ua/wp-content/uploads/2019/11/750b11686c48a7fb8148b9ba5747945a.jpg"/>
      </figure>
      <h3>Кірібаті</h3>
      <p>Країна, розташована у всіх чотирьох півкулях. Її щорічно відвідує лише 3600 туристів. Це не через брак пам’яток, просто туди не так легко дістатися. Кірібаті складається з 32 атолів (кораловий острів або архіпелаг) і 1 острова.</p>
      <figure>
        <img src="https://ukr.segodnya.ua/img/forall/users/3233/323365/new/47690649_2487536884806829_6605200236228780814_n.jpg"/>
      </figure>
      <p>Авіарейсів до столиці – Південна Тарава – мало, але у 2019 році національні авіалінії AirKiribati розширюють свої напрямки до Фіджі і Австралії. Тарава складається з чотирьох муніципалітетів. Найбільший – Бетіо. Тут є хороші ресторани і готелі. Головні розваги – риболовля, катання на каное і плавання в лагуні.</p>
      <h3>Домініка</h3>
      <p>Щорічно Домініку відвідує 79 000 туристів. Кажуть, коли королева Іспанії Ізабелла попросила Христофора Колумба описати цю країну, йому забракло слів.</p>
      <figure>
        <img src="https://ukr.segodnya.ua/img/forall/users/3233/323365/new/21296344_1346534392131340_103188444712271872_n.jpg"/>
      </figure>
      <p>На острові є що подивитися – водоспади, каньйони, тропічні ліси і 195 видів птахів. Столицю – місто Розо – відвідує останнім часом більше туристів, тому тут справжній ресторанний бум. Гунар радить відвідати Смарагдовий басейн або Кипляче озеро. Перше схоже на рай, а друге – на пекло..</p>
      <h3>Суринам</h3>
      <p>Маленька країна в Південній Америці. Країну щорічно відвідує 278 000 туристів. 80% території покрито тропічними лісами. Населення всього 500 тисяч осіб.</p>
      <figure>
        <img src="https://ukr.segodnya.ua/img/forall/users/3233/323365/new/depositphotos_69221909_l-2015.jpg"/>
      </figure>
      <p>Тут є білосніжні піщані пляжі на Атлантичному узбережжі, величезні річки і Столова гора. Можна зайнятися каякінгом, зануритися у водоспад, пройтися лісовими стежками. Але найяскравіше враження – відвідати місцеві літні вечірки, які відбуваються щонеділі.</p>
      <h3>Санту-Антал, острів в Кабо-Верде</h3>
      <p>Санту-Антал – найзахідніший острів в Кабо-Верде. Його щорічно відвідує 668 000 туристів. Краса диких ущелин і базальтових гір розсіюється між фермерських будиночків. Це культурна столиця країни з яскравим нічним життям.</p>
      <figure>
        <img src="https://ukr.segodnya.ua/img/forall/users/3233/323365/new/17494776_414020672285157_768693468313681920_n.jpg"/>
      </figure>
      <p>В Санту-Антал немає аеропорту, тому сідайте на паром з Мінделу до Сан-Вісенте, він ходить двічі на день.</p>
      <h3>Ло́нг’їр, Норвегія</h3>
      <p>Норвегію відвідують часто, а ось Ло́нг’їр – адміністративний центр норвезької провінції Свальбард (архіпелаг Шпіцберген) – не дуже.</p>
      <figure>
        <img src="https://ukr.segodnya.ua/img/forall/users/3233/323365/new/50104343_567906920349963_1763301075378100077_n.jpg"/>
      </figure>
      <p>Температура взимку тут знижується до 40 градусів. Тому просто вийти на вулицю – це вже екстремальний спорт. Але тим, хто наважиться сюди дістатися, сподобається катання на собачій упряжці і снігоходах.</p>
      <footer>Джерело: <a href="https://www.theguardian.com/us">The Guardian </a></footer>
    </article>
  </body>
</html>