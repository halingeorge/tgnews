<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717720/%DB%8C%DA%A9-%D8%B3%D8%A7%D8%B2%D9%85%D8%A7%D9%86-%D8%A7%D8%B3%D9%84%D8%A7%D9%85%DB%8C-%D8%AF%D8%B1-%D9%87%D9%86%D8%AF-%D8%A8%D8%B1%D8%A7%DB%8C-%D9%BE%D8%B1%D9%88%D9%86%D8%AF%D9%87-%D9%85%D8%B3%D8%AC%D8%AF-%D8%A8%D8%A7%D8%A8%D8%B1%DB%8C-%D8%AF%D8%B1%D8%AE%D9%88%D8%A7%D8%B3%D8%AA-%D8%AA%D8%AC%D8%AF%DB%8C%D8%AF%D9%86%D8%B8%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-18T12:05:03+00:00"/>
    <meta property="og:title" content="یک سازمان اسلامی در هند برای پرونده مسجد بابری درخواست تجدیدنظر می‌کند"/>
    <meta property="og:description" content="یک نهاد متشکل از روحانیون مسلمان در هند اعلام کرد، تصمیم به ثبت درخواست تجدیدنظر علیه حکم اخیر دادگاه عالی هند درباره مسجد تخریب شده بابری گرفته است."/>
  </head>
  <body>
    <article>
      <h1>یک سازمان اسلامی در هند برای پرونده مسجد بابری درخواست تجدیدنظر می‌کند</h1>
      <address><time datetime="2019-11-18T12:05:03+00:00">18 Nov 2019, 12:05</time> by <a rel="author">علی مدنی</a></address>
      <p>یک نهاد متشکل از روحانیون مسلمان در هند اعلام کرد، تصمیم به ثبت درخواست تجدیدنظر علیه حکم اخیر دادگاه عالی هند درباره مسجد تخریب شده بابری گرفته است.</p>
      <p>به گزارش ایسنا، به نقل از خبرگزاری آناتولی، در تاریخ 9 نوامبر، دادگاه عالی هند در خصوص یک مناقشه چندین ساله میان مسلمانان هند و هندوهای این کشور در مورد مسجد تخریب شده بابری به نفع هندوها و درخواستشان برای ساخت یک معبد در محل قرار گرفتن این مسجد رای داد و خواستار تحویل داده شدن زمین این مسجد تاریخی متعلق به قرن شانزدهم به هندوها برای ساخت این معبد شد.</p>
      <p>در عین حال دادگاه همچنین حکم داد "قطعه زمینی مناسب" در اختیار یک نهاد متعلق به مسلمانان هند به نام "کمیته وقف سنی‌ها"، یا از طرف دولت مرکزی و یا از طرف دولت استانی به منظور ساخت مسجد قرار بگیرد.</p>
      <p>یک سازمان حامی مسلمانان هند به نام "کمیته قوانین شخصی مسلمانان کل هند" اعلام کرد، تصمیم گرفته تا با دریافت این قطعه زمین از سوی دولت هند مخالفت کند.</p>
      <p>ظفریاب جیلانی، دبیر این کمیته بعد از نشستی در نشریه ایندیا تودی گفت: ما تصمیم گرفته‌ایم قبل از تاریخ 9 دسامبر درخواست تجدیدنظر خود را برای پرونده این مسجد واقع در شهر آیودهیا ثبت کنیم.</p>
      <p>او در ادامه عنوان کرد: تصمیم دادگاه عالی هند در قبال این پرونده قابل درک نیست و لازم است که تجدیدنظر صورت بگیرد.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98081810275/%D8%AF%DB%8C%D9%88%D8%A7%D9%86-%D8%B9%D8%A7%D9%84%DB%8C-%D9%87%D9%86%D8%AF-%D8%A8%D8%B1-%D8%B3%D8%B1-%D9%85%D8%B3%D8%AC%D8%AF-%D8%A8%D8%A7%D8%A8%D8%B1%DB%8C-%D8%A8%D9%87-%D9%86%D9%81%D8%B9-%D9%87%D9%86%D8%AF%D9%88%D9%87%D8%A7-%D8%B1%D8%A7%DB%8C-%D8%AF%D8%A7%D8%AF"/>
      </related>
    </article>
  </body>
</html>