<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/ahmet-kural-baba-parasi-filmi-icin-kadin-kiliginda/927205"/>
    <meta property="og:site_name" content="medya faresi"/>
    <meta property="article:published_time" content="2019-11-18T12:56:00+00:00"/>
    <meta property="og:title" content="Ahmet Kural Baba Parası filmi için kadın kılığında"/>
    <meta property="og:description" content="Baba Parası filmi ile hayranlarının karşısına çıkmaya hazırlanan Ahmet Kural, bu filmde 3 ayrı karakteri canlandırdı. Kural'ın karakterlerinden biri ise kadın olunca ortaya ilginç görüntüler çıktı."/>
  </head>
  <body>
    <article>
      <h1>Ahmet Kural Baba Parası filmi için kadın kılığında</h1>
      <h2>Baba Parası filmi ile hayranlarının karşısına çıkmaya hazırlanan Ahmet Kural, bu filmde 3 ayrı karakteri canlandırdı. Kural'ın karakterlerinden biri ise kadın olunca ortaya ilginç görüntüler çıktı.</h2>
      <address>
        <time datetime="2019-11-18T12:56:00+00:00">18 Nov 2019, 12:56</time>
      </address>
      <p>Ahmet Kural, başrolünü üstlendiği “Baba Parası” filminde kadın rolüyle seyirci karşısına çıkacak.</p>
      <h3>"RUHSAL HAZIRLIK GEREKİYOR"</h3>
      <p>Selçuk Aydemir’in yazıp yönettiği filmde Murat Cemcir’le başrolü üstlenen Ahmet Kural, üç farklı karakteri canlandırdı. Kadın karakterini canlandırdığı anlarla seyirciyi şaşırtacak olan Kural şunları söyledi:</p>
      <p>Kadını oynamak, fiziki ve ruhsal hazırlık istiyor. Öte yandan şivesiyle apayrı bir komiklik yaşatan Kıbrıslı taksi şoförü Selim’i oynadım. Finalde de sürpriz bir karakter var. Birbirinden tamamen farklı bu üç tipi aynı yapımda oynamak, zor olduğu kadar büyük bir şanstı.</p>
      <h3>GÜÇLÜ OYUNCU KADROSU</h3>
      <p>1 Ocak 2020'de vizyona girecek olan Baba Parası'nda Ahmet Kural, Murat Cemcir, Devrim Yakut, Rasim Öztekin, Yağmur Tanrısevsin, Özgür Emre Yıldırım, Deniz Barut, Giray Altınok, Ayhan Taş, Osman Alkaş rol alıyor. Baba Parası’nın yapımcılığını TR 40 33 Productions üstleniyor.</p>
    </article>
  </body>
</html>