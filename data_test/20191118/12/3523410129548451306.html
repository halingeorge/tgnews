<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640497/%D8%AF%D9%88-%D9%86%DB%8C%D8%B1%D9%88%DB%8C-%D9%86%D8%B8%D8%A7%D9%85%DB%8C-%D8%B3%D8%B9%D9%88%D8%AF%DB%8C-%D8%AF%D8%B1-%D9%85%D8%B1%D8%B2-%DB%8C%D9%85%D9%86-%DA%A9%D8%B4%D8%AA%D9%87-%D8%B4%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T12:16:00+00:00"/>
    <meta property="og:title" content="دو نیروی نظامی سعودی در مرز یمن کشته شدند"/>
    <meta property="og:description" content="دولت سعودی کشته شدن دو نیروی نظامی خود در درگیری با ارتش و کمیته‌های مردمی یمن را تأیید کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640497/%D8%AF%D9%88-%D9%86%DB%8C%D8%B1%D9%88%DB%8C-%D9%86%D8%B8%D8%A7%D9%85%DB%8C-%D8%B3%D8%B9%D9%88%D8%AF%DB%8C-%D8%AF%D8%B1-%D9%85%D8%B1%D8%B2-%DB%8C%D9%85%D9%86-%DA%A9%D8%B4%D8%AA%D9%87-%D8%B4%D8%AF%D9%86%D8%AF">دو نیروی نظامی سعودی در مرز یمن کشته شدند</a>
      </h1>
      <h2>دولت سعودی کشته شدن دو نیروی نظامی خود در درگیری با ارتش و کمیته‌های مردمی یمن را تأیید کرد.</h2>
      <address><time datetime="2019-11-18T12:16:00+00:00">18 Nov 2019, 12:16</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، مقامات محلی<b> دولت سعودی</b> در منطقه «مکه» شب گذشته (یکشنبه) کشته شدن دو <b>نیروی نظامی</b> سعودی به نام‌های «سعید الغامدی» و «بدر عیسى السلمی» را تأیید کردند.</p>
      <p>به نوشته خبرگزاری رسمی سعودی (واس) «سعود بن عبدالله الجلوی» مشاور امیر منطقه «مکه» و مشاور استاندار «جده» شب گذشته در با خانواده این دو نیروی نظامی دیدار کردند.</p>
      <p>این رسانه اطلاعاتی از زمان دقیق کشته شدن دو نیروی نظامی سعودی و مکان دقیق آن ارائه نداد.</p>
      <p>دولت سعودی در روزهای دوم و سوم نوامبر (۱۱ و ۱۲ آبان) نیز کشته شدن پنج تن از نیروهای خود را در منطقه «جیزان» در مرز با یمن را تأیید کرد.</p>
      <p>در یکم آبان ماه گذشته نیز خبرگزاری رسمی عربستان(واس) از کشته شدن شش نظامی این کشور در درگیری با نیروهای ارتش و کمیته‌های مردمی یمن در مرز جنوبی عربستان خبر داد.</p>
      <p>اعلام هر از چند گاه تلفات ارتش سعودی در جنوب یمن در حالی است که آمار رسمی به شدت سانسور می‌شود و از سوی دیگر مسئولیت حفظ امنیت مرزهای سعودی به دست مزدورانی از سودان و یمن است و طبق گزارش‌ها نظامیان سعودی از حضور در مناطق مرزی فراری هستند.</p>
      <p>ائتلاف سعودی عملیات نظامی و محاصره همه جانبه علیه یمن را در ششم فروردین ۱۳۹۴ آغاز کرد. گذشت بیش از چهار سال از این جنگ اکنون دولت سعودی را به تکاپوی حل و فصل آبرومند جنگ و خروج از این معرکه وا داشته است.</p>
    </article>
  </body>
</html>