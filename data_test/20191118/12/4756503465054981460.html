<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cekin.si/premozenje/hrvaski-zvezdnici-priskocili-na-pomoc-zbirajo-za-centralno-ogrevanje.html"/>
    <meta property="og:site_name" content="Cekin.si"/>
    <meta property="article:published_time" content="2019-11-18T12:47:00+00:00"/>
    <meta property="og:title" content="Hrvaški zvezdnici priskočili na pomoč: zbirajo za centralno ogrevanje"/>
    <meta property="og:description" content="Slovenija je Marijano Batinić spoznala v letošnjem poletju, ko smo na POP TV spremljali dve sezoni hrvaškega šova Ljubezen na vasi, med Hrvati pa je simpatična 38-letnica že leta znana kot voditeljica priljubljenih TV šovov. Prav zato so pred dnevi številni Hrvati, ki so verjeli, da voditeljica nima za ogrevanje, skočili na noge. Resnica pa je malce drugačna."/>
  </head>
  <body>
    <article>
      <h1>Hrvaški zvezdnici priskočili na pomoč: zbirajo za centralno ogrevanje</h1>
      <address><time datetime="2019-11-18T12:47:00+00:00">18 Nov 2019, 12:47</time> by <a rel="author">M. A.</a></address>
      <p>
        <i>Slovenija je Marijano Batinić spoznala v letošnjem poletju, ko smo na POP TV spremljali dve sezoni hrvaškega šova Ljubezen na vasi, med Hrvati pa je simpatična 38-letnica že leta znana kot voditeljica priljubljenih TV šovov. Prav zato so pred dnevi številni Hrvati, ki so verjeli, da voditeljica nima za ogrevanje, skočili na noge. Resnica pa je malce drugačna.</i>
      </p>
      <p>Komaj 15 let ji je bilo, ko se je že preizkusila pred kamerami, zato ne preseneča, da 38-letna <b>Marijana Batinić</b> na Hrvaškem velja za enega najprepoznavnejših TV obrazov. Tudi Slovence je navdušila letos, ko smo jo spremljali v dveh sezonah šova <b>Ljubezen na vasi</b>, sicer pa je med drugim vodila tudi šova <b>Big Brother</b>in <b>Survivor</b>.</p>
      <p>Čeprav zaradi svojega dela zdaj živi v Zagrebu, pa z možem <b>Matejem Pašalićem</b> in njuno hčerko <b>Eno</b> še vedno rada izkoristi vsako priložnost, da obišče Split, saj je blizu njega preživela tudi svoje otroštvo, lepe spomine na ta dalmatinski biser pa je pred kratkim obujala tudi v intervjuju za hrvaški Večernji list, kjer je omenila tudi, da se še vedno ni navadila na zime v Zagrebu, saj so v Dalmaciji zaradi milega podnebja zime izredno toplejše, njeni starši pa v domači hiši še vedno nimajo centralnega ogrevanja, ker ga pač ne potrebujejo.</p>
      <figure>
        <img src="https://images.24ur.com/media/images/1920xX/Jun2019/44bae06339_62268842.jpg?v=d41d"/>
        <figcaption>Nespretna novinarka je poskrbela za preplah: za Marijano so že iskali možnosti, kako ji pred zimo vgraditi centralno ogrevanje.<cite>FOTO: POP TV</cite></figcaption>
      </figure>
      <p>Ena izmed hrvaških novinark pa je Marijanin intervju očitno le preletela in tako povzela novico, kako priljubljena Hrvatica v svojem stanovanju nima centralnega ogrevanja. <i>’Bravo novinarki, ki je iz moje zgodbe o tem, kako številni Dalmatinci živijo brez centralnega ogrevanja, zapisala, da jaz v Zagrebu nimam ogrevanja. Ljudje mi pišejo, če potrebujem pomoč, da pred hladno zagrebško zimo vgradim centralno,’</i> se je sarkastično pošalila iz neposrečene prigode.</p>
      <figure>
        <img src="https://images.24ur.com/media/images/1920xX/Nov2019/0b31fa87d4_62344923.jpg?v=d41d"/>
        <figcaption>Voditeljica se je zaradi neposrečene novice dobro nasmejala.<cite>FOTO: Instagram</cite></figcaption>
      </figure>
      <p><a href="https://voyo.si/oddaje/zabavne?box=list&amp;type=voyo-category&amp;id=709&amp;tab=episodes">Dve sezoni hrvaškega šova <b>Ljubezen na vasi </b>pa lahko še vedno spremljate tudi na <b>VOYO</b>.</a> V prvi izmed njih ljubezen išče tudi <b>Jacqueline Kale</b>, ki bo ljubezen iskala tudi v 4. sezoni slovenske različice šova, <b>Ljubezen po domače</b>, ki na <b>POP TV </b>prihaja spomladi. Vse nove iskalce ljubezni lahko podrobno spoznate <a href="http://www.zadovoljna.si/traci/oddaje/kandidati-cetrta-sezona-ljubezen-po-domace-iskreno-o-preteklih-izkusnjah.html"><b>TUKAJ</b></a>.</p>
      <figure>
        <img src="https://images.24ur.com/media/images/1920xX/Sep2019/acd9605bc8_62305655.jpg?v=8da6"/>
        <figcaption>To so kandidati, ki si želijo, da bi v 4. sezoni šova Ljubezen po domače tudi sami našli ljubezen svojega življenja.</figcaption>
      </figure>
    </article>
  </body>
</html>