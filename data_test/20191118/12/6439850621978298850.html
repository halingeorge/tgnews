<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461576/%E0%A6%95%E0%A7%81%E0%A6%B7%E0%A7%8D%E0%A6%9F%E0%A6%BF%E0%A7%9F%E0%A6%BE%E0%A7%9F-%E0%A6%B6%E0%A7%8D%E0%A6%AC%E0%A6%BE%E0%A6%B8%E0%A6%B0%E0%A7%8B%E0%A6%A7%E0%A7%87-%E0%A6%AE%E0%A6%BE-%E0%A6%93-%E0%A6%9B%E0%A7%87%E0%A6%B2%E0%A7%87%E0%A6%95%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-18T12:03:00+00:00"/>
    <meta property="og:title" content="কুষ্টিয়ায় শ্বাসরোধে মা ও ছেলেকে হত্যা"/>
    <meta property="og:description" content="অনলাইন ডেস্ক ॥ কুষ্টিয়ার দৌলতপুর উপজেলায় নিজ ঘর থেকে মা ও ছেলের লাশ উদ্ধার করেছে পুলিশ। আজ সোমবার সকাল সাড়ে ১০টার দিকে রিফায়েতপুর ইউনিয়নের সোনাইকান্দি গ্রাম থেকে মরদেহ দুটি উদ্ধার করা হয়। নিহতরা হলেন মা ছানোয়ারা খাতুন (৪৯) ও তার ছেলে রাজ (৯)। পুলিশ প্রাথমিকভাবে ধারণা করছে ..."/>
  </head>
  <body>
    <article>
      <h1>কুষ্টিয়ায় শ্বাসরোধে মা ও ছেলেকে হত্যা</h1>
      <address>
        <time datetime="2019-11-18T12:03:00+00:00">18 Nov 2019, 12:03</time>
      </address>
      <figure>
        <img src="http://www.dailyjanakantha.com/files/201911/1574082198_10.jpg"/>
      </figure>
      <p>অনলাইন ডেস্ক ॥ কুষ্টিয়ার দৌলতপুর উপজেলায় নিজ ঘর থেকে মা ও ছেলের লাশ উদ্ধার করেছে পুলিশ।</p>
      <p>আজ সোমবার সকাল সাড়ে ১০টার দিকে রিফায়েতপুর ইউনিয়নের সোনাইকান্দি গ্রাম থেকে মরদেহ দুটি উদ্ধার করা হয়। নিহতরা হলেন মা ছানোয়ারা খাতুন (৪৯) ও তার ছেলে রাজ (৯)।</p>
      <p>পুলিশ প্রাথমিকভাবে ধারণা করছে মা ও ছেলেকে শ্বাসরোধে হত্যা করা হয়েছে।</p>
      <p>স্থানীয় ইউপি চেয়ারম্যান জানান, সকাল ১০টার দিকে ছানোয়ারা খাতুন ও তার ছেলে রাজের মরদেহ আলাদা আলাদা ঘরে পড়ে থাকতে দেখে পুলিশকে খবর দেওয়া হয়। পরে পুলিশ এসে তাদের মরদেহ উদ্ধার করে। তবে কী কারণে কারা এ হত্যাকাণ্ড ঘটিয়েছে তা এখনও জানা যায়নি।</p>
      <p>দৌলতপুর থানার ভারপ্রাপ্ত কর্মকর্তা (ওসি)বলেন, ধারণা করা হচ্ছে রবিবার দিনগত রাতে কে বা কারা মা ও ছেলেকে শ্বাসরোধ করে হত্যার পর দুই কক্ষে রেখে যায়। মা ও ছেলের লাশ উদ্ধার করা হয়েছে। এ মুহূর্তে কিছু বলা যাচ্ছে না। পুরো বিষয়টি খতিয়ে দেখা হচ্ছে। দ্রুতই হত্যাকারীদের আইনের আওতায় আনা হবে।</p>
      <p>নিহতদের লাশ ময়নাতদন্তের জন্য কুষ্টিয়া জেনারেল হাসপাতাল মর্গে পাঠানো হয়েছে।</p>
      <p>নিহত ছানোয়ারা খাতুন পার্শ্ববর্তী জর্দারপাড়া গ্রামের আব্দুল খালেকের মেয়ে।</p>
    </article>
  </body>
</html>