<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/134826/erdogan-yaptirim-tehdidine-maruz-kalmamiz-trajikomik"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-18T12:31:00+00:00"/>
    <meta property="og:title" content="Erdoğan: Yaptırım tehdidine maruz kalmamız trajikomik"/>
    <meta property="og:description" content="Cumhurbaşkanı ve AKP Genel Başkanı Recep Tayyip Erdoğan İstanbul'da ombudsmanlık konferansında konuştu."/>
  </head>
  <body>
    <article>
      <h1>Erdoğan: Yaptırım tehdidine maruz kalmamız trajikomik</h1>
      <h2>Cumhurbaşkanı ve AKP Genel Başkanı Recep Tayyip Erdoğan İstanbul'da ombudsmanlık konferansında konuştu.</h2>
      <address>
        <time datetime="2019-11-18T12:31:00+00:00">18 Nov 2019, 12:31</time>
      </address>
      <p>AKP'li Cumhurbaşkanı Recep Tayyip Erdoğan, 2. İstanbul Uluslararası Ombudsmanlık Konferansı'nda yaptığı konuşmada, "Trajikomik olanı, kendi güvenliğimiz için attığımız adımlar sebebiyle yaptırım tehditlerine maruz kalmamız" diye konuştu.</p>
      <p>
        <i>
          <b>Erdoğan'ın açıklamalarından öne çıkanlar şöyle:</b>
        </i>
      </p>
      <p>"İnsanın sesine kulak vermeyen devletler çok büyük acılar ve yıkılmalarla karşılaşabiliyor.</p>
      <p>Özellikle son dönemde hayata geçirdiğimiz köklü reformlarla geçmişte yapılan hataları ve eksiklikleri giderdik. Milletimizin kamu kurumları karşısındaki hak arayışını ne kadar çoğaltır ve etkin hale getirirsek devletimizin o kadar güçlü olacağına inanıyorum. AYM'ye bireysel başvuru yolunun açılmasından CİMER'e kadar bu yaklaşımla hayata geçirdiğimiz pek çok uygulama var. TBMM bünyesinde kamu denetçiliği kurumu da bu anlayışın bir ürünüdür.</p>
      <p>Hangi kanaldan gelirse gelsin kamu kurumu yöneticilerimizin vatandaşımızın sesine sessiz kalması olamaz. Böyle bir duyarsızlığa biz izin vermeyiz.</p>
      <p>Yıllardır terör örgütlerinin saldırılarından ekonomik tuzaklara kadar pek çok tehditle yüzleşmemize rağmen dimdik ayakta kalmayı ve gücümüzü sürekli arttırmayı başardık.</p>
      <p>Kesici tel örgülerden geçmeye kalkan o kadınları, erkekleri, çocukları gördükçe bizim ciğerlerimiz parçalanıyor. Biz varil bombaları altında inleyen insanları tekrar o bombalara teslim etmeyiz. Türkiye'nin ana muhalefeti eder varsın etsin.</p>
      <p>Trajikomik olanı, kendi güvenliğimiz için attığımız adımlar sebebiyle yaptırım tehditlerine maruz kalmamız.</p>
    </article>
  </body>
</html>