<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640494/%D8%A2%D8%BA%D8%A7%D8%B2-%D8%AA%D9%88%D8%B2%DB%8C%D8%B9-%DA%A9%D8%A7%D8%B1%D8%AA-%D8%A2%D8%B2%D9%85%D9%88%D9%86-%D8%A7%D8%B3%D8%AA%D8%AE%D8%AF%D8%A7%D9%85%DB%8C-%D8%B3%D8%A7%D9%84-%DB%B9%DB%B8-%D8%A7%D8%B2-%D8%A7%D9%85%D8%B1%D9%88%D8%B2"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T12:15:00+00:00"/>
    <meta property="og:title" content="آغاز توزیع کارت آزمون استخدامی سال ۹۸ از امروز"/>
    <meta property="og:description" content="شرکت‌کنندگان در هفتمین آزمون استخدامی متمرکز دستگاه‌های اجرایی کشور برای سال ۹۸ از امروز دوشنبه، ۲۷ آبان ماه جاری می‌توانند..."/>
  </head>
  <body>
    <article>
      <h1>
        <a href="https://www.bultannews.com/fa/news/640494/%D8%A2%D8%BA%D8%A7%D8%B2-%D8%AA%D9%88%D8%B2%DB%8C%D8%B9-%DA%A9%D8%A7%D8%B1%D8%AA-%D8%A2%D8%B2%D9%85%D9%88%D9%86-%D8%A7%D8%B3%D8%AA%D8%AE%D8%AF%D8%A7%D9%85%DB%8C-%D8%B3%D8%A7%D9%84-%DB%B9%DB%B8-%D8%A7%D8%B2-%D8%A7%D9%85%D8%B1%D9%88%D8%B2">آغاز توزیع کارت آزمون استخدامی سال ۹۸ از امروز</a>
      </h1>
      <h2>شرکت‌کنندگان در هفتمین آزمون استخدامی متمرکز دستگاه‌های اجرایی کشور برای سال ۹۸ از امروز دوشنبه، ۲۷ آبان ماه جاری می‌توانند...</h2>
      <address><time datetime="2019-11-18T12:15:00+00:00">18 Nov 2019, 12:15</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، هفتمین امتحان مشترک فراگیر دستگاه‌های اجرایی کشور برای سال ۹۸، وزارت آموزش و پرورش، وزارت بهداشت، سازمان امور عشایری ایران، سازمان زندان‌ها، وزارت جهاد کشاورزی، سازمان ثبت احوال کشور، وزارت فرهنگ و ارشاد اسلامی، وزارت نیرو، سازمان مدیریت و برنامه‌ریزی کشور، سازمان ملی بهره‌وری ایران، مرکز آمار ایران، سازمان نقشه‌برداری کشور، مرکز آموزش مدیریت دولتی، وزارت علوم، شرکت مادر تخصصی مدیریت منابع آب ایران، سازمان اداری و استخدامی کشور، شرکت سهامی بیمه ایران، سازمان راهداری و حمل و نقل جاده‌ای، سازمان امور اراضی کشور، شرکت مهندسی آب و فاضلاب و مادر تخصصی سازمان دامپزشکی کشور متقاضی جذب نیرو هستند.</p>
      <p>کارت شرکت در آزمون تمامی داوطلبان هفتمین آزمون استخدامی متمرکز دستگاه‌های اجرایی کشور برای سال ۹۸ از امروز دوشنبه ۲۷ آبان ماه جاری بر روی سایت سازمان سنجش و آموزش کشور به نشانی www.sanjesh.org قرار می‌گیرد؛ لذا تمامی متقاضیان شرکت در جلسه امتحان باید در تاریخ تعیین‌شده با وارد کردن اطلاعات شناسنامه‌ای و یا اطلاع ثبت‌نامی و یا شماره پرونده و کد رهگیری خود پرینت کارت ورود به جلسه را دریافت کنند.</p>
      <p>بر اساس تاکید سازمان سنجش و آموزش کشور برای شرکت در آزمون استخدامی دستگاه‌های اجرایی کشور همراه داشتن پرینت کارت برای شرکت در آزمون، اصل کارت ملی یا شناسنامه عکس‌دار الزامی است و داوطلبانی که به دلیل در اختیار نداشتن اطلاعات مربوط به شماره داوطلبی پرونده یا کد پیگیری مورد نظر موفق به دریافت پرینت کارت خود نشوند، حتما به سازمان سنجش و آموزش کشور مراجعه کنند و سیستم پاسخگوی این سازمان موضوع را پیگیری خواهد کرد.</p>
      <p>همچنین داوطلبانی که اطلاعات ثبت‌نامی آنها با کارت دریافتی در آزمون مغایرت داشته باشد، لازم است برای اصلاح مورد یا موارد تا ۳۰ آبان ماه جاری به پایگاه اطلاع‌رسانی سازمان و قسمت ویرایش مراجعه و اطلاعات خود را اصلاح کنند و یا می‌توانند به نماینده سازمان سنجش کشور مستقر در باجه رفع نقص حوزه مربوطه مراجعه کنند.</p>
      <p>هفتمین آزمون استخدامی دستگاه‌های اجرای کشور روز پنجشنبه، ۳۰ آبان ماه در حوزه‌های امتحانی برگزار خواهد شد. فرآیند برگزاری این آزمون به این شکل است که درهای ورود به جلسه از ساعت ۸:۳۰ دقیقه صبح و در نوبت عصر از ساعت ۱۴:۳۰ دقیقه بسته خواهد شد.</p>
    </article>
  </body>
</html>