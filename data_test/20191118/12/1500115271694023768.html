<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/music/artikel/4925571/paul-mccartney-bevestigt-glastonbury-show-met-cryptische-tweet"/>
    <meta property="og:site_name" content="RTL Boulevard"/>
    <meta property="article:published_time" content="2019-11-18T12:31:42+00:00"/>
    <meta property="og:title" content="Paul McCartney 'bevestigt' Glastonbury-show met cryptische tweet"/>
    <meta property="og:description" content="De jubileumeditie van het iconische Glastonbury-festival kan volgend jaar zo maar eens extra feestelijk worden dankzij een optreden van sir Paul McCartney. De ex-Beatle plaatste maandag een cryptische tweet waarin hij zijn deelname aan het festival lijkt te bevestigen."/>
  </head>
  <body>
    <article>
      <h1>Paul McCartney 'bevestigt' Glastonbury-show met cryptische tweet</h1>
      <address>
        <time datetime="2019-11-18T12:31:42+00:00">18 Nov 2019, 12:31</time>
      </address>
      <p>De jubileumeditie van het iconische Glastonbury-festival kan volgend jaar zo maar eens extra feestelijk worden dankzij een optreden van sir Paul McCartney. De ex-Beatle plaatste maandag een cryptische tweet waarin hij zijn deelname aan het festival lijkt te bevestigen.</p>
      <p>Paul McCartney tweette alleen een foto met daarop portretten van drie personen: componist en pianist Philip Glass, actrice Emma Stone en rockmuzikant Chuck Berry. Wanneer je de achternamen van de drie snel achter elkaar opleest klinkt het als Glastonbury. Als de 77-jarige rocker in 2020 daadwerkelijk optreedt op het iconische festival, krijgt hij in ieder geval gezelschap van Diana Ross. Zij werd eerder al als afsluiter aangekondigd.</p>
      <p>De 50e editie van Glastonbury vindt volgend jaar van 24 tot en met 28 juni traditiegetrouw plaats in het kleine dorpje Pilton, een paar kilometer van de plaats Glastonbury. Alle toegangsbewijzen voor het festival waren binnen een half uur uitverkocht.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/music/artikel/4859441/paul-mccartney-dacht-niet-ouder-dan-28-jaar-te-worden"/>
        <a href="https://www.rtlboulevard.nl/entertainment/music/artikel/4531611/reunie-beatles-dromen-paul-mccartney"/>
        <a href="https://www.rtlboulevard.nl/entertainment/music/artikel/4780031/ringo-te-gast-bij-optreden-paul-mccartney"/>
        <a href="https://www.rtlboulevard.nl/entertainment/music/artikel/4925481/mika-komt-twee-keer-extra-naar-utrecht"/>
        <a href="https://www.rtlboulevard.nl/entertainment/music/artikel/4925396/noel-gallagher-elke-tweet-van-liam-nagel-aan-oasis-doodskist"/>
        <a href="https://www.rtlboulevard.nl/entertainment/music/artikel/4925241/doe-maar-gaat-volgend-jaar-op-clubtour-door-nederland"/>
      </related>
      <related>
        <a href="https://www.rtlboulevard.nl/entertainment/music/artikel/4859441/paul-mccartney-dacht-niet-ouder-dan-28-jaar-te-worden"/>
      </related>
    </article>
  </body>
</html>