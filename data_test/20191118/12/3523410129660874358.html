<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640509/%D9%81%D8%B1%D9%85%D8%A7%D9%86%D8%AF%D9%87-%D9%86%D8%A7%D8%AA%D9%88-%D8%AE%D8%B4%D9%88%D9%86%D8%AA%E2%80%8C%D9%87%D8%A7-%D8%AF%D8%B1-%D8%B9%D8%B1%D8%A7%D9%82-%D8%AA%D8%B1%D8%A7%DA%98%D8%AF%DB%8C-%D9%85%D8%B7%D9%84%D9%82-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T12:39:00+00:00"/>
    <meta property="og:title" content="فرمانده ناتو: خشونت‌ها در عراق تراژدی مطلق است"/>
    <meta property="og:description" content="فرماندهی ماموریت ناتو در عراق خشونت‌ها در جریان اعتراضات عراق را تراژدی مطلق خواند."/>
  </head>
  <body>
    <article>
      <h1>
        <a href="https://www.bultannews.com/fa/news/640509/%D9%81%D8%B1%D9%85%D8%A7%D9%86%D8%AF%D9%87-%D9%86%D8%A7%D8%AA%D9%88-%D8%AE%D8%B4%D9%88%D9%86%D8%AA%E2%80%8C%D9%87%D8%A7-%D8%AF%D8%B1-%D8%B9%D8%B1%D8%A7%D9%82-%D8%AA%D8%B1%D8%A7%DA%98%D8%AF%DB%8C-%D9%85%D8%B7%D9%84%D9%82-%D8%A7%D8%B3%D8%AA">فرمانده ناتو: خشونت‌ها در عراق تراژدی مطلق است</a>
      </h1>
      <h2>فرماندهی ماموریت ناتو در عراق خشونت‌ها در جریان اعتراضات عراق را تراژدی مطلق خواند.</h2>
      <address><time datetime="2019-11-18T12:39:00+00:00">18 Nov 2019, 12:39</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ژنرال دنی فورتین، فرمانده ماموریت<b> ناتو</b> در <b>عراق</b> که در راس هیأتی متشکل از مستشاران و مربیان نظامی قرار دارد، در پایان ماموریت یک ساله خود، خاطرنشان کرد: ناتو به تشویق دولت عراق برای خویشتنداری در حوادث شش هفته گذشته که تراژدی مطلق بوده، ادامه می‌دهد. این امر ۲۰ تا ۳۰ سال طول خواهد کشید و ما تغییری در یک سال نخواهیم دید.</p>
      <p>وی گفت بر این باور است که ارتش عراق پس از درگیری‌های خونین که با شکست گروه تروریستی داعش خاتمه یافت، از " ضعف، سستی و ناتوانی" رنج می‌برد.</p>
      <p>این هیأت ماموریت در عراق که یک سال پیش تاسیس شد، مشورت و آموزش نیروهای عراقی را در سه پایگاه نظامی بر عهده داشته است اما فورتین تاکید کرد این هیأت وظیفه آموزش نیروهای ضد شورش را نداشته است.</p>
      <p>ژنرال "جینی کارنان" در اواخر ماه نوامبر جانشین فورتین می‌شود و فرماندهی حدود ۵۸۰ تن از شرکایی از کشورهای خارج از ناتو مانند استرالیا، سوئد و فنلاند را بر عهده خواهد گرفت.</p>
      <p>نیروهای آمریکایی و دیگر کشورهای اروپایی و ناتو همچنان به منظور ارائه مشاوره و آموزش نیروهای امنیتی در عراق مستقر هستند.</p>
      <p>نیروهای امنیتی عراق طی هفته‌های اخیر به خاطر شلیک گلوله‌ جنگی و گاز اشک‌آور با انتقادات گسترده رو به رو هستند.</p>
      <p>عراق برای دومین ماه متوالی شاهد تظاهرات گسترده در اعتراض به فساد، بیکاری و کمبود خدمات اساسی است و این تظاهرات با خشونت و درگیری میان نیروهای امنیتی و معترضان همراه است.</p>
    </article>
  </body>
</html>