<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/giorgio-manenti-ex-marito-heather-parisi/657037/"/>
    <meta property="og:site_name" content="DiLei"/>
    <meta property="article:published_time" content="2019-11-18T12:44:27+00:00"/>
    <meta property="og:title" content="Chi è Giorgio Manenti, ex marito di Heather Parisi"/>
    <meta property="og:description" content="Giorgio Manenti è il primo marito di Heather Parisi e il grande amore della showgirl, oltre che padre della figlia Rebecca Jewel."/>
  </head>
  <body>
    <article>
      <h1>Chi è Giorgio Manenti, ex marito di Heather Parisi</h1>
      <h2>Giorgio Manenti è il primo marito di Heather Parisi, grande amore della showgirl e padre della figlia Rebecca Jewel</h2>
      <address>
        <time datetime="2019-11-18T12:44:27+00:00">18 Nov 2019, 12:44</time>
      </address>
      <p><b>Giorgio Manenti</b> è l’ex marito di <b>Heather Parisi</b> e l’uomo che, per un lungo periodo, è stato il grande amore della ballerina, regalandole <b>la sua prima figlia.</b> Classe 1960, la ballerina è una delle icone dello spettacolo italiano, protagonista di tanti programmi e <b>hit di successo.</b></p>
      <p>Oggi Heather ha lasciato l’Italia e <b>vive a Hong Kong</b> con la famiglia, ma per un lungo periodo il nostro Paese è stato la sua casa. Ha solo 18 anni quando, durante una vacanza nel Belpaese, viene notata da <b>Franco Miseria</b>, celebre coreografo. Il suo provino convince i dirigenti della Rai che le affidano un ruolo in <i><b>Luna Park</b></i> accanto a <a href="https://dilei.it/vip/heather-parisi-e-lorella-cuccarini-in-guerra-la-verita-di-pippo-baudo/607956/">Pippo Baudo</a>. Nel 1979 arriva la consacrazione con la prima edizione di Fantastico e la canzone <b><i>Disco Bambina</i></b> che la renderà una leggenda. Nella seconda edizione Heather Parisi canta <b><i>Cicale</i> </b>e il resto è storia.</p>
      <p>Sono passati diversi anni, ma la showgirl è ancora un mito e parte della <b>storia della tv italiana</b>. Nel 1993, lontano dai riflettori, Heather incontrò anche l’amore: <b>Giorgio Manenti</b>, imprenditore bolognese con cui si sposò quello stesso anno. Nel 1994 la coppia accolse la prima figlia, <a href="https://dilei.it/vip/rebecca-manenti-jacqueline-luna-digiacomo-figlie-heather-parisi/539454/">Rebecca Jewel</a>, e scelse come padrini di battesimo <b>Katia Ricciarelli e Pippo Baudo.</b> Nel 1999 però la storia arrivò al capolinea. A influire sulla<b> fine delle nozze</b>, come raccontano <b>i giornali dell’epoca,</b> sarebbero stati alcuni guai giudiziari del manager che avrebbero allontanato sempre di più la coppia.</p>
      <p>Nel 2000, la Parisi iniziò una relazione con <b>Giovanni Di Giacomo</b>, noto ortopedico, e poco dopo ebbe la sua seconda figlia: <a href="https://dilei.it/vip/heather-parisi/539046/">Jacqueline Luna</a>. Nove anni fa la showgirl è diventata per la terza volta mamma, dando alla luce i <b>gemelli Elizabeth e Dylan</b>, nati dal matrimonio con <a href="https://dilei.it/vip/umberto-maria-anzolin-marito-heather-parisi/541994/">Umberto Maria Anzolin</a>.</p>
      <p>In questi anni, nonostante sia un personaggi pubblico, Heather non ha mai parlato della fine del <b>matrimonio con Manenti</b>. Di lui si sa poco e niente, inoltre è assente dai social dove invece troviamo la primogenita della showgirl.</p>
      <related>
        <h4>Leggi anche</h4>
        <a href="https://dilei.it/vip/heather-parisi/539046/"/>
        <a href="https://dilei.it/vip/umberto-maria-anzolin-marito-heather-parisi/541994/"/>
        <a href="https://dilei.it/vip/rebecca-manenti-jacqueline-luna-digiacomo-figlie-heather-parisi/539454/"/>
        <a href="https://dilei.it/vip/heather-parisi-contro-lorella-cuccarini/582569/"/>
        <a href="https://dilei.it/vip/che-tempo-che-fa-heather-parisi-fabio-fazio/605238/"/>
      </related>
    </article>
  </body>
</html>