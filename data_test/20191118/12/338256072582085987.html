<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58426-u-knchesh-18-rchniy-vody-namagavsya-pdkupiti-polsmenv-foto.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-18T12:39:00+00:00"/>
    <meta property="og:title" content="У Кінчеші 18-річний водій намагався підкупити полісменів"/>
    <meta property="og:description" content="У поліції прокоментували інцидентВчора, 17 листопада, о 20:35 год. у селі Кінчеш поліцейські сектору реагування патрульної поліції районного відділення зупинили автомобіль «ВАЗ 2101», на якому не висвічувалось світло фар. За кермом автомобіля перебував 18-річний житель села Руські Комарівці. Водій не мав відповідного документу на право керування транспортним засобом. Щоб уникнути адміністративної відповідальності, хлопець намагався «підкупити» поліцейських. Під час оформлення адміністративних матеріалів ужгородець запропонував працівникам поліції гроші за непритягнення його до відповідальності. Поліцейські відмовилися від неправомірної вигоди. Про незаконні дії водія доповіли керівництву та викликали слідчо-оперативну групу для документування кримінального правопорушення. За фактом підкупу поліцейських внесено відомості до Єдиного реєстру досудових розслідувань за частиною 1 статті 369 (Пропозиція, обіцянка або надання неправомірної вигоди службовій особі) Кримінального кодексу України. Також на водія поліцейські…"/>
  </head>
  <body>
    <article>
      <h1>У Кінчеші 18-річний водій намагався підкупити полісменів</h1>
      <address>
        <time datetime="2019-11-18T12:39:00+00:00">18 Nov 2019, 12:39</time>
      </address>
      <p><b>У поліції прокоментували інцидент</b><br/><br/>Вчора, 17 листопада, о 20:35 год. у селі Кінчеш поліцейські сектору реагування патрульної поліції районного відділення зупинили автомобіль «ВАЗ 2101», на якому не висвічувалось світло фар. За кермом автомобіля перебував 18-річний житель села Руські Комарівці. Водій не мав відповідного документу на право керування транспортним засобом. <br/><br/>Щоб уникнути адміністративної відповідальності, хлопець намагався «підкупити» поліцейських. Під час оформлення адміністративних матеріалів ужгородець запропонував працівникам поліції гроші за непритягнення його до відповідальності. <br/><br/>Поліцейські відмовилися від неправомірної вигоди. Про незаконні дії водія доповіли керівництву та викликали слідчо-оперативну групу для документування кримінального правопорушення. <br/><br/>За фактом підкупу поліцейських внесено відомості до Єдиного реєстру досудових розслідувань за частиною 1 статті 369 (Пропозиція, обіцянка або надання неправомірної вигоди службовій особі) Кримінального кодексу України. Також на водія поліцейські винесли постанову за керування автотранспортом без водійського документу (ч.2 ст.126 Кодексу України про Адміністративні правопорушення). <br/><br/>Поліція Закарпаття попереджає про кримінальну відповідальність за спробу уникнути відповідальності за скоєне правопорушення, шляхом "дачі хабаря". За вчинене порушнику загрожує відповідальність у вигляді штрафу від п’ятисот до семисот п’ятдесяти неоподатковуваних мінімумів доходів громадян або обмеженням волі на строк від двох до чотирьох років, або позбавлення волі на той самий строк, інформує Відділ комунікації поліції Закарпатської області <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>