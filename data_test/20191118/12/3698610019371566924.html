<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/u-kremli-pidtverdili-uchast-putina-v-normandskomu-samiti-330019_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T12:49:00+00:00"/>
    <meta property="og:title" content="У Кремлі підтвердили участь Путіна в нормандському саміті"/>
    <meta property="og:description" content="Підготовка до зустрічі перебуває на завершальному етапі."/>
  </head>
  <body>
    <article>
      <h1>У Кремлі підтвердили участь Путіна в нормандському саміті</h1>
      <h2>Підготовка до зустрічі перебуває на завершальному етапі.</h2>
      <address>
        <time datetime="2019-11-18T12:49:00+00:00">18 Nov 2019, 12:49</time>
      </address>
      <p>Президент РФ Володимир <b><a href="https://dt.ua/POLITICS/rosiya-ne-pidtverdzhuye-datu-normandskogo-samitu-329971_.html">Путін візьме участь у зустрічі "нормандської четвірки"</a></b> (Україна, Росія, Німеччина, Франція), яка відбудеться в Парижі 9 грудня.</p>
      <p>"Нормандський формат запланований на 9 грудня, це дійсно так, підготовка ведеться і вже вступила в завершальну стадію", - заявив речник Путіна Дмитро Пєсков.</p>
      <p>Також сьогодні російський лідер проведе міжнародну телефонну розмову, яка "багато в чому пов'язана з підготовкою до "нормандскому формату". З ким саме розмовлятиме Путін, його речник не уточнив.</p>
      <p>У Кремлі також відмовилися прогнозувати підсумки саміту, закликавши "ані завищувати, ані занижувати очікування" від зустрічі лідерів чотирьох держав.</p>
      <p>"Щодо "нормандської четвірки" я не висловлюватиму якісь очікування: це дуже серйозна зустріч, довгоочікувана... Давайте не будемо ані завищувати очікування, щоб потім не розчаровуватися, ані занижувати, сподіваючись, що все ж підготовка матиме свої результати", - цитує Пєскова "ТАСС".</p>
      <p>Президенти України і Франції Еммануель Макрон і Володимир Зеленський під час телефонної розмови 15 листопада обговорили майбутній <b><a href="https://dt.ua/POLITICS/ofis-zelenskogo-pidtverdiv-zustrich-z-putinim-makronom-i-merkel-9-grudnya-329844_.html">саміт "нормандської четвірки", який має відбутися 9 грудня</a></b> в Парижі. За даними Le Figaro, метою саміту є "відкриття нової послідовності імплементації Мінських домовленостей".</p>
      <p>14 липня в Парижі і 2 вересня у Берліні відбулися зустрічі зовнішньополітичних радників лідерів України, Німеччини, Франції і Росії з метою <b><a href="https://dt.ua/POLITICS/u-berlini-zavershilasya-zustrich-radnikiv-lideriv-normandske-chetvirki-322400_.html">відновлення роботи "нормандського формату"</a></b>. Зустріч лідерів <b><a href="https://dt.ua/POLITICS/zustrich-normandskogo-formatu-mala-vidbutisya-vchora-pristayko-323919_.html">"нормандської четвірки" було заплановано на 17 вересня</a></b>, але її скасували за ініціативою Росії.</p>
      <p>Президент РФ Володимир Путін не брав участі в роботі "Нормандської четвірки" з березня 2018 року, коли було зроблено спільну заяву лідерів чотирьох держав. Остання на сьогодні зустріч лідерів України, Франції, Німеччини та Росії відбулася в Берліні в жовтні 2016 року.</p>
      <footer>За матеріалами: <a href="https://dt.ua/go/aHR0cDovL3Rhc3MucnUv">ТАСС</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>