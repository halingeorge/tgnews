<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186726/"/>
    <meta property="og:site_name" content="Janam TV"/>
    <meta property="article:published_time" content="2019-11-18T12:56:59+00:00"/>
    <meta property="og:title" content="ജമ്മു കശ്മീരില്‍ വീണ്ടും പാക് പ്രകോപനം; ശക്തമായി തിരിച്ചടിച്ച് ഇന്ത്യന്‍ സൈന്യം"/>
    <meta property="og:description" content="പൂഞ്ച്: ജമ്മു കശ്മീരില്‍ വീണ്ടും പാക് പ്രകോപനം. കശ്മീരിലെ പൂഞ്ച് ജില്ലയിലെ ഷാപ്പൂര്‍, കിര്‍ണി മേഖലകളിലാണ് പാകിസ്ഥാന്‍ ഇന്ന് വെടിനിര്‍ത്തല്‍ കരാര്‍ ലംഘനം"/>
  </head>
  <body>
    <article>
      <h1>ജമ്മു കശ്മീരില്‍ വീണ്ടും പാക് പ്രകോപനം; ശക്തമായി തിരിച്ചടിച്ച് ഇന്ത്യന്‍ സൈന്യം</h1>
      <address><time datetime="2019-11-18T12:56:59+00:00">18 Nov 2019, 12:56</time> by <a rel="author">Janam TV Web Desk</a></address>
      <p>പൂഞ്ച്: ജമ്മു കശ്മീരില്‍ വീണ്ടും പാക് പ്രകോപനം. കശ്മീരിലെ പൂഞ്ച് ജില്ലയിലെ ഷാപ്പൂര്‍, കിര്‍ണി മേഖലകളിലാണ് പാകിസ്ഥാന്‍ ഇന്ന് വെടിനിര്‍ത്തല്‍ കരാര്‍ ലംഘനം നടത്തിയത്. യാതൊരു പ്രകോപനവും കൂടാതെയായിരുന്നു പാകിസ്ഥാന്റെ കശ്മീര്‍ നിയന്ത്രണ രേഖയില്‍ വെടിവെയ്പ്പും ഷെല്ലാക്രമണവും നടത്തിയത്. പാകിസ്ഥാനെതിരെ ഇന്ത്യന്‍ സൈന്യം ശക്തമായി തിരിച്ചടിച്ചു.</p>
      <p>ജമ്മു കശ്മീരിന്റെ പ്രത്യേക പദവിയായ ആര്‍ട്ടിക്കിള്‍ 370 റദ്ദാക്കിയത് മുതല്‍ പാകിസ്ഥാന്‍ അതിര്‍ത്തിയില്‍ പ്രകോപനം തുടര്‍ന്നു കൊണ്ടിരിക്കുകയാണ്. കഴിഞ്ഞ ദിവസവും കത്വ ജില്ലയിലെ ഹിരാനഗര്‍ സെക്ടറില്‍ പാകിസ്ഥാന്‍ വെടിനിര്‍ത്തല്‍ കരാര്‍ ലംഘനം നടത്തിയിരുന്നു. പൂഞ്ച് ജില്ലയിലെ സഹാപുരിലും ഞായറാഴ്ച്ച രാവിലെ പാക് സൈന്യം വെടിയുതിര്‍ത്തിരുന്നു.</p>
    </article>
  </body>
</html>