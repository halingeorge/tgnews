<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/spettacoli/2019/11/18/nicolo-scalfi-trionfa-a-caduta-libera-ma-il-web-non-ci-sta-7-954050.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T12:32:14+00:00"/>
    <meta property="og:title" content="Nicolò Scalfi trionfa a &quot;Caduta libera&quot;, ma il web non ci sta"/>
    <meta property="og:description" content="Spettacoli - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Il vincitore</h6>
      <h1>Nicolò Scalfi trionfa a "Caduta libera", ma il web non ci sta</h1>
      <h2>Molti telespettatori hanno parlato di "palesi favoritismi" nella sfida dei campioni</h2>
      <address>
        <time datetime="2019-11-18T12:32:14+00:00">18 Nov 2019, 12:32</time>
      </address>
      <p>Grande successo a "Caduta Libera" per Nicolò Scalfi, il 21enne bresciano che aveva fatto entusiasmare nei mesi scorsi il pubblico di Canale 5 e che si è aggiudicato nel weekend il torneo dei campioni della trasmissione, portandosi a casa ben 76mila euro che si aggiungono così ai 651mila guadagnati nelle puntate passate.</p>
      <p>Scalfi aveva lasciato il quiz condotto da Gerry Scotti lo scorso 6 luglio dopo aver totalizzato ben 88 presenze. Poi, il 17 novembre, il giovane fenomeno ha nuovamente vinto la puntata ricevendo la coppa del super campione ma mancando per due risposte la vittoria nel gioco finale.</p>
      <p>Contro di lui si sono però scatenati sul web molti telespettatori, che hanno gridato a un presunto favoritismo anche da parte del conduttore.</p>
      <p>"Nicolò è in difficoltà con una vita? E ovviamente la redazione prova a far perdere lo sfidante. Complimenti" osserva qualcuno su Twitter. E via via altri commenti, che parlano di "favoritismi palesi".</p>
      <p>Grande esultanza, invece, dagli ammiratori di Nicolò che hanno celebrato l'ottima performance "alla faccia degli haters".</p>
      <p>(Unioneonline/v.l.)</p>
    </article>
  </body>
</html>