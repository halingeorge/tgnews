<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640505/%D8%A2%D9%85%D8%A7%D8%AF%DA%AF%DB%8C-%D8%A7%D8%AA%D9%88%D8%A8%D9%88%D8%B3%D8%B1%D8%A7%D9%86%DB%8C-%D8%AA%D9%87%D8%B1%D8%A7%D9%86-%D8%AF%D8%B1-%D9%BE%DB%8C-%D8%A8%D8%A7%D8%B1%D8%B4-%D8%A7%D8%AD%D8%AA%D9%85%D8%A7%D9%84%DB%8C-%D8%A8%D8%B1%D9%81"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T12:31:00+00:00"/>
    <meta property="og:title" content="آمادگی اتوبوسرانی تهران در پی بارش احتمالی برف"/>
    <meta property="og:description" content="مدیرعامل شرکت واحد اتوبوسرانی تهران از آماده باش اتوبوس‌های پایتخت از ساعت 6صبح خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/640505/%D8%A2%D9%85%D8%A7%D8%AF%DA%AF%DB%8C-%D8%A7%D8%AA%D9%88%D8%A8%D9%88%D8%B3%D8%B1%D8%A7%D9%86%DB%8C-%D8%AA%D9%87%D8%B1%D8%A7%D9%86-%D8%AF%D8%B1-%D9%BE%DB%8C-%D8%A8%D8%A7%D8%B1%D8%B4-%D8%A7%D8%AD%D8%AA%D9%85%D8%A7%D9%84%DB%8C-%D8%A8%D8%B1%D9%81">آمادگی اتوبوسرانی تهران در پی بارش احتمالی برف</a>
      </h1>
      <h2>مدیرعامل شرکت واحد اتوبوسرانی تهران از آماده باش اتوبوس‌های پایتخت از ساعت 6صبح خبر داد.</h2>
      <address><time datetime="2019-11-18T12:31:00+00:00">18 Nov 2019, 12:31</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، پیمان سنندجی ضمن با بیان اینکه کلیه اتوبوس‌های شرکت واحد تهران از ساعت 6 صبح امروز(دوشنبه) در آماده باش هستند، گفت: شرکت واحد اتوبوسرانی تهران نسبت به ارائه سرویس کامل به کلیه شهروندان تمام توان خود را بسیج کرده است.</p>
      <p>مدیرعامل شرکت واحد اتوبوسرانی تهران از نظارت گشت‌ها بر عملکرد اتوبوس‌ها در سطح شهر تهران خبر داد و تصریح کرد: خودروهای گشت زنی نسبت به نحوه فعالیت کلیه اتوبوس‌های شرکت واحد نظارت خواهند داشت. مدیران خطوط اتوبوسرانی نیز به صورت مداوم بر ایستگاه‌ها نظارت دارند.</p>
      <p>سنندجی با بیان اینکه در زمان بارش باران و برف به منظور جلوگیری از لغزندگی، بر توقفگاه‌های خطوط نظارت جدی می‌شود، تصریح کرد: همچنین در مناطق شمالی شهر و معابری که دارای شیب تند هستند، اتوبوس‌ها در صورت نیاز به زنجیر چرخ مجهز خواهند شد.</p>
      <p>وی از شناسایی ایستگاه‌های پر ازدحام خبر داد و گفت: در زمان بارش برف و باران اتوبوس‌های دپو شده به منظور کاهش بار مسافر به این ایستگاه‌ها اعزام می‌شوند.</p>
      <p>بنا براعلام شهرنوشت، مدیرعامل شرکت واحد اتوبوسرانی تهران با اشاره به کارکرد حداکثری این ناوگان، بیان کرد: در این مواقع مرخصی رانندگان به حداقل می‌رسد. همچنین در صورت بروز مشکلات فنی اتوبوس‌ سریعاً به تعمیرگاه اعزام می‌شود. در فصل پاییز و زمستان تعمیر و نگهداشت و بازدیدهای دوره‌ای اتوبوس‌ها در فواصل کوتاه انجام شده و روشویی و توشویی اتوبوس‌ها روزانه بعد از برگشت سرویس انجام خواهد شد.</p>
    </article>
  </body>
</html>