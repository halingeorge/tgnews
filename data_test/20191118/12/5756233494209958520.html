<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622139/%D8%B1%D8%A8%DB%8C%D8%B9%DB%8C-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D8%AE%D9%88%D8%AF-%D8%B1%D8%A7-%D9%81%D8%AF%D8%A7%DB%8C-%D9%85%D8%B5%D8%A7%D9%84%D8%AD-%D9%85%D8%B1%D8%AF%D9%85-%D9%88-%DA%A9%D8%B4%D9%88%D8%B1-%DA%A9%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T12:33:00+00:00"/>
    <meta property="og:title" content="ربیعی :رئیس جمهور خود را فدای مصالح مردم و کشور کرد"/>
    <meta property="og:description" content="سخنگوی دولت تصریح کرد:من فکر می‌کنم رئیس جمهور خود را فدای مصالح مردم و کشور کرد."/>
  </head>
  <body>
    <article>
      <h1>ربیعی :رئیس جمهور خود را فدای مصالح مردم و کشور کرد</h1>
      <address>
        <time datetime="2019-11-18T12:33:00+00:00">18 Nov 2019, 12:33</time>
      </address>
      <p>
        <i>سخنگوی دولت تصریح کرد:من فکر می‌کنم رئیس جمهور خود را فدای مصالح مردم و کشور کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>علی ربیعی در نشست خبری مشترک با مسئولین مربوط به طرح اصلاح قیمت بنزین، اعلام کرد: من فکر می‌کنم رئیس جمهور خود را فدای مصالح مردم و کشور کرد؛ دولت تصمیمی که با تمام سران صوا و کارشناسان اتخاذ کرد را عملی کرد.</p>
      <p>وی تصریح کرد: تمام مبالغ حاصل از این طرح صرف اقشار کم درآمد می شود.</p>
      <p>وی ادامه داد: این مبلغ به همه مردم ایران اختصاص پیدا نمی‌کند. یک سیاست عادلانه کردن و برخورداری عادلانه در ذات این طرح نهفته است. مبارزه با قاچاق سوخت هم در این طرح در نظر گرفته شده است. چرا باید یارانه سوخت کشورهای دیگر را بدهیم؟</p>
      <p>ربیعی گفت: دولت سایر ارکان نظام را در جریان این طرح قرار داد و آن ها در سه جلسه مختلف این تصمیم را تایید کردند. با توجه به تایید سران سه قوه خوشحال هستیم که مورد نظر و موافقت رهبر معظم انقلاب قرار گرفت.<br/>سخنگوی دولت همچینین گفت: رهبری شجاعانه از طرح تایید شده در جلسه سران سه قوه حمایت کردند.<br/>ربیعی تصریح کرد: هر طرحی در آغاز با مشکلاتی رو به رو می شود که در ابتدای مسیر با نظر خبرگان تکمیل تر می‌شود. دولت همیشه نظر منتقدان خود را شنیده و باز هم می شنود.</p>
      <p>وی ادامه داد: دولت به انتقاداتی که در مورد افزایش تورم و باز توزیع منابع بوده توجه کرده و در این جلسه خدمت مردم توضیح داده خواهد شد. برخی در این جلسه و برخی در جلسات آتی توضیح داده می شود.</p>
      <p>سخنگوی دولت گفت: متاسفانه دیدیم برخی به بهانه اجرای مصوبه اقدام به اغتشاش، حمله به زیر ساخت ها ، اموال خصوصی مردم و تخریب مراکزی مثل بانک ها کردند.</p>
      <p>این خبر تکمیل می‌شود.</p>
    </article>
  </body>
</html>