<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152456-olegu-liashku-povidomyly-pro-pidozru-za-faktom-pobyttia-volynianyna-gerusa"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T12:15:00+00:00"/>
    <meta property="og:title" content="Олегу Ляшку повідомили про підозру за фактом побиття волинянина Геруса"/>
    <meta property="og:description" content="Вказані дії караються позбавленням волі на строк від чотирьох до семи років."/>
  </head>
  <body>
    <article>
      <h1>Олегу Ляшку повідомили про підозру за фактом побиття волинянина Геруса</h1>
      <address>
        <time datetime="2019-11-18T12:15:00+00:00">18 Nov 2019, 12:15</time>
      </address>
      <p>Колишньому народному депутату України <b>Олегу Ляшку</b> повідомили про підозру через побиття депутата від партії «Слуга народу», волинянина Андрія Геруса.<br/><br/>Про це прокурор Київської області <b>Максим Киричук</b> <a href="https://www.facebook.com/volprokuratura/posts/569216120548325">написав</a> у Facebook.<br/><br/>У понеділок, 18 листопада, заступник керівника Бориспільської місцевої прокуратури Київської області повідомив про підозру <b>Олегу Ляшку</b> за ч. 2 ст. 346 ККУ (Погроза або насильство щодо державного чи громадського діяча, а саме умисне заподіяння особам, зазначеним в частині першій цієї статті, середньої тяжкості тілесних ушкоджень чи легких тілесних ушкоджень, нанесення побоїв чи вчинення інших насильницьких дій у зв'язку з їх державною або громадською діяльністю).<br/><br/><a href="http://www.volynpost.com/news/151754-oleg-liashko-pobyvsia-z-volynianynom-gerusom-video">НАГАДАЄМО, лідер Радикально партії Олег Ляшко побився із нардепом від партії «Слуга народу», волинянином Андрієм Герусом.</a><br/><br/>Слідство встановило, що підозрюваний 6 листопада 2019 в приміщенні міжнародного аеропорту «Бориспіль» наніс тілесні ушкодження народному депутату України.<br/><br/>До суду скеровано клопотання про обрання запобіжного заходу у вигляді тримання під вартою.<br/><br/>Вказані дії караються позбавленням волі на строк від чотирьох до семи років.</p>
    </article>
  </body>
</html>