<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597888/anakoinosi-gia-to-terma-tou-efraim-pou-akyrothike-me-ti-skotia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T12:01:00+00:00"/>
    <meta property="og:title" content="ΑΝΑΚΟΙΝΩΣΗ για το τέρμα του Εφραίμ που ακυρώθηκε με τη Σκωτία"/>
    <meta property="og:description" content="Ανακοίνωση εξέδωσε ο ΓΣΠ σχετικά με το Goal Line Technology που είναι εγκατεστημένο στο στάδιο και δεν λειτουργούσε το περασμένο Σάββατο 16 Νοεμβρίου 2019,..."/>
  </head>
  <body>
    <article>
      <h1>ΑΝΑΚΟΙΝΩΣΗ για το τέρμα του Εφραίμ που ακυρώθηκε με τη Σκωτία</h1>
      <address><time datetime="2019-11-18T12:01:00+00:00">18 Nov 2019, 12:01</time> by <a rel="author">SigmaliveSportime</a></address>
      <p><b>Ανακοίνωση εξέδωσε ο ΓΣΠ σχετικά με το Goal Line Technology που είναι εγκατεστημένο στο στάδιο και δεν λειτουργούσε το περασμένο Σάββατο 16 Νοεμβρίου 2019, στον αγώνα της Εθνικής Κύπρου με τη Σκωτία.<br/></b> <br/><b>Αναλυτικά:<br/></b> <br/>Επειδή αρκετοί φίλαθλοι επικοινώνησαν με τον ΓΣΠ για να ρωτήσουν γιατί το Goal Line Technology που είναι εγκατεστημένο στο ΓΣΠ δεν λειτουργούσε το περασμένο Σάββατο 16 Νοεμβρίου 2019, στον αγώνα της Εθνικής Κύπρου με τη Σκωτία, για τα προκριματικά του EURO 2020, ο ΓΣΠ διευκρινίζει ότι το συγκεκριμένο σύστημα, όπως και το VAR (του οποίου η υποδομή είναι επίσης εγκατεστημένη στο ΓΣΠ), λειτουργεί στις διοργανώσεις που προβλέπεται από την UEFA (για αγώνες ομίλων Champions και Europa League).<br/> <br/>Οι χειριστές των συστημάτων έρχονται από την εταιρεία με την οποία έχει σύμβαση η UEFA. Στους προκριματικούς αγώνες τόσο του Euro όσο και του Champions και Europa League δεν προβλέπεται και δεν χρησιμοποιείται.<br/>Στις εγχώριες διοργανώσεις τα συστήματα αυτά μπορεί να λειτουργούν εάν και εφόσον αποφασίσει και τα θεσμοθετήσει η οικεία ομοσπονδία.<br/> </p>
    </article>
  </body>
</html>