<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426030/agnwstos-bandalos-h-kynhgos-xalkoy-ekopse-to-xeri-toy-agalmatos-toy-poseidwna-sthn-kalymno"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-18T12:00:02+00:00"/>
    <meta property="og:title" content="Άγνωστος βάνδαλος ή «κυνηγός χαλκού» έκοψε το χέρι του αγάλματος του Ποσειδώνα στην Κάλυμνο"/>
    <meta property="og:description" content="Άγνωστος βάνδαλος ή κυνηγός χαλκού έκοψε το χέρι του αγάλματος του Ποσειδώνο  στην Κάλυμνο. Σύμφωνα με το ρεπορτάζ του kalymnos-news...- Άγνωστος βάνδαλος ή «κυνηγός χαλκού» έκοψε το χέρι του αγάλματος του Ποσειδώνα στην Κάλυμνο - Η ΡΟΔΙΑΚΗ"/>
  </head>
  <body>
    <article>
      <h1>Άγνωστος βάνδαλος ή «κυνηγός χαλκού» έκοψε το χέρι του αγάλματος του Ποσειδώνα στην Κάλυμνο</h1>
      <address>
        <time datetime="2019-11-18T12:00:02+00:00">18 Nov 2019, 12:00</time>
      </address>
      <p>Άγνωστος βάνδαλος ή κυνηγός χαλκού έκοψε το χέρι του αγάλματος του Ποσειδώνο στην Κάλυμνο.</p>
      <p>Σύμφωνα με το ρεπορτάζ του kalymnos-news.gr την περασμένη Παρασκευή 15 Νοεμβρίου 2019 διαπιστώθηκε ότι με σιδεροπρίονο είχε κοπεί σχεδόν από τον ώμο το αριστερό χέρι που κρατά την τρίαινα, του αγάλματος του Ποσειδώνα που είναι τοποθετημένο στον χώρο πίσω από το Ξενοδοχείο ΟΛΥΜΠΙΚ στην παραλιακή Καλύμνου.</p>
      <p>Το κομμένο αυτό τμήμα όπως φαίνεται και στη φωτογραφία δεν έχει αποκολληθεί τελείως αλλά είναι πολύ εύκολο με λίγο σπρώξιμο να πέσει κάτω ή να αφαιρεθεί.</p>
      <p>Από τη Δημοτική Αρχή μόλις έγινε αντιληπτή η ενέργεια τοποθετήθηκε πέριξ του αγάλματος ταινίας σήμανσης που δεν επιτρέπει την προσέγγιση για αποφυγή ατυχήματος.</p>
      <p>Επίσης ενημερώθηκε ο γνωστός γλύπτης Σακελλάρης Κουτούζης προκειμένου να υποδείξει τρόπο αποκατάστασης.</p>
      <p>Πρόκειται για μία αχαρακτήριστη πράξη από δράστη ή δράστες οι οποίοι είτε ήθελαν για τους δικούς τους λόγους να βανδαλίσουν το άγαλμα ή το πιθανότερο να πρόκειται για «κυνηγούς χαλκού» που ήθελαν να τεμαχίσουν και να κλέψουν το χάλκινο άγαλμα και να το πουλήσουν .</p>
      <p>Να σημειώσουμε ότι το άγαλμα του Ποσειδώνα είναι έργο του αείμνηστου μεγάλου Καλύμνιου γλύπτη Μιχάλη Κόκκινου που έχει τοποθετηθεί στο εν λόγω σημείο από το 1967.</p>
      <p>Πηγή:<a href="https://kalymnos-news.gr/"> https://kalymnos-news.gr/</a></p>
    </article>
  </body>
</html>