<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/desivy-crash-test-mimo-zavedene-normy-slisovany-nissan-leaf-si-ale-vedl-prekvapive-dobre"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-18T12:00:00+00:00"/>
    <meta property="og:title" content="Děsivý crash test mimo zavedené normy. Slisovaný Leaf si vedl překvapivě dobře"/>
    <meta property="og:description" content="Jak si povede starý Nissan Leaf v nárazových testech mimo klasické normy? Pár vlastních testů nyní provedla společnost DEKRA."/>
  </head>
  <body>
    <article>
      <h1>Děsivý crash test mimo zavedené normy. Slisovaný Leaf si vedl překvapivě dobře</h1>
      <h2>Jak si povede starý Nissan Leaf v nárazových testech mimo klasické normy? Pár vlastních testů nyní provedla společnost DEKRA.</h2>
      <address><time datetime="2019-11-18T12:00:00+00:00">18 Nov 2019, 12:00</time> by <a rel="author">Daniel Fuglevič</a></address>
      <p>Pohled na vývoj bezpečnosti dnešních elektromobilů, jejich riziko požáru po srážce a možné zlepšení postupů záchranných složek při řešení nehod elektrických vozidel. Z těchto důvodů provedla německá DEKRA vlastní řadu nárazových testů, a to rovněž mimo stanovené postupy testů organizace Euro NCAP. Jednoduše řečeno, DEKRA poslala starší elektromobil Nissan Leaf na smrt v mnohem vyšší rychlosti.</p>
      <p>Záběry bourajících Leafů tedy vypadají mnohem brutálněji, než v případě normovaných testů Euro NCAP, během kterých starší generace elektromobilu v roce 2012 bodovala v kategorii ochrany dospělé posádky s 89 % a ochrany dětí s 83 %. Hlavní myšlenkou DEKRY byl přitom čelní i boční náraz do stromu (simulovaný pevným sloupem) v rychlosti 75 km/h. Euro NCAP prováděl obdobný test v rychlosti 50 km/h.</p>
      <related>
        <a href="https://www.autorevue.cz/mazda-cx-30-si-odnasi-rekordni-hodnoceni-v-testu-euro-ncap-prekonava-i-volvo"/>
      </related>
      <p>V případě bočního nárazu se Leaf v této rychlosti naprosto zkroutil a sloup zasáhl až do poloviny kabiny. I když se následky testů zdají opravdu drsné, experti z DEKRY uvádějí, že takovým způsobem by skončilo i obdobné vozidlo s klasickým spalovacím motorem. Pozitivní stránku lze vidět i na bezpečné deformaci baterie v podlaze, která ani po takto silném nárazu nerozpoutala požár vozu.</p>
      <p>Čelní náraz do sloupu probíhal v rychlosti 84 km/h, ve srovnání s čelním nárazem u Euro NCAP v rychlosti 64 km/h. Výsledek je podobně děsivý, ale opět se potvrzuje dobré zabezpečení elektrické sítě vozu bez vzniku požáru a minimálně stejné následky jako u klasického vozu.</p>
      <related>
        <a href="https://www.autorevue.cz/figurina-zeny-pro-narazove-testy-vlastne-neexistuje-pritom-jim-hrozi-vyssi-riziko"/>
      </related>
      <p><i>„Velké automobilky vyrábějící elektromobily v sériové produkci již dosáhly minimálně stejné úrovně bezpečnosti, jakou známe u modelů se spalovacími motory,“</i> tvrdí experti z DEKRY. Nová generace Nissanu Leaf by přitom mohla v podobných testech dopadnout ještě o chlup lépe, ve zkouškách Euro NCAP si odnesla lepší hodnocení 93 % pro ochranu dospělých a 86 % pro děti.</p>
      <figure>
        <iframe src="https://www.youtube.com/embed/dclFMzKSJMA" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/KzBotW7KLeo" width="640" height="360" data-service="Youtube" scrolling="no"/>
      </figure>
      <related>
        <h4>Určitě si přečtěte</h4>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://f1sport.auto.cz/clanek/v-unoru-do-prahy-dorazi-romain-grosjean"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.auto.cz/mercedes-maybach-gls-je-opulentni-suv-pro-bohate-lidi-se-zvlastnim-vkusem-132146"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
      </related>
    </article>
  </body>
</html>