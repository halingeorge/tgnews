<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/culture/259665/se-dimoprasia-klemmeno-ergo-toy-banksy-anamenetai-na-kseperasei-ta-1-ekat-eyro"/>
    <meta property="og:site_name" content="LiFO"/>
    <meta property="article:published_time" content="2019-11-18T12:59:00+00:00"/>
    <meta property="og:title" content="Σε δημοπρασία «κλεμμένο» έργο του Banksy - Αναμένεται να ξεπεράσει τα 1 εκατ. ευρώ"/>
    <meta property="og:description" content="Γλυπτό του Bansky του οποίου η ιδιοκτησία αμφισβητείται, δημοπρατείται στο Λονδίνο"/>
  </head>
  <body>
    <article>
      <h1>Σε δημοπρασία «κλεμμένο» έργο του Banksy - Αναμένεται να ξεπεράσει τα 1 εκατ. ευρώ</h1>
      <h2>Γλυπτό του Bansky του οποίου η ιδιοκτησία αμφισβητείται, δημοπρατείται στο Λονδίνο</h2>
      <address><time datetime="2019-11-18T12:59:00+00:00">18 Nov 2019, 12:59</time> by <a rel="author">NEWSROOM</a></address>
      <p>
        <b>Βρετανός καλλιτέχνης αμφισβητεί την πώληση ενός «κλεμμένου» γλυπτού του <a href="https://www.lifo.gr/tags/Banksy">Banksy</a>, το οποίο πρόκειται να δημοπρατηθεί από τον οίκο Sotheby's την Τρίτη.</b>
      </p>
      <p>Το έργο του Banksy «The Drinker» ( ο πότης) περιγράφεται από τον οίκο δημοπρασιών ως «ανατρεπτική αναδημιουργία» του «Σκεπτόμενου» του Ροντέν . Διακοσμημένο με έναν κώνο σήμανσης στο κεφάλι ως καπέλο, το άγαλμα «The Drinker» - φτιαγμένο από βιομηχανικά υλικά – είχε τοποθετηθεί αρχικά κοντά στην λεωφόρο Shaftesbury το 2004, λίγο πριν «κλαπεί» από τον καλλιτέχνη Andy Link, αρχηγός της καλλιτεχνική ομάδας «Art Keida», σύμφωνα με τον οίκο δημοπρασιών Sotheby's.</p>
      <p>O Link, γνωστός επίσης και με το ψευδώνυμο AK47, είχε δηλώσει ότι το εν λόγω άγαλμα είχε «εγκαταλειφθεί και πεταχτεί» από τον ίδιο τον Banksy. «Ήταν μέρος ενός κόλπου, μίας φάρσας» ανέφερε ο Link σε τηλεφωνική συνέντευξη, προσθέτοντας ότι προσπάθησε να επιστρέψει το άγαλμα στον καλλιτέχνη και είχε έρθει σε επαφή με την αστυνομία για να δει αν είχε αναφερθεί ότι είχε χαθεί ή κλαπεί.</p>
      <p>Το άγαλμα παρέμεινε στα «αζήτητα» και έτσι ο Link, όπως είπε, το κράτησε μέχρι το 2007, όταν χάθηκε από τον κήπο του. Ο ίδιος είπε ότι ανέφερε την κλοπή στην αστυνομία και κατέγραψε την απώλεια στο μητρώο για τις κλοπές έργων τέχνης. Το εν λόγω γλυπτό θα δημοπρατηθεί από τον οίκο Sotheby's του Λονδίνου την Τρίτη και αναμένεται η τιμή μου να κινηθεί ανάμεσα στις 970.000 με 1,3 εκατομμύρια δολάρια. Σύμφωνα με τον οίκο, το έργο «ανακτήθηκε μυστηριωδώς» από την ομάδα Art Kieda μετά από «ανώνυμη ληστεία» και αργότερα βρέθηκε στα χέρια του τωρινού ιδιοκτήτη το 2014.</p>
      <p>Ωστόσο ο Link ισχυρίζεται ότι το άγαλμα εξακολουθεί να ανήκει στον ίδιο και πως τα έγγραφα της αστυνομίας αποδεικνύουν την ιδιοκτησία του. Μάλιστα, όπως υποστηρίζει έχει γνωστοποιήσει στον οίκο δημοπρασιών ότι η ιδιοκτησία του συγκεκριμένου έργου είναι υπό αμφισβήτηση. Η διαμάχη μεταξύ των δύο καλλιτεχνών είχε γίνει πρώτο θέμα συζήτησης στα πρωτοσέλιδα των εφημερίδων ενώ η ταινία ου 2016 «The Jobsy Jobsy» ακολούθησε την εξέλιξη της ιστορίας του γλυπτού.</p>
      <p>Η Μητροπολιτική αστυνομία του Λονδίνου με δήλωσή της στο CNN την Κυριακή είπε ότι δεν υπάρχει ανοιχτή έρευνα για το συγκεκριμένο ζήτημα.</p>
      <p>Με πληροφορίες από CNN</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/culture/258796/rekor-gia-ton-banksy-kai-sto-discogs-10-256-dolaria-gia-disko-poy-sxediase-to-eksofyllo-toy"/>
      </related>
    </article>
  </body>
</html>