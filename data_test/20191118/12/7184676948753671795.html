<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/18/period-devalvatsiyi-shho-bude-z-gryvneyu-u-lystopadi/"/>
    <meta property="og:site_name" content="Народна Правда"/>
    <meta property="article:published_time" content="2019-11-18T12:21:22+00:00"/>
    <meta property="og:title" content="Період девальвації: що буде з гривнею у листопаді"/>
    <meta property="og:description" content="Курс долара у листопаді. Гривня зазвичай в середньому втрачає 3,3%, експерти розповіли, яким буде курс долара."/>
  </head>
  <body>
    <article>
      <h1>Період девальвації: що буде з гривнею у листопаді</h1>
      <h2>Експерти розповіли про перспективи національної валюти</h2>
      <address>
        <time datetime="2019-11-18T12:21:22+00:00">18 Nov 2019, 12:21</time>
      </address>
      <p>Останній місяць осені є періодом девальвації, коли гривня зазвичай в середньому втрачає 3,3%, експерти розповіли, яким буде <a href="https://narodna-pravda.ua/2019/11/06/dolar-znovu-pishov-vnyz-nbu-ozvuchyv-kurs-valyut-na-6-lystopada/">курс долара</a> у листопаді.</p>
      <p>Про це повідомляє НАРОДНА ПРАВДА із посиланням на <a href="https://ukr.segodnya.ua/economics/finance/kurs-dollara-v-noyabre-eksperty-obyasnili-budet-li-devalvaciya-grivni-1355376.html">Сьогодні.</a></p>
      <p>Loading...</p>
      <p>Курс продажу безготівкового долара США в Україні в жовтні виріс на 1,7%, в середньому до 24,78 грн за долар, готівкового – на 2,9%, до 24,99 грн. Курс безготівкового євро підвищився на 3,9%, до 27,62 грн, готівкового – на 4,9% до 27,90 грн за євро. Станом на 6 листопада Національний банк України на 6 листопада встановив офіційний курс долара на рівні 24,71 гривень за долар.</p>
      <p>На думку аналітиків ГК Forex Club, в листопаді гривня зможе зберегти позиції поблизу позначки 25 грн/дол. – на тлі високих очікувань відновлення співпраці з Міжнародним валютним фондом (МВФ) і надходження іноземних інвестицій в Україну.</p>
      <p>Разом із тим, як попередив керівник відділу аналітики Forex Club Андрій Шевчишин, якщо зміниться новинний фон, ринок почне відчувати нестачу валютної пропозиції, і гривня перейде в більш широкий діапазон коливань – 25,5-26,5 грн за долар.</p>
      <p>Експерт пояснив, що останній місяць осені є періодом девальвації, коли гривня зазвичай в середньому втрачає 3,3%. Це пов’язано з початком опалювального сезону та підготовкою імпортерів до сезону грудневих продажів і активного поповнення запасів товарів і складів.</p>
      <p>Крім того негативний вплив на курс чинить також стійке негативне сальдо торгового балансу України, яке перекривається виключно припливом зовнішніх інвестицій, а також уповільнення зростання економіки Європи.</p>
      <p>Разом із тим, курс долара у листопаді також зазнаватиме впливу аномально теплої погоди та політики ФРС США. Однак, на думку керівника підрозділу з корпоративного аналізу ICU Олександра Мартиненка, в листопаді чинники девальвації і зміцнення гривні будуть компенсовані.</p>
      <p>“Таким чином, якщо ослаблення гривні відбудеться, воно буде незначним”, – пояснив він.</p>
      <p>Разом із тим раніше експерти дали невтішні прогнози щодо курсу долара і повідомили, що нічого хорошого в поточному місяці чекати не слід. <a href="https://narodna-pravda.ua/2019/11/05/nichogo-horoshogo-eksperty-daly-nevtishni-prognozy-shhodo-dolara/">Гривня розхитається, а долар поповзе вгору.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>