<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/gyvenimas/vilniaus-pataisos-namai-pertvarkomi-i-modernu-tardymo-izoliatoriu/"/>
    <meta property="og:site_name" content="Made in vilnius"/>
    <meta property="article:published_time" content="2019-11-18T12:46:01+00:00"/>
    <meta property="og:title" content="Vilniaus pataisos namai pertvarkomi į modernų tardymo izoliatorių"/>
    <meta property="og:description" content="Nenaudojamos Vilniaus pataisos namų patalpos bus rekonstruojamos į modernų kamerinio tipo tardymo izoliatorių suimtiems asmenims laikyti. Ikiteisminės institucijos ir teismai turės geresnes galimybes operatyviau atlikti ikiteisminius tyrimus, nagrinėti bylas ir vykdyti teisingumą. Naujas tardymo izoliatorius bus atidarytas maždaug po pusmečio, kartu su budėtojų dalimi statybos darbai atsieis per 600 tūkst...."/>
  </head>
  <body>
    <article>
      <h1>Vilniaus pataisos namai pertvarkomi į modernų tardymo izoliatorių</h1>
      <address><time datetime="2019-11-18T12:46:01+00:00">18 Nov 2019, 12:46</time> by <a rel="author">Made in Vilnius</a></address>
      <p>Nenaudojamos Vilniaus pataisos namų patalpos bus rekonstruojamos į modernų kamerinio tipo tardymo izoliatorių suimtiems asmenims laikyti. Ikiteisminės institucijos ir teismai turės geresnes galimybes operatyviau atlikti ikiteisminius tyrimus, nagrinėti bylas ir vykdyti teisingumą. Naujas tardymo izoliatorius bus atidarytas maždaug po pusmečio, kartu su budėtojų dalimi statybos darbai atsieis per 600 tūkst. eurų.</p>
      <p>„Pertvarkydami pataisos įstaigų infrastruktūrą, kuriame naują, šiuolaikinius standartus atitinkančią aplinką sulaikymo ir bausmės vykdymo vietose, – sako teisingumo ministras Elvinas Jankevičius. – Kamerinio tipo įkalinimo įstaigose geriau užtikrinama asmenų izoliacija, galimų rizikų valdymas, pavyzdžiui, mažiau galimybių perduoti draudžiamus daiktus, kilti smurtui ar formuoti subkultūrą. Kaip liudija praktika, nuteistiesiems atsiranda didesnė motyvacija dalyvauti resocializacijos programose Labai svarbu, kad tokiose įstaigose sudaromos geresnės darbo sąlygos pareigūnams“.</p>
      <p>Ministro teigimu, didelės investicijos ir toliau bus skiriamos įkalinimo įstaigų pertvarkai, kad būtų užtikrinamas čia laikomų asmenų ir visuomenės saugumas, veiksmingiau vyktų resocializacijos procesas.</p>
      <p>Per pastaruosius kelerius metus valstybės biudžeto ir Norvegijos finansinės paramos lėšomis rekonstravus 4 pastatus Marijampolės ir Pravieniškių pataisos įstaigose, daugiau kaip penktadaliu padaugėjo kamerinio tipo vietų.</p>
      <p>Šiuo metu pradėtas rekonstruoti Alytaus pataisos namų nuteistųjų bendrabutis, kuriame bus įrengta 200 kamerinio tipo vietų. Norvegijos finansinės paramos ir valstybės biudžeto lėšomis Pravieniškių ir Vilniaus pataisos namuose artimiausiu metu planuojama pastatyti pastatų, kuriuose bus įrengta daugiau kaip pusė tūkstančio kamerinio tipo vietų.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>6 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/gyvenimas/penktadieni-vilniuje-vyks-1863-1864-m-sukilimo-vadu-ir-dalyviu-valstybines-laidotuves/"/>
        <a href="https://madeinvilnius.lt/naujienos/gyvenimas/prezidentas-pasveikino-nacionaline-martyno-mazvydo-biblioteka-simtmecio-proga/"/>
        <a href="https://madeinvilnius.lt/naujienos/gyvenimas/santaros-klinikose-gime-pirmasis-kudikis-lietuvoje-po-embriono-genetinio-istyrimo/"/>
        <a href="https://madeinvilnius.lt/naujienos/gyvenimas/zveryne-radus-aviacine-bomba-jos-nukensminti-siunciama-daugiau-karo-isminuotoju/"/>
        <a href="https://madeinvilnius.lt/naujienos/gyvenimas/odminiu-skvere-isdygo-instaliacija-cukrine-sirdis/"/>
        <a href="https://madeinvilnius.lt/naujienos/gyvenimas/nacionalinis-bendruju-funkciju-centras-siulo-keisti-atostoginiu-skaiciavimo-tvarka/"/>
      </related>
    </article>
  </body>
</html>