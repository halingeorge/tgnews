<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/18/ungdomsskole-evakuert-i-ostfold/"/>
    <meta property="og:site_name" content="Document"/>
    <meta property="article:published_time" content="2019-11-18T12:15:03+00:00"/>
    <meta property="og:title" content="Ungdomsskole evakuert i Østfold"/>
    <meta property="og:description" content="­"/>
  </head>
  <body>
    <article>
      <h1>Ungdomsskole evakuert i Østfold</h1>
      <address><time datetime="2019-11-18T12:15:03+00:00">18 Nov 2019, 12:15</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/11/314yah2rlx4.jpg"/>
        <figcaption>
          <i>Elever og ansatte er evakuert fra Eidsberg ungdomsskole etter at mange meldte om pustebesvær og sviende øyne. Politiet mistenker pepperspray eller tåregass.  Foto: Freddie Larsen / NTB scanpix</i>
        </figcaption>
      </figure>
      <p>Flere hundre elever og ansatte ble evakuert fra Eidsberg ungdomsskole mandag etter at det som trolig var tåregass, ble spredt via ventilasjonsanlegget.</p>
      <p>Elever og ansatte meldte om pustebesvær og sviende øyne, og alle ble derfor evakuert til Eidsberghallen som ligger noen minutters gange unna. Ved 13-tiden ble evakueringen avblåst, etter at skolen var luftet ut og «friskmeldt», ifølge Øst politidistrikt.</p>
      <p>– Vi legger til grunn at det er en CS-gass som er blitt spredt via ventilasjonsanlegget. Vi gjør videre undersøkelser på stedet, skriver politiet på <a href="https://twitter.com/politietost">Twitter</a>.</p>
      <p>Mellom 130 og 200 elever ble undersøkt av helsepersonell og lege, ifølge politiet. Til sammen ble 387 elever evakuert, i tillegg til skolens ansatte.</p>
      <p>Elever og ansatte meldte om ubehagelig lukt, sviende øyne og mindre pustebesvær, ifølge politiet.</p>
      <p>Plagene omfattet også kvalme og hodepine, <a href="https://www.eidsberg.kommune.no/eidsberg-ungdomsskole-er-evakuert-etter-ubehagelig-lukt-paa-skolen.6263833-374833.html">ifølge Eidsberg kommune</a>. Både politi, ambulanse og brannvesen ble tilkalt.</p>
      <p>
        <a href="https://www.documentforlag.no/produkt/sammenstot-mellom-sivilisasjoner/">Forhåndsbestill Sammenstøt mellom sivilisasjoner? her!</a>
      </p>
      <figure>
        <a href="https://www.documentforlag.no/produkt/sammenstot-mellom-sivilisasjoner/">
          <img src="https://www.document.no/wp-content/uploads/2019/11/annonse-huntington.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/10/28/taregass-skal-vaere-arsaken-til-evakuering-av-hotell-i-oslo/"/>
        <a href="https://www.document.no/2019/01/08/fyrverkeri-skutt-opp-innendors-pa-flere-oslo-skoler/"/>
        <a href="https://www.document.no/2019/10/15/minst-tre-menn-knivstukket-pa-overfylt-asylmottak-i-hellas/"/>
        <a href="https://www.document.no/2017/08/21/gutt-erkjenner-voldsbruk-mot-skoleelev/"/>
        <a href="https://www.document.no/2017/08/21/knivstikking-ved-ungdomsskole-elev-saret/"/>
        <a href="https://www.document.no/2018/12/11/politiet-i-trondheim-gikk-til-vaepnet-aksjon-da-elever-chattet-om-skoleskyting/"/>
        <a href="https://www.document.no/2017/10/30/det-finnes-ikke-vanskelige-elever/"/>
        <a href="https://www.document.no/2015/12/19/jernbanetorget-t-bane-evakuert-pga-gass/"/>
        <a href="https://www.document.no/2019/05/10/alle-skoleelever-i-rana-kommune-sendes-hjem-etter-trussel-om-skoleskyting/"/>
        <a href="https://www.document.no/2018/03/23/fem-videregaende-skoler-i-oslo-far-eget-nav-kontor-pa-skolen/"/>
      </related>
    </article>
  </body>
</html>