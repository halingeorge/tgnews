<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/itinerari/mercatini-di-natale-europa-low-cost-1.4893732"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-18T12:50:39+00:00"/>
    <meta property="og:title" content="Mercatini di Natale 2019: le città europee dove si spende meno"/>
    <meta property="og:description" content="Il Christmas Markets Barometer calcola i costi di un weekend natalizio in tredici destinazioni europee, dalle più economiche alle più costose"/>
  </head>
  <body>
    <article>
      <h1>Mercatini di Natale 2019: le città europee dove si spende meno</h1>
      <h2>Il Christmas Markets Barometer calcola i costi di un weekend natalizio in tredici destinazioni europee, dalle più economiche alle più costose </h2>
      <address><time datetime="2019-11-18T12:50:39+00:00">18 Nov 2019, 12:50</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4893731.1574081439!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Riga è la città europea più economica per un viaggio natalizio</figcaption>
      </figure>
      <p>Per immergersi nello spirito delle festività, niente di meglio di un magico weekend <b>in giro per mercatini di Natale</b>. Ma bisogna saper scegliere dove andare per evitare di spendere una fortuna. Come ogni anno, l'agenzia inglese Post Office ha pubblicato il suo Christmas Markets Barometer, un'analisi comparata su quanto costa <b>un viaggio per due persone in 13 città europee</b> rinomate per le bancarelle di dicembre. La regina delle low cost è Riga, la più dispendiosa Vienna.</p>
      <h3>Le spese di una vacanza ai mercatini</h3>
      <p>Per ciascuna meta il calcolo tiene conto di: quattro tazze di caffè, <b>due cene complete per due persone con bottiglia di vino</b>, due trasferimenti da e per l'aeroporto, quattro bicchieri di vin brulé o simile, quattro fette di torta o dolci caratteristici, oltre a un pacchetto comprensivo di due notti in B&amp;B e viaggio in aereo o treno. Quest'ultima voce fa riferimento all'Inghilterra come punto di partenza, ed è quindi <b>quella che può variare di più per chi parte invece dall'Italia</b>. Per comodità, <a href="https://www.postoffice.co.uk/dam/jcr:2007ba7e-d722-4ff9-b3d8-23680e33d418/christmas-markets-barometer-2019.pdf">i prezzi indicati nel "barometro"</a> sono già stati convertiti da sterline in euro.</p>
      <h3>I mercatini di Natale a basso costo… e i più cari</h3>
      <p>Per il secondo anno di fila <b>la destinazione più conveniente si conferma Riga</b>, capitale della Lettonia, dove potete cavarvela con 574 euro. In generale le città baltiche e dell'Est Europa offrono le occasioni migliori per un weekend natalizio low cost: Zagabria è seconda con 604 euro, Tallinn in Estonia terza con 614 euro, Praga quinta con 709 euro, seguita con minima differenza di euro da Cracovia e Budapest.<br/><br/>Viceversa, nelle città più care il budget da mettere in conto <b>aumenta notevolmente e arriva quasi al doppio</b>: per un viaggetto a Strasburgo servono 790 euro, a Monaco di Baviera 838 euro e a Vienna – la più costosa delle tredici prese in esame – 898 euro.</p>
      <h3>La classifica delle città dei mercatini</h3>
      <p>1. Riga – 574 euro<br/>2. Zagabria – 604 euro<br/>3. Tallinn – 614 euro<br/>4. Lilla – 665 euro<br/>5. Praga – 709 euro<br/>6. Cracovia – 712 euro<br/>7. Budapest – 722 euro<br/>8. Stoccolma – 723 euro<br/>9. Berlino – 749 euro<br/>10. Copenaghen – 758 euro<br/>11. Strasburgo – 790 euro<br/>12. Monaco di Baviera – 838 euro<br/>13. Vienna – 898 euro<br/><br/><br/>Leggi anche:<br/>- <a href="https://www.quotidiano.net/itinerari/nightmare-before-christmas-1.4874042">La grande festa di Natale a tema 'Nightmare Before Christmas'</a><br/>- <a href="https://www.quotidiano.net/itinerari/settimana-bianca-con-bambini-1.4833832">Settimana bianca in famiglia: ecco le località dove si spende di meno</a><br/>- <a href="https://www.quotidiano.net/itinerari/una-mamma-per-amica-citt%C3%A0-1.4850201">A Natale potrete visitare la città di una 'Una mamma per amica'</a></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/itinerari/offerte-lavoro-natale-2019-1.4893571"/>
        <a href="https://www.quotidiano.net/magazine/un-cavaliere-per-natale-1.4893618"/>
      </related>
    </article>
  </body>
</html>