<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/1920_lystopada_vodopostachannya_do_chastyny_lvova_bude_za_skorochenym_grafikom_331002.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T12:46:00+00:00"/>
    <meta property="og:title" content="19-20 листопада водопостачання до частини Львова буде за скороченим графіком"/>
    <meta property="og:description" content="У зв'язку з проведенням аварійно-відновлювальних робіт на магістральному водогоні діаметром 1200 мм ʺСтрий — Львівʺ в районі с. Верчани, ЛМКП ʺЛьвівводоканалʺ попереджає про зменшення об'єму подачі води до міста. Про це Гал-інфо повідомили у прес-службі ЛМР."/>
  </head>
  <body>
    <article>
      <h1>19-20 листопада водопостачання до частини Львова буде за скороченим графіком</h1>
      <h2>У зв'язку з проведенням аварійно-відновлювальних робіт на магістральному водогоні діаметром 1200 мм ʺСтрий — Львівʺ в районі с. Верчани, ЛМКП ʺЛьвівводоканалʺ попереджає про зменшення об'єму подачі води до міста. Про це Гал-інфо повідомили у прес-службі ЛМР.</h2>
      <address>
        <time datetime="2019-11-18T12:46:00+00:00">18 Nov 2019, 12:46</time>
      </address>
      <figure>
        <img src="https://galinfo.com.ua/media/gallery/intxt/v/o/voda_vidkluchenia.jpg"/>
      </figure>
      <p>Завтра, 19 листопада, з 09.00 год і до 18.00 год 20 листопада водопостачання здійснюватиметься з пониженим тиском та за скороченим графіком у Франківський район, центральну частину міста і прилеглі до неї житлові мікрорайони Шевченківського району, житловий масив ʺБроньоваʺ, частину житлового масиву ʺСихівʺ (пр. Червоної Калини, вул. Довженка, вул. Чукаріна, вул. Хуторівка і прилеглі до них вулиці), житловий мікрорайон ʺНовий Львівʺ, Залізничний район, обмежений вулицями Городоцька — Чернівецька — Залізнична — Б.Міхновських.</p>
      <p>Відновити стабільне водопостачання у повному обсязі заплановано з 18.00 год 20 листопада.</p>
      <p>ЛМКП ʺЛьвівводоканалʺ просить створити необхідний запас води, сподівається на розуміння і просить вибачити за тимчасові незручності, пов'язані з виконанням аварійно-відновлювальних робіт.</p>
      <p>Нагадаємо, як писало гал-інфо 27 жовтня на водогоні у Винниках трапилось <a href="https://galinfo.com.ua/news/sogodni_na_vodogoni_u_vynnykah_trapylos_4_avarii_329337.html">4 аварії</a>.</p>
    </article>
  </body>
</html>