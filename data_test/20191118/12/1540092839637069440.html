<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/197756/anoixto-to-endexomeno-yperpsifisis-tis-diataxis-gia-nomothetisi-meta-apo-laiki-protovoylia-afinei-i-nd"/>
    <meta property="og:site_name" content="CNN.gr"/>
    <meta property="article:published_time" content="2019-11-18T12:55:51+00:00"/>
    <meta property="og:title" content="Ανοιχτό το ενδεχόμενο υπερψήφισης της διάταξης για νομοθέτηση μετά από λαϊκή πρωτοβουλία αφήνει η ΝΔ"/>
    <meta property="og:description" content="Ανοιχτό το ενδεχόμενο να στηρίξει η πλειοψηφία την πρόταση του ΣΥΡΙΖΑ και του ΚΙΝΑΛ για την αναθεώρηση του άρθρου 73 για τη νομοθέτηση μετά από λαϊκή..."/>
  </head>
  <body>
    <article>
      <h1>Ανοιχτό το ενδεχόμενο υπερψήφισης της διάταξης για νομοθέτηση μετά από λαϊκή πρωτοβουλία αφήνει η ΝΔ</h1>
      <h2>Ανοιχτό το ενδεχόμενο να στηρίξει η πλειοψηφία την πρόταση του ΣΥΡΙΖΑ και του ΚΙΝΑΛ για την αναθεώρηση του άρθρου 73 για τη νομοθέτηση μετά από λαϊκή πρωτοβουλία, αφήνει η ΝΔ. </h2>
      <figure>
        <img src="https://cdn.cnngreece.gr/media/com_news/users/620/olga-panagiotidou-avatar.jpg"/>
      </figure>
      <p>Όλγα Παναγιωτίδου, CNN Greece 14:55 , 18 November 2019 - 14:58</p>
      <p>«Είμαστε έτοιμοι να ανταποκριθούμε», σχολίασε ο πρόεδρος της Επιτροπής Αναθεώρησης και κοινοβουλευτικός εκπρόσωπος της ΝΔ Ευριπίδης Στυλιανίδης, στη συζήτηση που ξεκίνησε στην Ολομέλεια της Βουλής, παρουσία του πρωθυπουργού Κυριάκου Μητσοτάκη.</p>
      <p>Σε αυτή την περίπτωση, ο συνολικός αριθμός των άρθρων που συγκεντρώνουν τον απαιτούμενο αριθμό των ψήφων<b> ανεβαίνουν στις εννέα</b>. Ειδικότερα, πρόκειται για τα ακόλουθα άρθρα:</p>
      <p>• Άρθρο 32 παρ.4 για την απεμπλοκή της εκλογής του προέδρου της Δημοκρατίας από την διάλυση της Βουλής<br/>• Άρθρο 62 περί βουλευτικής ασυλίας. Πλέον ο βουλευτής δεν θα διώκεται μόνο για έκφραση γνώμης<br/>• Άρθρο 68 για το δικαίωμα της μειοψηφίας στη σύσταση εξεταστικών επιτροπών<br/>• Άρθρο 86 περί της ποινικής ευθύνης των υπουργών αι την απάλειψη της αποσβεστικής προθεσμίας.<br/>• 101Α περί Ανεξάρτητων Αρχών. Μειώνεται η απαιτούμενη πλειοψηφία για τον ορισμό των μελών της από τα 4/5 της διάσκεψης των προέδρων της Βουλής σε 3/5<br/>• Άρθρο 21 για το ελάχιστο εγγυημένο εισόδημα για την στήριξη της οικογένειας<br/>• Άρθρο 54, παρ4 για την ψήφο των Ελλήνων του Εξωτερικού<br/>• Άρθρο 96 όπου εξισώνονται οι στρατιωτικοί δικαστές με τους λοιπούς δικαστές<br/>• Άρθρο73, νομοθέτηση μετά από λαϊκή πρωτοβουλία.</p>
      <p>
        <b>Δείτε εδώ: <a href="https://www.cnn.gr/images/news/2019/11/18/%CE%A0%CE%A1%CE%9F%CE%A4%CE%91%CE%A3%CE%95%CE%99%CE%A3_%CE%A3%CE%A5%CE%A1%CE%99%CE%96%CE%91-%CE%9D%CE%94_%CE%A3%CE%A4%CE%9F_%CE%A3%CE%A5%CE%9D%CE%9F%CE%9B%CE%9F_%CE%A4%CE%A9%CE%9D_%CE%91%CE%A1%CE%98%CE%A1%CE%A9%CE%9D_002.docx">Προτάσεις ΣΥΡΙΖΑ - ΝΔ</a></b>
      </p>
      <p>«Η αναθεώρηση δεν είναι τίποτα άλλο από τη προσπάθεια να διορθωθούν οι ελλείψεις που η ίδια η ζωή επέβαλε κατά τη διάρκεια του ιστορικού χρόνου που πέρασε από τη τελευταία αναθεώρηση μέχρι σήμερα», ανέφερε ο βασικός εισηγητής της ΝΔ Κώστας Τζαβάρας και επεσήμανε ότι <b>η αναθεώρηση θα μπορούσε να ήταν πιο γενναία και χωρίς ιδεοληψίες</b> εάν η προηγούμενη κυβέρνηση του ΣΥΡΙΖΑ είχε εντάξει σε αυτή και το 16 για τα μη κρατικά, μη κερδοσκοπικά πανεπιστήμια.</p>
      <p>Από την πλευρά του ο γενικός εισηγητής του ΣΥΡΙΖΑ,<a href="https://www.cnn.gr/eidhseis/tag/354/giorgos-katroygkalos"><b> Γιώργος Κατρούγκαλος</b></a> υποστήριξε ότι ο Σύνταγμα έπεσε θύμα της κρίσης.</p>
      <blockquote>«Παράλληλα προς το Σύνταγμα, εφαρμόστηκε για δεύτερη φορά ένα παρασύνταγμα. Ένα σύνολο κανόνων που έρχονταν σε σύγκρουση με το κανονικό, με παρεκκλίσεις από την κοινοβουλευτική διαδικασία και μη εκλεγμένους πρωθυπουργούς», είπε και επέρριψε ευθύνες στη ΝΔ για τη μη ένταση ης ερμηνευτικής δήλωσης του άρθρου 86 που ζήτησε με επιστολή του και ο Αλέξης Τσίπρας.</blockquote>
      <p>«Η ομιλία του εισηγητή της ΝΔ Κώστα Τζαβάρα ήταν υπερβατική, με έντονα ποιοτικά χαρακτηριστικά, ενώ από την άλλη ο εισηγητής του ΣΥΡΙΖΑ περιορίστηκε σε μια ομιλία με ιδεοληπτικά και κομματικά χαρακτηριστικά που δεν κατάφερε να σταθεί στο ύψος των περιστάσεων», σχολίαζαν πηγές της ΝΔ και πρόσθεταν πως η ΚΟ της ΝΔ θέλει να κρατήσει ψηλά το επίπεδο της συζήτησης που θα εξελιχθεί τις επόμενες ημέρες για την αναθεώρηση του Συντάγματος. Οι ίδιες πηγές σημείωναν ακόμη, πως η σημασία που αποδίδει η ΝΔ στη διαδικασία, αποδεικνύεται και με την παρουσία του πρωθυπουργού στη Βουλή σε αντίθεση με τον αρχηγό της αξιωματικής αντιπολίτευσης που δεν παρέστη.</p>
      <p>«Η παρούσα αναθεώρηση δεν αφορά σχεδόν καθόλου τους πολίτες, για αυτό και οι εργασίες τόσο της προηγούμενης Βουλής όσο και της παρούσας πέρασαν κάτω από τα ραντάρ και αν δεν υπήρχε η ψήφος των κατοίκων του εξωτερικού κανείς δεν θα ασχολούνταν», είπε ο Ανδρέας Λοβέρδος από το ΚΙΝΑΛ.</p>
      <p>Για αναθεώρηση που στόχο έχει την εφαρμογή της αντιλαϊκής πολιτικής, έκανε λόγο ο Γιάννης Γκιόκας από το ΚΚΕ, ενώ ο Κωνσταντίνος Χήτας από την Ελληνική Λύση υποστήριξε ότι στο Σύνταγμα δεν χωρούν αναχρονιστικές διατάξεις και λαϊκισμοί. «Η στείρα αντιπαράθεση έχει περάσει στο πολιτικό DNA, ΝΔ, ΣΥΡΙΖΑ και ΚΙΝΑΛ», είπε. «Η αναθεώρηση δεν ικανοποιεί! Λίγες διατάξεις φαίνεται ότι θα έχουν μεγάλη στήριξη και ακόμα λιγότερες θα πάρουν περισσότερες ψήφους», είπε η Αγγελική Αδαμοπούλου από το ΜέΡΑ 25.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/197796/syriza-gia-tin-pagkosmia-hmera-exaleipsis-tis-vias-kata-ton-gynaikon">ΣΥΡΙΖΑ για την Παγκόσμια Ημέρα Εξάλειψης της βίας κατά των Γυναικών</a>
        </li>
        <li>
          <a href="https://www.cnn.gr/news/politiki/story/197792/prasino-ginetai-to-ktirio-tis-voylis">«Πράσινο» γίνεται το κτήριο της Βουλής</a>
        </li>
        <li>
          <a href="https://www.cnn.gr/news/politiki/story/197774/voytsis-h-simerini-pleiopsifia-odigei-se-syntagmatopoiisi-toy-neosyntiritismoy">Βούτσης: Η σημερινή πλειοψηφία οδηγεί σε συνταγματοποίηση του νεοσυντηρητισμού</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/15583/anathewrhsh-syntagmatos">ΑΝΑΘΕΩΡΗΣΗ ΣΥΝΤΑΓΜΑΤΟΣ</a>
        </li>
        <li>
          <a href="https://www.cnn.gr/eidhseis/tag/76/voyli">ΒΟΥΛΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/18/197814/snapshot/19-11-14_0013__DPX1090.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197784/snapshot/2756901.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197786/snapshot/Capture-n43.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197789/snapshot/2459438.jpg"/>
      </figure>
    </article>
  </body>
</html>