<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/whatsapp-%ce%b5%ce%bd%cf%84%ce%bf%cf%80%ce%af%cf%83%cf%84%ce%b7%ce%ba%ce%b5-%cf%83%cf%86%ce%ac%ce%bb%ce%bc%ce%b1-%ce%ba%ce%b5%cf%81%ce%ba%cf%8c%cf%80%ce%bf%cf%81%cf%84%ce%b1-%ce%b3%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T12:16:45+00:00"/>
    <meta property="og:title" content="WhatsApp: Εντοπίστηκε σφάλμα – κερκόπορτα για κλοπή εικόνων και μηνυμάτων από smartphones"/>
    <meta property="og:description" content="Ένα σφάλμα στο WhatsApp που θα μπορούσαν να εκμεταλλευτούν χάκερς για να κλέβουν απόρρητα προσωπικά δεδομένα, εικόνες και μηνύματα από τα smartphones χρηστών, εντόπισαν ειδικοί σε θέματα κυβερνοασφάλειας."/>
  </head>
  <body>
    <article>
      <h1>WhatsApp: Εντοπίστηκε σφάλμα – κερκόπορτα για κλοπή εικόνων και μηνυμάτων από smartphones</h1>
      <address>
        <time datetime="2019-11-18T12:16:45+00:00">18 Nov 2019, 12:16</time>
      </address>
      <p>
        <b>Ένα σφάλμα στο WhatsApp που θα μπορούσαν να εκμεταλλευτούν χάκερς για να κλέβουν απόρρητα προσωπικά δεδομένα, εικόνες και μηνύματα από τα smartphones χρηστών, εντόπισαν ειδικοί σε θέματα κυβερνοασφάλειας.</b>
      </p>
      <p>Κι όπως επεσήμαναν, αν οι χρήστες δεν αντιμετωπίσουν τον ιό, θα μπορούσαν χάκερς να στείλουν ένα αρχείο βίντεο με κακόβουλο λογισμικό στον λογαριασμό των θυμάτων στο WhatsApp. Μέσω αυτού του βίντεο – εφόσον οι χρήστες το κατεβάσουν, το κάνει αυτόματα η εφαρμογή – μπορούν οι κυβερνοπειρατές να κλέψουν πληροφορίες από τη συσκευή.</p>
      <p>Λίγους μήνες μετά την αποκάλυψη ότι Χάκερ εγκατέστησαν εξ αποστάσεως λογισμικό κατασκοπίας σε κινητά τηλέφωνα και άλλες συσκευές, εκμεταλλευόμενοι ένα ευάλωτο σημείο στην εφαρμογή ανταλλαγής μηνυμάτων WhatsApp, που ανήκει στο Facebook, oι υπεύθυνοι λειτουργίας του WhatsApp , προσπάθησαν να ενημερώσουν αυτή τη φορά αποφεύγοντας τον… θόρυβο για το σφάλμα στο σύστημα. Κι όπως είπαν μέχρι στιγμής δεν υπάρχουν ενδείξεις ότι το εκμεταλλεύτηκαν χάκερς για να κλέψουν δεδομένα. «Σ’ αυτή την περίπτωση δεν υπάρχουν λόγοι να πιστεύουμε ότι επηρεάστηκαν χρήστες», είπε εκπρόσωπος του WhatsApp στο HackerNews. Το σφάλμα επηρεάζει το WhatsApp σ’ όλες τις μεγάλες πλατφόρμες, περιλαμβανομένων των Android, iOS και Windows.</p>
      <p>H Facebook κάλεσε τους χρήστες να βεβαιωθούν ότι διαθέτουν την τελευταία εκδοχή της εφαρμογής στα κινητά τους και να θέσουν εκτός λειτουργίας το αυτόματα «κατέβασμα» φακέλων εικόνων και βίντεο.</p>
    </article>
  </body>
</html>