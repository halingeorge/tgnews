<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152439-na-remont-liftiv-u-lucku-prosiat-vydilyty-pivtora-miljona"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T12:55:00+00:00"/>
    <meta property="og:title" content="На ремонт ліфтів у Луцьку просять виділити півтора мільйона"/>
    <meta property="og:description" content="У Луцьку на ремонт ліфтів з міського бюджету просять виділити півтора мільйони гривень."/>
  </head>
  <body>
    <article>
      <h1>На ремонт ліфтів у Луцьку просять виділити півтора мільйона</h1>
      <address>
        <time datetime="2019-11-18T12:55:00+00:00">18 Nov 2019, 12:55</time>
      </address>
      <p>У Луцьку на ремонт ліфтів з міського бюджету просять виділити півтора мільйони гривень. <br/><br/>Про це говорила виконувачка обов’язків директора департаменту ЖКГ <b>Надія Коленда</b> 18 листопада під час планового засідання постійної комісії міської ради з питань генерального планування, будівництва, архітектури та благоустрою, житлово-комунального господарства, екології, транспорту та енергозбереження.<br/><br/>Надія Календа зазначає, що це – необхідність для мешканців багатоповерхівок. <br/><br/>«Невдовзі розпочнуться новорічні свята, а люди будуть скаржитися на неробочі ліфти ще більш масово», – аргументує в. о. директора департаменту ЖКГ і переконує, що таких звернень станом на сьогодні також є дуже багато. <br/><br/><a href="http://www.volynpost.com/news/151244-u-lucku-zupynyly-36-liftiv-stalo-vidomo-chomu-pidjomnyky-sche-ne-pochaly-remontuvaty-video">ЧИТАТИ ТАКОЖ: У Луцьку зупинили 36 ліфтів: стало відомо, чому підйомники ще не почали ремонтувати. ВІДЕО </a><br/><br/>Члени комісії вирішили, що розглядатимуть це питання більш детально, коли департамент ЖКГ підготує відповідну проектно-кошторисну документацію. Надія Коленда пообіцяла, що документи будуть готові найближчим часом.</p>
    </article>
  </body>
</html>