<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/rosiya-peredala-ukrayini-zahopleni-korabli/"/>
    <meta property="og:site_name" content="Прямий"/>
    <meta property="article:published_time" content="2019-11-18T12:50:00+00:00"/>
    <meta property="og:title" content="Росія передала Україні захоплені кораблі"/>
    <meta property="og:description" content="У Міністерстві Закордонних Справ Росії підтвердили передачу Україні кораблів &quot;Бердянськ&quot;, &quot;Нікополь&quot; і &quot;Яни Капу&quot;, які були захоплені державою-агесором"/>
  </head>
  <body>
    <article>
      <h1>Росія передала Україні захоплені кораблі</h1>
      <address>
        <time datetime="2019-11-18T12:50:00+00:00">18 Nov 2019, 12:50</time>
      </address>
      <p>
        <b>У Міністерстві Закордонних Справ Росії підтвердили передачу Україні кораблів "Бердянськ", "Нікополь" і "Яни Капу", які були захоплені державою-агесором внаслідок провокації з боку РФ.</b>
      </p>
      <p>Про це йдеться на сайті <a href="https://www.mid.ru/ru/foreign_policy/news/-/asset_publisher/cKNonkJE02Bw/content/id/3902958">МЗС РФ.</a></p>
      <p>Так, російська сторона наголосила, що захоплення українських кораблів начебто відбулося внаслідок "порушення кордону РФ у ході навмисної провокації Києва".</p>
      <p>"18 листопада відбулася передача українській стороні трьох кораблів ВМФ України, які в листопаді 2018 року порушили кордон Російської Федерації в ході навмисної провокації Києва в районі Керченської протоки і були затримані російськими правоохоронними органами.</p>
      <p>Зазначені кораблі є речовими доказами в триваючому в Росії кримінальному процесі про незаконний перетин нашого кордону. Їх передача на відповідальне зберігання українській стороні стала можливою у зв'язку з тим, що російські компетентні органи завершили необхідні слідчі дії щодо кораблів і їх знаходження на території Російської Федерації для продовження кримінального процесу не потрібно", - йдеться у повідомленні.</p>
      <p>Раніше повідомлялося, <a href="https://prm.ua/rosiya-ta-ukrayina-pochali-uzgodzhennya-mistsya-peredachi-zahoplennih-korabliv-zmi/">Росія поверне Україні військові кораблі, захоплені в районі Керченської протоки.</a></p>
      <related>
        <h4>Схожі новини</h4>
        <a href="https://prm.ua/mzs-rf-zaklikalo-vivesti-politsiyu-i-natsgvardiyu-z-dilyanok-rozvedennya-na-donbasi/"/>
        <a href="https://prm.ua/tramp-zaboroniv-zasudzhuvati-zahoplennya-rf-ukrayinskih-moryakiv-u-kerchenskiy-prototsi/"/>
        <a href="https://prm.ua/rosiya-gotova-peredati-ukrayini-zahopleni-v-krimu-viyskovi-kateri-advokat/"/>
      </related>
    </article>
  </body>
</html>