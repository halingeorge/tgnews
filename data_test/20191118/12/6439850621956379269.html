<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461577/%E0%A6%85%E0%A6%B8%E0%A7%8D%E0%A6%AC%E0%A6%BE%E0%A6%AD%E0%A6%BE%E0%A6%AC%E0%A6%BF%E0%A6%95-%E0%A6%9C%E0%A7%8B%E0%A7%9F%E0%A6%BE%E0%A6%B0%E0%A7%87-%E0%A6%AB%E0%A7%87%E0%A6%B0-%E0%A6%A4%E0%A6%B2%E0%A6%BF%E0%A7%9F%E0%A7%87%E0%A6%9B%E0%A7%87-%E0%A6%AD%E0%A7%87%E0%A6%A8%E0%A6%BF%E0%A6%B8"/>
    <meta property="og:site_name" content="Daily Janakantha"/>
    <meta property="article:published_time" content="2019-11-18T12:05:00+00:00"/>
    <meta property="og:title" content="অস্বাভাবিক জোয়ারে ফের তলিয়েছে ভেনিস"/>
    <meta property="og:description" content="অনলাইন ডেস্ক ॥ চলতি সপ্তাহে বারবার বন্যার কবলে পড়া ভেনিস আবারও অস্বাভাবিক উঁচু জোয়ারের পানিতে তলিয়ে গেছে। রবিবারের জোয়ারের পানি ১৫০ সেন্টিমিটার (৪ দশমিক ৯ ফুট) পর্যন্ত উঠেছিল বলে বার্তা সংস্থা রয়টার্স জানিয়েছে। ১৮৭২ সালে থেকে দাপ্তরিকভাবে জোয়ার সংক্রান্ত তথ্য-উপাত্তের রেকর্ড রাখা শুরু হওয়ার পর থেকে এ ..."/>
  </head>
  <body>
    <article>
      <h1>অস্বাভাবিক জোয়ারে ফের তলিয়েছে ভেনিস</h1>
      <address>
        <time datetime="2019-11-18T12:05:00+00:00">18 Nov 2019, 12:05</time>
      </address>
      <figure>
        <img src="http://www.dailyjanakantha.com/files/201911/1574082199_11.jpg"/>
      </figure>
      <p>অনলাইন ডেস্ক ॥ চলতি সপ্তাহে বারবার বন্যার কবলে পড়া ভেনিস আবারও অস্বাভাবিক উঁচু জোয়ারের পানিতে তলিয়ে গেছে।</p>
      <p>রবিবারের জোয়ারের পানি ১৫০ সেন্টিমিটার (৪ দশমিক ৯ ফুট) পর্যন্ত উঠেছিল বলে বার্তা সংস্থা রয়টার্স জানিয়েছে।</p>
      <p>১৮৭২ সালে থেকে দাপ্তরিকভাবে জোয়ার সংক্রান্ত তথ্য-উপাত্তের রেকর্ড রাখা শুরু হওয়ার পর থেকে এ সপ্তাহেই সবচেয়ে বেশিবার জোয়ারের পানিতে ডুবেছে শহরটি।</p>
      <p>রবিবার জোয়ারের পানি ১৬০ সেন্টিমিটার উচ্চতা পর্যন্ত উঠে যেতে পারে বলে শহরটির জোয়ার পূর্বাভাস কেন্দ্র সতর্ক করেছিল। পরে ১২১০ জিএমটিতে পূর্ণ জোয়ারের সময় পানির উচ্চতা প্রায় এর কাছাকাছি পৌঁছে গিয়েছিল।</p>
      <p>অস্বাভাবিক জোয়ারে শহরের সেন্ট মার্কস স্কয়ার তলিয়ে যায়। জরুরি এই পরিস্থিতি মোকাবিলায় কয়েকশ স্বেচ্ছাসেবক শহরের বাসিন্দাদের সাহায্য করেন।</p>
      <p>ভেনিসের খাল, ঐতিহাসিক স্থাপত্য ও শিল্পকলার জন্য বিশ্বজুড়ে পর্যটকদের কাছে নগরীটি দারুণ জনপ্রিয়। গত মঙ্গলবার নগরীটি ১৮৭ সেন্টিমিটার (৬ দশমিক ১৪ ফুট) উঁচু জোয়ারের পানিতে তলিয়ে গিয়েছিল। এর আগে ১৯৬৬ সালে জোয়ারের পানি সর্বোচ্চ ১ দশমিক ৯৪ মিটার পর্যন্ত উঠেছিল।</p>
      <p>স্বাভাবিক পরিস্থিতিতে ৮০-৯০ সেন্টিমিটার জোয়ারকেই উঁচু জোয়ার হিসেবে দেখা হয়, নগরীটির পক্ষে যা মোকাবিলা করা সম্ভব। কিন্তু গত সোমবার থেকে এ পর্যন্ত ১৪০ সেন্টিমিটারের উপরে চারটি জোয়ার তলিয়েছে শহরটি।</p>
      <p>নগরীর মেয়র লুইজি ব্রুইনিয়ারো ভাষ্য অনুযায়ী, মঙ্গলবার থেকে এ পর্যন্ত বন্যায় প্রায় এক বিলিয়ন ইউরোর মতো ক্ষয়ক্ষতি হয়েছে।</p>
    </article>
  </body>
</html>