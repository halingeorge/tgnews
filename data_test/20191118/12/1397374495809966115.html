<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/decenija-anrijeve-ruke-sudija-da-ga-ne-vidi-393086.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T12:24:00+00:00"/>
    <meta property="og:title" content="Decenija Anrijeve ruke, sudija da ga ne vidi!"/>
    <meta property="og:description" content="Godišnjica poteza koji je šokirao svet, ali i ubrzao implementaciju VAR-a."/>
  </head>
  <body>
    <article>
      <h1>Decenija Anrijeve ruke, sudija da ga ne vidi!</h1>
      <h2>Godišnjica poteza koji je šokirao svet, ali i ubrzao implementaciju VAR-a.</h2>
      <address><time datetime="2019-11-18T12:24:00+00:00">18 Nov 2019, 12:24</time> by <a rel="author">Stefan Matić</a></address>
      <p>Osamnaesti novembar 2009. godine će ostati u pamćenju kao jedan od najsramnijih dana Tjerija Anrija, ali isto i kao veliki bol hrabre reprezentacije Irske. U srcu Pariza sudija Hanson prihvata gol Galasa na asistenciju Anrija za 1:1 i ukupnu pobedu od 2:1, što je poslalo "trikolore" na završni turnir u Južnu Afriku naredne godine.<br/><br/>Glavni sudija tog meča Hanson je u izjavi za engleski Atletik izjavio kako se osećao po kraju meča.<br/><br/>"<i>Kada smo otišli nazad u sobu osećao sam se da je ovo bila jedna od najboljih utakmica u mojoj karijeri. Nije tako često, da se kao sudija, radujete produžecima, ali tako sam se osećao za ovu utakmicu. A onda su ušli ljudi iz FIFA organizacije i tek tada sam shvatio šta se ustvari zbilo</i>"<br/><br/>"<i>Znali smo šta je ta utakmica značila Ircima, ali smo isto tako znali da neće biti ni mene ni mog tima u Južnoj Africi. Zvaničnik FIFE se rukovao sa nama, rekao je da razume situaciju i da je u pitanju velika prevara od strane samog igrača</i>"<br/><br/>"<i>Na kraju ovo je bila ustvari najgora utakmica u karijeri, sa Anrijem nemam šta da razgovaram. Zahvalan sam mojim drugim kolegama koji su mi pružali podršku u tom teškom trenutku, to nisam očekivao</i>", izjavio je Hanson za Atletik.<br/><br/>Francuzi su kasnije otišli u Južnu Afriku i u grupi A gde su bili još sa domaćinom takmičenja, Urugvajem i Meksikom zauzeli zadnje mesto u grupi A.<br/> </p>
      <figure>
        <iframe src="https://www.youtube.com/embed/fLUxMRYJAso" width="916" height="687" data-service="Youtube" scrolling="no"/>
      </figure>
      <p>Izvor: Sportske.net</p>
    </article>
  </body>
</html>