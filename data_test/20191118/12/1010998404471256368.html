<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/geshev-za-dumite-kam-disheva-ne-smjatam-da-se-izvinjavam.html"/>
    <meta property="og:site_name" content="bTV Новините"/>
    <meta property="article:published_time" content="2019-11-18T12:21:00+00:00"/>
    <meta property="og:title" content="Гешев за думите към Дишева: Не смятам да се извинявам"/>
    <meta property="og:description" content="Според него проблемът е в това, че съдийката няма чувство за хумор"/>
  </head>
  <body>
    <article>
      <h1>Гешев за думите към Дишева: Не смятам да се извинявам</h1>
      <h2>Според него проблемът е в това, че съдийката няма чувство за хумор</h2>
      <address>
        <time datetime="2019-11-18T12:21:00+00:00">18 Nov 2019, 12:21</time>
      </address>
      <figure>
        <video src="https://vid.btv.bg/btvnews/2019/11/18/geshev_za_sadiite_1574071857-1.mp4"/>
      </figure>
      <p>„Прочетох, че някой иска да се извиня. Не смятам да се извинявам на някой за това, че този някой няма чувство за хумор. А иначе, дай Боже, и мен така да ме заплашват – че ще имам блестяща политическа кариера”. Това заяви Иван Гешев, който преди дни беше преизбран от Висшия съдебен съвет (ВСС) за главен прокурор, по повод призива да се извини на съдия Атанска Дишева.</p>
      <p>По време на заседанието на ВСС за прегласуването на кандидатурата на Гешев Дишева се оплака пред колегите си от ВСС, че кандидатът за нов главен прокурор ѝ казал: „Поздравявам ви, г-жо Дишева – пред Вас стои блестяща политическа кариера. От Вас ще излезе прекрасен общински съветник”.</p>
      <p>Атанаска Дишева е една от четиримата, гласували против избора на Иван Гешев за главен прокурор.</p>
      <p>В отворено писмо 64-ма съдии от цялата страната изразиха възмущение от поведението на избрания за главен прокурор и на министъра на правосъдието Данаил Кирилов. И настояха за дисциплинарно производство срещу Гешев заради отправяне на заплаха към  Дишева</p>
      <p>Камарата на следователите днес изрази подкрепа за Иван Гешев и процедурата, по която е избран за главен прокурор.</p>
    </article>
  </body>
</html>