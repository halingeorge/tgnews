<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/mpasket/293913-kemzoyra-laquo-sygkrothmenh-omada-h-mpagern-raquo"/>
    <meta property="og:site_name" content="gavros.gr"/>
    <meta property="article:published_time" content="2019-11-18T12:14:00+00:00"/>
    <meta property="og:title" content="Κεμζούρα: «Συγκροτημένη ομάδα η Μπάγερν»"/>
    <meta property="og:description" content="Ο προπονητής του Ολυμπιακού στάθηκε στη δυσκολία του αγώνα των «ερυθρόλευκων» στο Μόναχο, αύριο το βράδυ (21:30)."/>
  </head>
  <body>
    <article>
      <h1>Κεμζούρα: «Συγκροτημένη ομάδα η Μπάγερν»</h1>
      <address>
        <time datetime="2019-11-18T12:14:00+00:00">18 Nov 2019, 12:14</time>
      </address>
      <p>Ο Θρύλος προχωρά τις υποχρεώσεις του στην Ευρωλίγκα και επόμενο ματς είναι εκείνο με την Μπάγερν Μονάχου, στη Γερμανία. Κατά την αναχώρηση της αποστολής, από το αεροδρόμιο «Ελευθέριος Βενιζέλος», ο προπονητής του Ολυμπιακού, Κεστούτις Κεμζούρα έκανε δηλώσεις στα ΜΜΕ, επισημαίνοντας τη δυσκολία του ματς.</p>
      <p><i>«Η Μπάγερν είναι μια συγκροτημένη ομάδα»</i>, τόνισε ο τεχνικός των «ερυθρολεύκων», Κεστούτις Κεμζούρα. <i>«Παίζει σκληρό μπάσκετ, physical. Ίσως να παίζουν απλά, όμως, ο κάθε παίκτης γνωρίζει καλά τον ρόλο του. Συχνά προσπαθούν να περάσουν τη μπάλα στην ρακέτα στον Μονρό. Έχουν το μέγεθος, αλλά έχουν και καλούς σουτέρ, όπως είναι ο Κόπονεν. Επίσης, οι Λο και Λούσιτς είναι πολύ σημαντικοί παίκτες. Οπότε, όπως είπα και πριν η Μπάγερν είναι μια συγκροτημένη καλή ομάδα»</i>.</p>
      <p>Ερωτηθείς αν περιμένει οι παίκτες του να έχουν την ίδια πνευματική ετοιμότητα με εκείνη που είχαν στην αναμέτρηση με την Ζαλγκίρις, απάντησε: <i>«Θα δούμε, δουλεύουμε πάνω σε αυτό. Χτες κάναμε μια πολύ καλή προπόνηση και έχουμε και απόψε μία ακόμη. Προσπαθούμε να κάνουμε ξεκάθαρο στους παίκτες το τι ζητάμε από εκείνους. Να παλεύουν και στις δύο πλευρές του γηπέδου. Δεν υπάρχει άλλος τρόπος για να κερδίσεις ένα παιχνίδι. Θέλουμε physical παιχνίδι με ένταση»</i>.</p>
      <p>Τέλος, για το αν πιστεύει πως ο Γουίλι Ριντ -μετά και την καλή του εμφάνιση κόντρα στους Λιθουανούς- είναι έτοιμος να προσφέρει αυτά για τα οποία αποκτήθηκε, απάντησε: <i>«Θεωρώ πως ακόμη βελτιώνεται και μας κάνει να νιώθουμε καλά. Αλλά ξέρω πως μπορεί να γίνει ακόμα καλύτερος και το ξέρει και εκείνος. Ελπίζω πως αυτό θα γίνει!»</i>.</p>
      <related>
        <h4>Διαβάστε επίσης</h4>
        <a href="https://www.gavros.gr/article/mpasket/293914-panter-laquo-kleidi-ta-rimpaoynt-raquo"/>
        <a href="https://www.gavros.gr/article/mpasket/293923-laquo-sklhrh-omada-o-olympiakos-raquo"/>
        <a href="https://www.gavros.gr/article/mpasket/293910-o-thrylos-anaxwrhse-gia-to-monaxo-pics"/>
        <a href="https://www.gavros.gr/article/mpasket/293909-aytoi-tha-sfyriksoyn-sto-mats-me-thn-mpagern"/>
      </related>
    </article>
  </body>
</html>