<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-kyyevi-sumchanku-posadyly-na-7-rokiv-za-nevdalu-sprobu-pograbuvannya-obminnyka"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-18T12:20:00+00:00"/>
    <meta property="og:title" content="У Києві сумчанку посадили на 7 років за невдалу спробу пограбування обмінника"/>
    <meta property="og:description" content="У Києві до семи років позбавлення волі засуджено 26-річну жительку міста Суми за скоєння розбійного нападу на відділення пункту обміну валюти. Про це повідомили у прес-службі прокуратури міста Києва. За даними слідства, у вересні 2017 року жителька Сум, надівши медичну маску, проникла у відділення пункту «Обмін валют», розташованого в Оболонському районі. Зловмисниця з ножем напала на касира, внаслідок чого остання дістала поранення. Оскільки сейф був в іншому приміщенні, сумчанка викинула ніж і втекла."/>
  </head>
  <body>
    <article>
      <h1>У Києві сумчанку посадили на 7 років за невдалу спробу пограбування обмінника</h1>
      <address>
        <time datetime="2019-11-18T12:20:00+00:00">18 Nov 2019, 12:20</time>
      </address>
      <p>У Києві до семи років позбавлення волі засуджено 26-річну жительку міста Суми за скоєння розбійного нападу на відділення пункту обміну валюти. Про це повідомили у прес-службі прокуратури міста Києва.</p>
      <p>За даними слідства, у вересні 2017 року жителька Сум, надівши медичну маску, проникла у відділення пункту «Обмін валют», розташованого в Оболонському районі. Зловмисниця з ножем напала на касира, внаслідок чого остання дістала поранення. Оскільки сейф був в іншому приміщенні, сумчанка викинула ніж і втекла.</p>
      <p>Правоохоронці встановили особу нападниці і з’ясували, що вона перебуває у міжнародному розшуку. У червні 2017 року у Сумах зловмисниця вчинила аналогічний напад, заволодівши понад 500 тис. грн. У липні 2017 року за цей злочин її було засуджено до 5 років позбавлення волі. Надалі, у зв’язку з переховуванням від правосуддя, жінку оголосили у розшук. Оболонський районний суд м. Києва визнав жінку винною у вчиненні злочину, передбаченого ч. 3 ст. 187 КК України, і призначив покарання у вигляді 7 позбавлення волі з конфіскацією всього належного їй майна, крім житла. Запобіжний захід у вигляді тримання під вартою суд залишив без змін до вступу вироку в законну силу, пише <a href="https://www.unian.ua/kiev/10759002-u-kiyevi-divchinu-posadili-na-7-rokiv-za-nevdalu-sprobu-pograbuvannya-obminnika.html">УНІАН</a>.</p>
    </article>
  </body>
</html>