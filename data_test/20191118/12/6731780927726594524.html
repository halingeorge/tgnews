<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/18/gigi-finizio-chi-e/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-18T12:44:43+00:00"/>
    <meta property="og:title" content="Gigi Finizio, chi è il cantante napoletano: carriera e vita privata"/>
    <meta property="og:description" content="Chi è Gigi Finizio, il cantante napoletano: la sua lunga carriera iniziata a 9 anni, tutte le curiosità e la vita privata dell'artista campano."/>
  </head>
  <body>
    <article>
      <h1>Gigi Finizio, chi è il cantante napoletano: carriera e vita privata</h1>
      <address><time datetime="2019-11-18T12:44:43+00:00">18 Nov 2019, 12:44</time> by <a rel="author">Gabriele M.</a></address>
      <p>
        <b>Chi è Gigi Finizio, il cantante napoletano: la sua lunga carriera iniziata a 9 anni, tutte le curiosità e la vita privata dell’artista campano.</b>
      </p>
      <figure>
        <img src="https://www.viagginews.com/wp-content/uploads/2019/11/maxresdefault-2.jpg"/>
        <figcaption>(screenshot video)</figcaption>
      </figure>
      <p>Classe 1965, Gigi Finizio – nato nel Rione Sanità – è senza alcun dubbio uno dei principali interpreti della canzone napoletana negli ultimi decenni. Il suo curriculum è davvero lunghissimo ed è costellato anche da tre partecipazioni al Festival di Sanremo, con un certo riscontro in termini di vendite. Nel corso della sua carriera ha prodotto 35 dischi, dei quali 26 in studio.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>La lunga carriera di Gigi Finizio e tutte le curiosità</h3>
      <figure>
        <img src="https://www.viagginews.com/wp-content/uploads/2019/11/hqdefault-min.jpg"/>
      </figure>
      <p>Partiamo dalla fine: è uscito venerdì 15 novembre in rotazione radiofonica, digital store e piattaforme streaming “Io non mi arrendo” il suo ultimo singolo. Il brano anticipa il nuovo disco dal titolo ‘Io torno (parte 2)’. Si tratta di un vero e proprio ritorno per il cantante, che è stato assente dalle scene per ben 5 anni. In realtà, la sua carriera ha preso il via in maniera davvero precoce: a 7 anni ha iniziato a cantare, a 9 anni è uscito il suo primo disco ed è solo adolescente, negli anni Ottanta, quando arriva il successo.</p>
      <p>Nel 1983 uscì l’ottavo album Intimità con il brano Domani in coppia con la giovane Maria Nazionale. Si tratta di quello che in quel momento è il suo brano più importante. Negli anni Novanta, esce poi dai ‘confini regionali’ e nel 1995 arriva addirittura Sanremo nella sezione Giovani con il brano Lo specchio dei pensieri, che ottiene il 3º posto. Gli viene anche proposto un contratto discografico da Fonit Cetra, che pubblica il suo 25esimo album. L’anno dopo, torna a Sanremo tra i Big, ma non va oltre il 17esimo posto. Tornerà infine a Sanremo nel 2006 insieme ai Ragazzi di Scampia, ottenendo anche un discreto riconoscimento da parte della critica. Sono tante le sue collaborazioni, a partire da quelle con <a href="https://www.viagginews.com/2019/02/04/nino-dangelo-chi-e-vita-carriera/">Nino D’Angelo</a>.</p>
      <figure>
        <img src="https://www.viagginews.com/wp-content/uploads/2019/11/hqdefault-1-min.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/19/serena-grandi-volto-insanguinato-cosa-successo-video/"/>
        <a href="https://www.viagginews.com/2019/11/19/polmoni-carbonizzati-immagine-spot-contro-fumo/"/>
        <a href="https://www.viagginews.com/2019/11/19/rimborsopoli-piemonte-assolto-leghista-molinari/"/>
      </related>
    </article>
  </body>
</html>