<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/18/il-bologna-si-avvicina-a-ibra-di-vaio-a-los-angeles-4-954052.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T12:53:44+00:00"/>
    <meta property="og:title" content="Il Bologna si avvicina a Ibra. Di Vaio a Los Angeles"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Calciomercato</h6>
      <h1>Il Bologna si avvicina a Ibra. Di Vaio a Los Angeles</h1>
      <h2>Il dirigente rossoblù è volato negli States per parlare col fuoriclasse svedese</h2>
      <address>
        <time datetime="2019-11-18T12:53:44+00:00">18 Nov 2019, 12:53</time>
      </address>
      <p>Zlatan Ibrahimovic al Bologna? Non più fantamercato, ma una possibilità concreta.</p>
      <p>Il fuoriclasse svedese è stato raggiunto in questi giorni a Los Angeles da Marco Di Vaio, bandiera rossoblù e oggi a capo dello scouting emiliano, per discutere i dettagli sul contratto.</p>
      <p>L'ex bomber di Inter, Milan e Juventus ha recentemente salutato il club americano aprendo le porte ad un ritorno in Europa. Il rapporto con Sinisa Mihajlovic è ottimo e per questo la possibilità che lo scandinavo approdi in Emilia è sempre più concreta.</p>
      <p>"Ibra", però, è ambito anche a Milano come vice Lukaku o in sostituzione di Piatek che quest'anno sta faticando tantissimo dopo i trenta gol della sua prima stagione in Italia.</p>
      <p>Resta viva anche l'ipotesi Napoli con Ancelotti, che stima il giocatore e lo vorrebbe per dare sostanza all'attacco azzurro dove Milik, Llorente e Mertens vanno a fasi alterne.</p>
      <p>Il Bologna, però, ci crede e sarebbe una bella sfida per il campionato. Destro e compagni puntano alla salvezza, ma con un acquisto del genere tutto sarebbe possibile.</p>
      <p>(Unioneonline/M)</p>
    </article>
  </body>
</html>