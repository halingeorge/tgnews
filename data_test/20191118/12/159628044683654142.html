<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/ekonomi/odalar/anadolu-500-listesinde-30-denizlili-firma-yerini-aldi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-18T12:03:00+00:00"/>
    <meta property="og:title" content="Anadolu 500 listesinde 30 Denizlili firma yerini aldı"/>
    <meta property="og:description" content="Ekonomist Dergisinin her yıl Türkiye Ekonomi Bankası işbirliği ile gerçekleştirdiği Anadolu’nun en büyük 500 şirketi araştırmasının 2018 yılına ait sonuçları açıklandı. Listeye Denizli’den 30 firma girdi."/>
  </head>
  <body>
    <article>
      <h1>Anadolu 500 listesinde 30 Denizlili firma yerini aldı</h1>
      <h2>Ekonomist Dergisinin her yıl Türkiye Ekonomi Bankası işbirliği ile gerçekleştirdiği Anadolu’nun en büyük 500 şirketi araştırmasının 2018 yılına ait sonuçları açıklandı. Listeye Denizli’den 30 firma girdi.</h2>
      <address><time datetime="2019-11-18T12:03:00+00:00">18 Nov 2019, 12:03</time> by <a rel="author">Haber Merkezi</a></address>
      <p>Ekonomist Dergisi’nin 16 yıldır aralıksız olarak yürüttüğü Anadolu’nun en büyük 500 şirketi araştırmasının sonuçları açıklandı. 3 büyük ilin dışında kalan, büyük holdinglere bağlı olmayan ve yabancı sermaye payı yüzde 50’nin altında olan şirketlerin Anadolu şirketi olarak kabul edilerek yapılan araştırmaya göre 500 firma içinde Denizli’den de 30 firma yerini aldı.</p>
      <p>2018 değerlendirmelerine göre, Anadolu 500 listesine giren Denizlili şirketlerin sayısı geçen yıla göre 1 firma artış göstererek 30’ ulaşırken, listeye 4 yeni firma girdi.</p>
      <p>Geçen yıl listenin 4. sırasında yer alan Er-Bakır bu yıl 3. sıraya yükseldi. Yapısal benzerliğinden ötürü Denizli Sanayi Odası’nın kıyaslama yaptığı diğer iller Gaziantep, Kayseri, Konya ve Manisa’da da ciddi bir değişiklik gözlemlenmedi.</p>
      <figure>
        <img src="https://www.denizlihaber.com/medya/2019/11/denizli-dso-anadolu-500-haber-1.jpg"/>
      </figure>
      <p>Anadolu 500 çalışması sonuçlarını değerlendiren DSO Yönetim Kurulu Başkanı Müjdat Keçeci, listede kendine yer bulan tüm Denizli firmalarını kutladıklarını ifade etti. Keçeci, “Bu yıl listeye yeni giren 4 Denizlili firmamız da bizim gözümüzde zaten hep Anadolu Kaplanıydı ancak bu Ekonomist Dergisi’nin yaptığı çalışmayla tescillenmiş oldu. Geçen yılki firma sayımızdan 1 firma daha fazlayız. Geçen yıl listede yer alan 3 firmamızın yerine 4 yeni firmamız girdi” dedi.</p>
      <p>Anadolu 500’ün toplam cirodaki reel artış 2018’de yüzde 5,8’e indiği görülüyor diyen Keçeci, “Bu yavaşlama kârlılığı ve istihdamı olumsuz etkilemiş görünüyor. Vergi öncesi kâr reel olarak yüzde 52,7 düşerken istihdam da yüzde 8,5 gerilemiş. Anadolu 500’ün toplam ihracatı ise 2018’de yüzde 6,3 artış gösterdiğini görüyoruz. İstihdamımızın düşmesine gerçekten üzülüyoruz ancak bunun yanında ihracatımızın artış göstermesi bizleri sevindirdi” diye konuştu.</p>
      <p>2018 Yılı için Anadolu 500’de yer alan Denizli firmaları şu şekilde:</p>
      <p>1 ER-BAKIR</p>
      <p>2 AYDEM ELEKTRİK PERAKENDE</p>
      <p>3 ABALIOĞLU YEM</p>
      <p>4 KOCAER HADDECİLİK</p>
      <p>5 KARDEMİR HADDECİLİK</p>
      <p>6 ADM ELEKTRİK DAĞITIM A.Ş.</p>
      <p>7 SADIK GROUP</p>
      <p>8 MENDERES TEKSTİL<br/>9 SEVAL KABLO</p>
      <p>10 AYNES GIDA</p>
      <p>11 BEREKET ENERJİ</p>
      <p>12 BEREKET ELEKTRİK TEDARİK A.Ş.</p>
      <p>13 PAMUKKALE KABLO</p>
      <p>14 ATOM KABLO</p>
      <p>15 ELSAN A.Ş.</p>
      <p>16 HALİL PEKDEMİR ÇİFTLİĞİ</p>
      <p>17 GAMATEKS TEKSTİL SANAYİ</p>
      <p>18 KAYNAK İPLİK SANAYİ</p>
      <p>19 OZANTEKS TEKSTİL</p>
      <p>20 ERİKOĞLU EMAYE BAKIR TEL SAN</p>
      <p>21 UĞURLULAR TEKSTİL</p>
      <p>22 KÜÇÜKER TEKSTİL SANAYİ</p>
      <p>23 ÇETAŞ ELEKTRİK ÜRETİM</p>
      <p>24 ENTEK ELEKTRİK İNŞAAT</p>
      <p>25 CMK KABLO</p>
      <p>26 SEYRAN GIDA</p>
      <p>27 ÇARKIT KABLO SANAYİ</p>
      <p>28 AKÇA HAZIR BETON SANAYİ</p>
      <p>29 DOK-SAN DENİZLİ DOKUMA SANAYİ</p>
      <p>30 GÖKHAN TEKSTİL SANAYİ</p>
    </article>
  </body>
</html>