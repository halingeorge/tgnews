<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/burcunun-fotografina-bakarak-mekik-cekiyorum-215440h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T12:02:21+00:00"/>
    <meta property="og:title" content="'Burcu'nun fotoğrafına bakarak mekik çekiyorum!'"/>
    <meta property="og:description" content="Mustafa Sandal'ın Burcu Esmersoy için söylediği sözlerle olay oldu."/>
  </head>
  <body>
    <article>
      <h1>'Burcu'nun fotoğrafına bakarak mekik çekiyorum!'</h1>
      <h2>Mustafa Sandal'ın Burcu Esmersoy için söylediği sözlerle olay oldu.</h2>
      <address>
        <time datetime="2019-11-18T12:02:21+00:00">18 Nov 2019, 12:02</time>
      </address>
      <p>Tasarım Yarışması'nın finalinde sahneye çıkacak olan Mustafa Sandal, Burcu Esmersoy tarafından sahneye davet edildiğinde söylediği sözlerle olay oldu. Sandal'ın hareketleri Esmersoy'u son derece şaşırttı ve bu şaşkınlık yüzüne de yansıdı.</p>
      <p>Son günlerde çapkınlıklarıyla gündeme gelen Mustafa Sandal, jüri üyeliği yaptığı defilede Burcu Esmersoy’a övgüler yağdırdı. Emina Jahovic ile 10 yıllık evliliğini bitirdikten sonra birçok isimle adı aşk dedikodularına karışan Mustafa Sandal, bekarlığa hızlı dönüş yaptı.</p>
      <p>Gecenin sunuculuğunu yapan Burcu Esmersoy, şarkıcı Mustafa Sandal’a “Mustafa sana ‘Gel bana’ desem ne dersin?” diyerek seslendi.</p>
      <p>
        <b>Sahnenin arkasına koştu</b>
      </p>
      <p>Mustafa Sandal da sunucu Burcu Esmersoy’a önce “Senin kadar güzel bir bayan gel bana derse duracak halim yok” dedikten sonra “Ben spor salonunda karın kası çalışırken her mekik çektiğimde bir kadına bakıyordum. İşte o kadın Burcu Esmersoy” deyince Burcu Esmersoy utancından ne yapacağını bilemedi.</p>
      <p>Esmersoy, “Ben seni şarkı söylemen için anons edecektim ama olay başka yerlere gidiyor. Ben sahneyi sana bırakıyorum.” diyerek koşar adımlarla sahneyi Sandal’a bıraktı.</p>
    </article>
  </body>
</html>