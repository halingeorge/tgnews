<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/microsoft_priprema_x86-64_emulaciju_za_arm_procesore-82118"/>
    <meta property="og:site_name" content="Benchmark"/>
    <meta property="article:published_time" content="2019-11-18T12:57:00+00:00"/>
    <meta property="og:title" content="Microsoft priprema x86-64 emulaciju za ARM procesore"/>
    <meta property="og:description" content="Možda Intel i AMD jednog dana budu prošlost za Window OS... možda!"/>
  </head>
  <body>
    <article>
      <h1>Microsoft priprema x86-64 emulaciju za ARM procesore</h1>
      <address>
        <time datetime="2019-11-18T12:57:00+00:00">18 Nov 2019, 12:57</time>
      </address>
      <figure>
        <img src="https://www.benchmark.rs/assets/img/news/main/52ff42ddfe6ef15c80101566d40c8ff4.jpg"/>
      </figure>
      <p><a href="https://www.benchmark.rs/tag/microsoft-43"><b>Microsoft</b></a> planira da omogući rad <a href="https://www.benchmark.rs/tag/windows_10-427"><b>Windows</b></a> operativnog sistema na uređajima koji koriste <a href="https://www.benchmark.rs/tag/arm-35"><b>ARM procesore</b></a> kroz x86-64 emulaciju. Mikroarhitektura ARM procesora ima svoja ograničenja zbog čega su Windows 64-bitni proračuni značajno sporiji od 32-bitnih mogućnosti ovih procesora. To je pre svega posledica ARM RISC arhitekture, njenih manjih registara i ograničenih resursa. ARM je napravljen pre svega sa mišlju korišćenja na mobilnim uređajima, pri tome se fokusirao na maloj potrošnji energije i većoj efikasnosti u radu, ali su žrtvovane performanse i kompatibilnost.</p>
      <p>Zanimljivo je da ova vest stiže posle izjave Qualcomm zvaničnika da se tako nešto neće nikada desiti. Postavlja se pitanje šta je suština tog poteza jer 64-bitne aplikacije se prave zbog boljih performansi i zašto bi vi sada portovali te aplikacije na 32-bitnu arhitekturu ako je već izvesno da će performanse biti osetno lošije? U čemu je onda poenta?</p>
      <p>Sa x86-64 emulacijom, 64-bitni programi za Windows OS će moći da se izvršavaju na ARM procesorima ali sa velikim znakom pitanja u pogledu performansi. 32-bitne verzije aplikacija će biti brža opcija. Trenutno Windows koristi WOW64 koji omogućuje izvršavanje 32-bitnih programa na 64-bitnom Windows-u. Što se tiče 64-bitne ARM emulacije, ona zahteva potpuno drugačije rešenje i trenutno nije ni na vidiku.</p>
      <h3>Pogledajte još: <a href="https://www.benchmark.rs/vesti/microsoft_testira_quick_search_tastere_u_windowsu_10-82014">Microsoft testira Quick Search tastere u Windowsu 10</a></h3>
      <p>Microsoft i Qualcomm zajednički rade na 64-bitnoj kompatibilnosti velikog broja procesora, kao što je recimo podrška za popularni Qualcomm Snapdragon 835, ali žele i da je prošire na ekskluzivne 64-bitne modele kao što je Snapdragon 8cx. Microsoft želi da korisnicima omogući sličan osećaj rada ako na x86 procesorima, ali će to definitivno biti veliki izazov. U poslednje dve godine su napravljeni veliki pomaci u tom pogledu, a što bi u budućnosti moglo da Qualcom Snapdragon SoC procesore pretvori u ozbiljnu alternativu postojećim Intel i AMD procesorskim plarformama, pod uslovom da Microsoft projekat doživi uspeh.</p>
      <p>
        <i>Izvor: <a href="https://www.neowin.net/news/exclusive-microsoft-is-working-to-bring-64-bit-intel-app-emulation-to-windows-on-arm">Neowin</a></i>
      </p>
      <figure>
        <iframe src="https://www.youtube.com/embed/cYZ4FjVGWAc" width="600" height="450" data-service="Youtube" scrolling="no"/>
      </figure>
    </article>
  </body>
</html>