<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186721/"/>
    <meta property="og:site_name" content="Janam TV"/>
    <meta property="article:published_time" content="2019-11-18T12:53:32+00:00"/>
    <meta property="og:title" content="ബംഗാളില്‍ വീണ്ടും തൃണമൂല്‍ ആക്രമണം; ബിജെപി ഓഫീസുകള്‍ തല്ലിത്തകര്‍ത്തു; നിരവധി പേര്‍ക്ക് പരിക്ക്"/>
    <meta property="og:description" content="കൊല്‍ക്കത്ത: പശ്ചിമ ബംഗാളില്‍ വീണ്ടും തൃണമൂല്‍ ആക്രമണം. ബരാബനി മേഖലയില്‍ നടന്ന ആക്രമണത്തില്‍ തൃണമൂല്‍ പ്രവര്‍ത്തകര്‍ ബി ജെ പി ഓഫീസ് തല്ലിത്തകര്‍ത്തു."/>
  </head>
  <body>
    <article>
      <h1>ബംഗാളില്‍ വീണ്ടും തൃണമൂല്‍ ആക്രമണം; ബിജെപി ഓഫീസുകള്‍ തല്ലിത്തകര്‍ത്തു; നിരവധി പേര്‍ക്ക് പരിക്ക്</h1>
      <address><time datetime="2019-11-18T12:53:32+00:00">18 Nov 2019, 12:53</time> by <a rel="author">Janam TV Web Desk</a></address>
      <p>കൊല്‍ക്കത്ത: പശ്ചിമ ബംഗാളില്‍ വീണ്ടും തൃണമൂല്‍ ആക്രമണം. ബരാബനി മേഖലയില്‍ നടന്ന ആക്രമണത്തില്‍ തൃണമൂല്‍ പ്രവര്‍ത്തകര്‍ ബി ജെ പി ഓഫീസ് തല്ലിത്തകര്‍ത്തു. നിരവധി ബി ജെ പി പ്രവര്‍ത്തകര്‍ക്ക് പരിക്കേല്‍ക്കുകയും ചെയ്തിട്ടുണ്ട്. കേന്ദ്രമന്ത്രി ബാബൂല്‍ സുപ്രിയോയുടെ നിയോജക മണ്ഡലത്തില്‍ തൃണമൂല്‍ പ്രവര്‍ത്തകര്‍ തുടര്‍ച്ചയായി അക്രമം അഴിച്ചു വിടുകയാണ്.</p>
      <p>ബി ജെ പി ഓഫീസുകള്‍ തല്ലിത്തകര്‍ത്തിട്ടും അക്രമകാരികള്‍ക്കെതിരെ പൊലീസ് യാതൊരു വിധ നടപടികളും സ്വീകരിച്ചിട്ടില്ലെന്ന് ബരാബനി ബി ജെ പി പ്രസിഡന്റ് മോണി റോയ് ആരോപിച്ചു. മാരക ആയുധങ്ങളുമായാണ് തൃണമൂല്‍ പ്രവര്‍ത്തകര്‍ നടക്കുന്നതെന്നും അദ്ദേഹം പറഞ്ഞു. ഈ സാഹചര്യം വളരെ ആശങ്കയുളവാക്കുന്നതാണെന്നും അദ്ദേഹം കൂട്ടിച്ചേര്‍ത്തു.</p>
      <p>കഴിഞ്ഞ സെപ്തംബര്‍ മാസത്തില്‍ ബി ജെ പി ബരാക്ക്പൂര്‍ എംപി അര്‍ജുന്‍ സിംഗിന്റെ വാഹനത്തിന് നേരെയും തൃണമൂല്‍ പ്രവര്‍ത്തകര്‍ ആക്രമണം നടത്തിയിരുന്നു. നോര്‍ത്ത് 24 പര്‍ഗനാസ് ജില്ലയിലെ ശ്യാംനഗര്‍ റെയില്‍വെ സ്റ്റേഷന് സമീപമായിരുന്നു ആക്രമണമുണ്ടായത്. ബി ജെ പി പാര്‍ട്ടി ഓഫീസ് പിടിച്ചടക്കാനെത്തിയ തൃണമൂല്‍ പ്രവര്‍ത്തകരെ തടഞ്ഞതിനാണ് അദ്ദേഹത്തിന്റെ കാര്‍ തല്ലിത്തകര്‍ത്തത്.</p>
    </article>
  </body>
</html>