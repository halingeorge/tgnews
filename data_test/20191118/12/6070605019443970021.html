<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/netflix-el_inocente-mario_casas-aura_garrido-alexandra_jimenez-oriol_paulo_0_2346365428.html"/>
    <meta property="og:site_name" content="Ara.cat"/>
    <meta property="article:published_time" content="2019-11-18T12:11:40+00:00"/>
    <meta property="og:title" content="Netflix prepara 'El inocente', amb Mario Casas, Aura Garrido i Alexandra Jiménez"/>
    <meta property="og:description" content="La sèrie, creada per Oriol Paulo, es basa en la novel·la homònima de Harlan Coben"/>
  </head>
  <body>
    <article>
      <h1>Netflix prepara 'El inocente', amb Mario Casas, Aura Garrido i Alexandra Jiménez</h1>
      <h2>La sèrie, creada per Oriol Paulo, es basa en la novel·la homònima de Harlan Coben</h2>
      <address>
        <time datetime="2019-11-18T12:11:40+00:00">18 Nov 2019, 12:11</time>
      </address>
      <p>Netflix començarà a rodar divendres <i> El inocente</i>, una nova sèrie produïda a Espanya i que té com a creador i director Oriol Paulo. La ficció, que adapta el <i> bestseller </i>homònim de l'escriptor nord-americà Harlan Coben, publicat el 2005, estarà protagonitzada per  Mario Casas, Aura Garrido i  Alexandra Jim é nez.</p>
      <p>Els dos primers interpretaran el matrimoni format pel Mateo i l'Olivia, que per segona vegada afronten una situació molt complicada que posarà a prova la seva relació. Fa nou anys, ell va ser condemnat a presó després d'haver intercedit en una baralla i haver acabat matant una persona. Un cop ha recuperat la llibertat, tots dos estan a punt de ser pares i d'aconseguir la casa que fa temps que anhelaven. Però una trucada inesperada i inexplicable està a punt de destrossar novament les seves vides. </p>
      <p>Paulo, director de pel·lícules com <i> Contratiempo</i> o <i> Durante la tormenta</i>, i també de la sèrie de TV3 <i> Nit i dia </i>(juntament amb Manuel Huerga), ha escrit el guió d'<i> El inocente</i> al costat de Jordi Vallejo i Guillem Clua. La sèrie, que tindrà vuit episodis, és una producció de  Sospecha Films i Think Studio.</p>
    </article>
  </body>
</html>