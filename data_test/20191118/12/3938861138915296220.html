<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_truba-u-konvulsiyah-u-poroshenka-vidreaguvali-na-pidozru/938656"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T12:35:00+00:00"/>
    <meta property="og:title" content="&quot;Труба у конвульсіях&quot; - у Порошенка відреагували на підозру"/>
    <meta property="og:description" content="Повідомлення про підозру п'ятому президентові Петру Порошенкові є замовленням Росії. Про це заявив його адвокат Ігор Головань у понеділок. &quot;Так званий &quot;проект підозри&quot;, про який написав в телеграмі заступник глави адміністрації Януковича Портнов, а згодом скопіювала пресслужба ДБР, є ..."/>
  </head>
  <body>
    <article>
      <h1>"Труба у конвульсіях" - у Порошенка відреагували на підозру</h1>
      <address><time datetime="2019-11-18T12:35:00+00:00">18 Nov 2019, 12:35</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938656_w_300.jpg?v=0"/>
        <figcaption>Підозра є російським замовленням, каже адвокат Порошенка. Фото: УНІАН</figcaption>
      </figure>
      <p>Повідомлення про підозру п'ятому президентові<b> Петру Порошенкові</b> є замовленням Росії.</p>
      <p>Про це заявив його адвокат Ігор Головань у понеділок.</p>
      <p>"Так званий "проект підозри", про який написав в телеграмі заступник глави адміністрації Януковича <b>Портнов</b>, а згодом скопіювала пресслужба ДБР, є нічим іншим як російським замовленням на завдання шкоди репутації п'ятого президента, а також спробою перешкодити Петру Порошенку провести ряд зустрічей з іноземними лідерами на саміті Європейської народної партії у Хорватії та на безпековому форумі в Галіфаксі (Канада)", - заявив юрист у блозі на <a href="https://blogs.pravda.com.ua/authors/golovan/5dd26afa699c2/?fbclid=IwAR2j58uWKaQzdH6I1Y3_WhpJivPhW4IU1uF4bJksmCL9ri9Fl90izhw-1zo">"Українській правді"</a></p>
      <p>"З останніх сил чіпляючись за крісло, що швидко вислизає, директор ДБР<b> Роман Труба</b> викинув останній козир. Ризикнув, хоча Генеральний прокурор вже оцінив творчість Труби-Портнова. І оцінив негативно.</p>
      <p>Поспіх Труби і його наставника Портнова обумовлений не тільки близьким звільненням керівника ДБР.</p>
      <p>Просто 15 листопада Шевченківський суд зобов'язав ДБР розглянути клопотання про закриття саме цього провадження.</p>
      <p>І конвульсії Труби – всього лише спроба ухилитися від виконання судового рішення", - написав адвокат Порошенка.</p>
      <blockquote>Слідчі Державного бюро розслідувань скерували до Генеральної прокуратури проект повідомлення про підозру Петру Порошенку.<br/>Порошенкові <a href="https://gazeta.ua/articles/politics/_dbr-prosit-radu-dozvoliti-prityagti-poroshenka-do-kriminalnoyi-vidpovidalnosti/938640">ікримінують зловживання владою</a>.</blockquote>
    </article>
  </body>
</html>