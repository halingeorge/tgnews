<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103165/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T12:08:06+00:00"/>
    <meta property="og:title" content="Біля парламенту Грузії з’явився спецназ"/>
    <meta property="og:description" content="Біля парламенту Грузії з’явилися бійці спеціальних підрозділів поліції, оснащені кийками та щитами."/>
  </head>
  <body>
    <article>
      <h1>Біля парламенту Грузії з’явився спецназ</h1>
      <address>
        <time datetime="2019-11-18T12:08:06+00:00">18 Nov 2019, 12:08</time>
      </address>
      <p>Біля парламенту Грузії з’явилися бійці спеціальних підрозділів поліції, оснащені кийками та щитами.</p>
      <p>Про це пише "Європейська правда" з посиланням на "<a href="https://www.interpressnews.ge/ka/">ИнтерпрессНьюс</a>".</p>
      <p>Протестувальники залишаються біля всіх входів до парламенту і заявляють, що не збираються йти. </p>
      <p>Раніше МВС розповсюдило спеціальну заяву, в якій сказало, що блокування парламенту є незаконним, і закликало мітингувальників припинити це робити.</p>
      <figure>
        <img src="https://img.eurointegration.com.ua/images/doc/3/3/3389da9-screenshot-6.jpg"/>
      </figure>
      <figure>
        <img src="https://img.eurointegration.com.ua/images/doc/4/1/4185c1b-screenshot-9.jpg"/>
      </figure>
      <p>Через пікетування парламенту засідання сьогодні, 18 листопада, ймовірно, вже не відбудеться. Члени більшості не прийшли в парламент, а трьох депутатів, які прибули на місце, <b><a href="https://www.eurointegration.com.ua/news/2019/11/18/7103155/">не впустили</a></b> до будівлі законодавчого органу.</p>
      <p>Нагадаємо, головні вимоги учасників протесту, який почався минулого тижня, - це проведення позачергових парламентських виборів за пропорційною системою, а також відставка уряду і зміна нинішнього складу ЦВК.</p>
      <p>14 листопада на проспекті Руставелі під парламентом Грузії <b><a href="https://www.eurointegration.com.ua/news/2019/11/14/7103046/">почалися </a></b>протести після того, як депутати провалили голосування з реформи виборчої системи, яку пообіцяла провести влада.</p>
    </article>
  </body>
</html>