<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%84%cf%81%ce%b1%cf%84%ce%b9%cf%89%cf%84%ce%b9%ce%ba%ce%ae-%cf%83%cf%85%ce%bc%cf%86%cf%89%ce%bd%ce%af%ce%b1-%ce%ac%ce%b3%ce%ba%cf%85%cf%81%ce%b1%cf%82-%cf%84%cf%81%ce%af%cf%80%ce%bf%ce%bb.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T12:23:00+00:00"/>
    <meta property="og:title" content="Στρατιωτική συμφωνία Άγκυρας-Τρίπολης: Οι Τούρκοι στέλνουν πολεμικά πλοία στους ισλαμιστές – Ανοίγει μέτωπο νοτίως της Κρήτης"/>
    <meta property="og:description" content="Toυ Ανδρέα Μουντζουρούλια"/>
  </head>
  <body>
    <article>
      <h1>Στρατιωτική συμφωνία Άγκυρας-Τρίπολης: Οι Τούρκοι στέλνουν πολεμικά πλοία στους ισλαμιστές – Ανοίγει μέτωπο νοτίως της Κρήτης</h1>
      <address>
        <time datetime="2019-11-18T12:23:00+00:00">18 Nov 2019, 12:23</time>
      </address>
      <p>
        <b>Toυ Ανδρέα Μουντζουρούλια</b>
      </p>
      <p>Να δημιουργήσει πρόβλημα και εκ του Νότου στην Ελλάδα επιχειρεί η Τουρκία, καθώς επισπεύδει την στρατιωτική στήριξη προς την Λιβύη.</p>
      <p>
        <b>Η Άγκυρα πλέον ξεκάθαρα παραδέχεται πως στηρίζει την ισλαμική κυβέρνηση της Τρίπολης και ετοιμάζει σχέδια, τα οποία θα πρέπει να προβληματίσουν την ελληνική πλευρά.</b>
      </p>
      <p>
        <b>‘<a href="https://www.denizhaber.com/dunya/libyaya-gemi-destegi-h82118.html">Οπως αναφέρουν τουρκικά ΜΜΕ,</a> η Άγκυρα αναμένεται το επόμενο χρονικό διάστημα να ξεκινήσει την κατασκευή πολεμικών πλοίων για την κυβέρνηση της Τρίπολης. Το τουρκικό δημοσίευμα αναφέρει επίσης πως οι Τούρκοι θα συνεχίσουν να εκπαιδεύουν τους ισλαμιστές, ενώ μέχρι τώρα, 900 στρατιώτες έχουν πάει στη Τουρκία.</b>
      </p>
      <p>Πρόκειται για πολεμική κίνηση, καθώς εμπλέκεται στα εσωτερικά μιας χώρας που βρίσκεται σε εμφύλιο, ενώ μέσω αυτής της κίνησης, θα προσπαθήση να ελέγχει την κατάσταση νοτίως της Κρήτης.</p>
      <p>
        <b>Το σίγουρο είναι πως τα πλοία, για να λέμε την αλήθεια θα ελέγχονται πλήρως από Τούρκους.</b>
      </p>
      <p>
        <b>Το πιο επικίνδυνο σενάριο για την Ελλάδα είναι όμως μια υπογραφή συμφωνίας μεταξύ της Τουρκίας και της Λιβύης για την ΑΟΖ, κάτι που θα δημιουργούσε τετελεσμένα, μαζί με τις προϋποθέσεις τουρκικής στρατιωτικής επέμβασης μέσω της επιχείρησης Ασπίδα της Μεσογείου. </b>
      </p>
      <figure>
        <img src="https://www.pentapostagma.gr/wp-content/uploads/2019/11/xartis1_0.jpg"/>
      </figure>
      <p>Η Άγκυρα επιχειρεί με κάθε τρόπο να εμποδίσει την οριοθέτηση της ελληνικής ΑΟΖ και υφαλοκρηπίδας και αυτό πρέπει να σημάνει συναγερμό στην Αθήνα.</p>
      <p>
        <b>Η Τουρκία προσπαθεί εναγωνίως να χαράξει «γκρίζες ζώνες» ανάμεσα σε Αιγαίο, Κρήτη, Κύπρο και Αίγυπτο.</b>
      </p>
      <p>
        <b>Οι Τούρκοι εδώ και πολύ μεγάλο διάστημα κινούμενοι νοτίως της Κρήτης, μεταφέρουν οπλικά συστήματα, θωρακισμένα οχήματα, τζιχαντιστές αλλά και εν ενεργεία αξιωματικούς ως εκπαιδευτές με διάφορους τρόπους στην Λιβύη.</b>
      </p>
      <p>Οι Τουρκικές Ένοπλες Δυνάμεις ετοιμάζονται για μια περίοδο μεγάλης έντασης στην Ανατολική Μεσόγειο, γι’αυτό τον λόγο κυρίως Ελλάδα-Κύπρος-Ισραήλ και Αίγυπτος ασκούνται σε σενάρια μάχης, τα οποία μπορεί να γίνουν και πραγματικότητα το επόμενο χρονικό διάστημα στην Α. Μεσόγειο.</p>
      <figure>
        <img src="https://www.pentapostagma.gr/wp-content/uploads/2019/11/xartis2.jpg"/>
      </figure>
    </article>
  </body>
</html>