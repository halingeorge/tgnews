<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:830922-Kako-je-izgledao-predsednikov-prvi-dan-na-poslu-nakon-izlaska-iz-bolnice-i-koji-su-mu-drzavnici-pozeleli-brz-oporavak"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T12:47:00+00:00"/>
    <meta property="og:title" content="Kako je izgledao predsednikov prvi dan na poslu nakon izlaska iz bolnice i koji su mu državnici poželeli brz oporavak"/>
    <meta property="og:description" content="Vučić je iz predostrožnosti i po savetu lekara u ponedeljak radio skraćeno, a morao je i da uzima terapiju koja mu je prepisana zbog problema sa srcem"/>
  </head>
  <body>
    <article>
      <h6 class="kicker">OTKRIVAMO</h6>
      <h1>Kako je izgledao predsednikov prvi dan na poslu nakon izlaska iz bolnice i koji su mu državnici poželeli brz oporavak</h1>
      <address><time datetime="2019-11-18T12:47:00+00:00">18 Nov 2019, 12:47</time> by <a rel="author">M. B.</a></address>
      <p>
        <b>Vučić je iz predostrožnosti i po savetu lekara u ponedeljak radio skraćeno, a morao je i da uzima terapiju koja mu je prepisana zbog problema sa srcem</b>
      </p>
      <p>PREDSEDNIK Srbije Aleksandar Vučić, kao što je i obećao, bio je u ponedeljak na svom radnom mestu, iako je u petak došlo do ozbiljnog pogoršanja njegovog zdravstvenog stanja zbog čega je bio primljen na VMA.</p>
      <p>Kako prenose naši izvori bliski šefu države, Vučić je iz predostrožnosti i po savetu lekara u ponedeljak radio skraćeno, a morao je i da uzima terapiju koja mu je prepisana zbog problema sa srcem.</p>
      <p>Kako smo saznali, Vučiću su želje za brz oporavak uputili brojni svetski zvaničnici poput Emanuela Makrona, Angele Merkel, Redžepa Tajipa Erdogana, Matea Salvinija, Jensa Stoltenberga, Viktora Orbana, Zorana Zaeva, Edija Rame, Marijana Šareca, Boruta Pahora...</p>
      <related>
        <a href="http://www.novosti.rs/vesti/naslovna/politika/aktuelno.289.html:829224-Vucic-lajkovao-salu-na-svoj-racun-Zbog-punjenih-paprika-i-rostilja-se-usijao-internet"/>
      </related>
      <p>Život prvog čoveka Srbije je po rečima ministra zdravlja Zlatibora Lončara, bio ugrožen, a medicinski timovi "momentalno su sproveli sve neophodne mere za saniranje ozbiljnog stanja".</p>
      <p>Savetnica za medije predsednika Republike Suzana Vasiljević ispričala je i da je Vučić za vikend praktično dva dana proveo na aparatima:</p>
      <p>- On, čovek koji nikada ne priznaje bolest, toliko je bio loše u petak da je sam tražio da ga odvedu kod doktora - opisala je Vasiljevićeva.</p>
      <p>Podsećamo da su lekari sa VMA preporučili predsedniku da u narednom periodu smanji pakleni tempo rada, kako bi se u potpunosti oporavio.</p>
      <p>Inače, iz kabineta predsednika je saopšteno da će se Vučić u utorak sastati sa predstavnicima kompanije "Azvirt" koji će graditi deonicu auto-puta Ruma - Šabac i brze saobraćajnice na deonici Šabac - Loznica, a zatim su planirana obraćanja.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:831017-Vucic-nece-leteti-avionom-mesec-dana"/>
        <a href="http://www.novosti.rs/vesti/naslovna/politika/aktuelno.289.html:830851-Vucic-pusten-kuci-posle-lecenja-na-VMA"/>
        <a href="http://www.novosti.rs/vesti/naslovna/politika/aktuelno.289.html:830804-Vuciceva-savetnica-saopstila-nove-vesti-o-stanju-predsednika-Dva-dana-je-bio-na-aparatima-nadam-se-da-cemo-prevazici-ovu-skoro-pa-tragediju"/>
        <a href="http://www.novosti.rs/vesti/naslovna/politika/aktuelno.289.html:830826-Neljudski-komentari-pojedinaca-na-racun-predsednikovog-zdravlja-Vucicu-bio-ugrozen-zivot-a-opozicija-zbijala-sale"/>
      </related>
    </article>
  </body>
</html>