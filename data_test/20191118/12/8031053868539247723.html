<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf-%ce%ac%ce%bb%ce%bb%ce%bf%cf%82-%cf%83%cf%84%ce%ad%cf%86%ce%b1%ce%bd%ce%bf%cf%82-%cf%84%cf%83%ce%b9%cf%84%cf%83%ce%b9%cf%80%ce%ac%cf%82-%cf%8c%cf%83%ce%b1-%ce%b1%cf%80%ce%bf%ce%ba.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T12:03:39+00:00"/>
    <meta property="og:title" content="Ο «άλλος» Στέφανος Τσιτσιπάς – Όσα αποκάλυψε για σειρές, ταινίες, ηθοποιούς και ζώδια"/>
    <meta property="og:description" content="Ο Στέφανος Τσιτσιπάς, την επομένη της μεγάλης επιτυχίας του στο ATP Finals, μίλησε live στο κανάλι του στο YouΤube και απάντησε σε ερωτήσεις που του έθεσαν θαυμαστές του και φίλοι του."/>
  </head>
  <body>
    <article>
      <h1>Ο «άλλος» Στέφανος Τσιτσιπάς – Όσα αποκάλυψε για σειρές, ταινίες, ηθοποιούς και ζώδια</h1>
      <address>
        <time datetime="2019-11-18T12:03:39+00:00">18 Nov 2019, 12:03</time>
      </address>
      <p>
        <b>Ο Στέφανος Τσιτσιπάς, την επομένη της μεγάλης επιτυχίας του στο ATP Finals, μίλησε live στο κανάλι του στο YouΤube και απάντησε σε ερωτήσεις που του έθεσαν θαυμαστές του και φίλοι του.</b>
      </p>
      <p>Ο Έλληνας τενίστας απάντησε σε όλες τις ερωτήσεις λίγο πριν ξεκινήσουν οι… διακοπές του:</p>
      <p>Όσα είπε ο Στέφανος Τσιτσιπάς:</p>
      <ul>
        <li>«Χθες το βράδυ (σ.σ.: μετά τη νίκη του στον τελικό του ATP Finals) δεν έφαγα τίποτα. Πήγα να φάω, αλλά δεν μπορούσα, ήταν πολύ σφιγμένο το στομάχι μου. Ούτε σήμερα έχω φάει τίποτα».</li>
        <li>«Εχω κοιμηθεί πέντε ώρες. Κοιμήθηκα αργά, έπρεπε να σηκωθώ νωρίς για μια συνέντευξη στο BBC. Αλλά νιώθω καλά»</li>
        <li>«Αγαπημένο μου τοπίο η Νέα Ζηλανδία, τη λατρεύω. Φανταστικά τοπία»</li>
        <li>«Δεν πίνω αλκοόλ, παιδιά. Αλλά ίσως δοκιμάσω τις επόμενες μέρες, δεν ξέρω»</li>
        <li>«Αγαπημένη μου γεύση παγωτού: Μάνγκο και σορμπέ λεμόνι»</li>
        <li>Αγαπημένη ταινία: «Hotel Mumbai»</li>
        <li>«Δεν μου αρέσει να ακούω μουσική πριν μπω στο κορτ. Νιώθω ότι θα έχω όλη την ώρα το μυαλό μου στο τραγούδι. Δεν με ηρεμεί η μουσική πριν από τον αγώνα»</li>
        <li>Ο παίκτης με το καλύτερο σερβίς: «Ο Νικ Κύργιος και ο Τζον Ίσνερ, δεν μπορώ να ξεχωρίσω»</li>
        <li>«Ναι, μου αρέσει η Λισαβόνα και είμαι Μπενφίκα. Ανδρέας Σάμαρης ναι!».</li>
        <li>Αγαπημένο τραγούδι: «Πάρε με αγκαλιά» του Κωνσταντίνου Αργυρού</li>
        <li>Μάρκος Παγδατής: «Τον λατρεύω, είναι ψυχούλα»</li>
        <li>Διακοπές: «Θα πάω στην Ισλανδία 3-4 μέρες για διακοπές, μετά στην Ελλάδα και στην Κύπρο. Ανυπομονώ να πάρω το δίπλωμά μου για να οδηγήσω το νέο μου αυτοκίνητο, ένα ηλεκτροκίνητο Tesla»</li>
        <li>«Ναι, μου αρέσει το σούσι»</li>
        <li>«Πώς να είσαι ευτυχισμένος; Να είσαι με αυτούς που αγαπάς, αυτούς που νοιάζεσαι και να κάνεις πράγματα για σένα»</li>
        <li>«Τελευταία σειρά που είδα ήταν το Casa de Papel, φανταστικό. Αλλά αγαπημένη μου σειρά είναι το Stranger Τhings»</li>
        <li>«Αγαπημένος εθνικός ύμνος; Ο ελληνικός φυσικά»</li>
        <li>«Πίτσα ή σουβλάκι; Σουβλάκι!»</li>
        <li>«Ο Νόβακ Τζόκοβιτς είναι ο καλύτερος φίλος μου από τον χώρο του τένις»</li>
        <li>«Δεν έχω πάει ποτέ στη Νότια Αμερική»</li>
        <li>«Όταν αγωνίζομαι, σκέφτομαι πολλούς ανθρώπους, όπως τον αδελφό μου κ.λπ.»</li>
        <li>«Stranger things, εξαιρετική σειρά»</li>
        <li>«Είμαι συναισθηματικό άτομο»</li>
        <li>«Πιστεύω στα ζώδια, δεν είμαι φανατικός, αλλά τα τσεκάρω από καιρού εις καιρό»</li>
        <li>«Πιστεύω ότι για τον καθένα υπάρχει το έτερον ήμισυ, η αδελφή ψυχή»</li>
        <li>«Τελευταία φορά που έκλαψα ήταν πριν από δύο εβδομάδες. Αλλά έκλαψα πολύ και στο Πεκίνο, μετά τον πρώτο γύρο (σ.σ.: του China Open), στον δρόμο προς το ξενοδοχείο. Δεν θέλω να σας πω γιατί»</li>
        <li>«Μου αρέσουν πολύ οι One Direction (σ.σ.: συγκρότημα). Τα τραγούδια τους με κάνουν να νιώθω ευτυχισμένος και μου δίνουν ιδέες για το μέλλον»</li>
        <li>«Αγαπημένη ηθοποιός; Η Μάργκοτ Ρόμπι, είναι σπουδαία ηθοποιός»</li>
        <li>«Αγαπημένη τραγουδίστρια; Η Σακίρα»</li>
        <li>«Ποιος είναι ο αγαπημένος μου αθλητής; Ο Γιάννης Αντετοκούνμπο»</li>
      </ul>
      <p>Μάλιστα, ο Στέφανος Τσιτσιπάς συγκέντρωσε ένα ποσό από δωρεές μέσα από το live chat, περίπου 1.000 ευρώ, το οποίο θα δωρίσει στο «Μαζί για το Παιδί».</p>
      <figure>
        <iframe src="https://www.youtube.com/embed/vfZLHVF9mcQ" width="900" height="506" data-service="Youtube" scrolling="no"/>
      </figure>
    </article>
  </body>
</html>