<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/android-10-arriva-su-honor-view-20-e-honor-20-con-magic-ui-3/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T12:49:00+00:00"/>
    <meta property="og:title" content="Android 10 arriva su Honor View 20 e Honor 20 con Magic UI 3 | MobileLabs"/>
    <meta property="og:description" content="Honor View 20, Honor 20 e Honor 20 Pro stanno ricevendo l’aggiornamento alla nuova interfaccia grafica Magic UI 3 basata su Android 10."/>
  </head>
  <body>
    <article>
      <h1>Android 10 arriva su Honor View 20 e Honor 20 con Magic UI 3 | MobileLabs</h1>
      <address>
        <time datetime="2019-11-18T12:49:00+00:00">18 Nov 2019, 12:49</time>
      </address>
      <p><b>Honor View 20, Honor 20 e Honor 20 Pro</b> stanno ricevendo l’aggiornamento alla nuova interfaccia grafica <b>Magic UI 3 basata su Android 10</b>. Il programma beta è partito da pochi giorni, ma alcuni utenti hanno cominciato a riportare in rete di aver ricevuto la versione stabile. Secondo quanto riferito da <a href="https://www.xda-developers.com/android-10-magic-ui-3-0-update-honor-view-20-honor-20/">XDA-Developers</a>, infatti, l’aggiornamento è già disponibile per tutti a livello globale.</p>
      <p>Come sempre, il roll-out avviene in maniera graduale e nel giro di pochi giorni il rilascio dovrebbe essere completato. Il pacchetto ha un peso di <b>4,63 GB</b> con build 10.0.0.168, anche se alcuni utenti riferiscono di numeri di build diversi. L’aggiornamento porta con sé tutte le novità di Android 10 assieme a quelle dell’interfaccia grafica, che di fatto si presenta come una versione rinominata della <b>EMUI 10 di Huawei</b>.</p>
      <figure>
        <iframe data-src="https://twitter.com/sachin109/status/1195884684275666944?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Tra queste troviamo una <b><i>GPU Turbo</i></b> migliorata, miglioramenti della riproduzione musicale e molto altro. Le novità, comunque, riguardano anche l’aspetto estetico con icone ridisegnate e <b>combinazioni cromatiche Morandi Style</b> oltre alla ormai tanto richiesta dark mode. Tuttavia, l’aggiornamento verrà notificato dall’app HiCare.</p>
      <p>È comunque possibile verificarne la disponibilità recandosi nelle <i>Impostazioni</i>, selezionando la voce <i>Sistema </i>e successivamente <i>Aggiornamenti software e Verifica Aggiornamenti</i>. Se disponibile, sarà sufficiente avviare l’installazione. Come già detto, l’aggiornamento della <b>Magic UI 3 basata su Android 10 per Honor View 20, Honor 20 e Honor 20 Pro</b> è in fase di roll out e, per questo motivo, potrebbe volerci qualche giorno in più prima che risulti disponibile su tutte le unità.</p>
      <p>Insomma, nonostante le questioni controverse legate ai rapporti con gli Stati Uniti, Huawei e la controllata Honor si stanno dimostrando molto celeri nel rilascio degli aggiornamenti, un aspetto che molti utenti tendono a tenere in considerazione in fase di acquisto.</p>
      <blockquote>Honor View 20 con fotocamera da 48 MP è disponibile all’acquisto su Amazon a 440 euro. Lo trovate a<a href="https://toms.it/fHNJC"> questo indirizzo. </a></blockquote>
    </article>
  </body>
</html>