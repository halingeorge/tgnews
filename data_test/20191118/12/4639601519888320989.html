<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/sports/o-stefanos-tsitsipas-apantise-se-live-erotiseis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T12:17:08+00:00"/>
    <meta property="og:title" content="Ο Στέφανος Τσιτσιπάς απάντησε σε Live ερωτήσεις"/>
    <meta property="og:description" content="Ποια είναι η αγαπημένη του ταινία, ποιος είναι ο καλύτερος του φίλος από το χώρο του τένις, αλλά και γιατί δεν ακούει μουσική πριν αγωνιστεί, είναι μόνο μερικές από τις ερωτήσεις που δέχθηκε, ο Στέφανος Τσιτσιπάς, λίγες ώρες μετά τη μεγάλη επιτυχία τους στο ΑTP Finals, μιλώντας live στο κανάλι του στο YouTube."/>
  </head>
  <body>
    <article>
      <h1>Ο Στέφανος Τσιτσιπάς απάντησε σε Live ερωτήσεις</h1>
      <h2>Ποια είναι η αγαπημένη του ταινία, ποιος είναι ο καλύτερος του φίλος από το χώρο του τένις, αλλά και γιατί δεν ακούει μουσική πριν αγωνιστεί, είναι μόνο μερικές από τις ερωτήσεις που δέχθηκε, ο Στέφανος Τσιτσιπάς, λίγες ώρες μετά τη μεγάλη επιτυχία τους στο ΑTP Finals, μιλώντας live στο κανάλι του στο YouTube.</h2>
      <address><time datetime="2019-11-18T12:17:08+00:00">18 Nov 2019, 12:17</time> by <a rel="author">ΤοΒΗΜΑ Team</a></address>
      <p>Ποια είναι η αγαπημένη του ταινία, ποιος είναι ο καλύτερος του φίλος από το χώρο του τένις, αλλά και γιατί δεν ακούει μουσική πριν αγωνιστεί, είναι μόνο μερικές από τις ερωτήσεις που δέχθηκε, ο Στέφανος Τσιτσιπάς, λίγες ώρες μετά τη μεγάλη επιτυχία τους στο ΑTP Finals, μιλώντας live στο κανάλι του στο YouTube.</p>
      <p>Μάλιστα, ο Στέφανος Τσιτσιπάς συγκέντρωσε ένα ποσό από δωρεές μέσα από το live chat, περίπου 1.000 ευρώ, το οποίο θα δωρίσει στο «Μαζί για το Παιδί»</p>
      <p>
        <a href="https://www.in.gr/2019/11/18/economy/oikonomikes-eidiseis/eurobank-poulise-180-epaggelmatika-akinita/">Η Eurobank πούλησε 180 επαγγελματικά ακίνητα</a>
      </p>
      <p>Ο ίδιος είπε ότι μετά τη νίκη του στον τελικό του ATP Finals δεν έφαγε τίποτα. «Δεν μπόρεσα, ήταν πολύ σφιγμένο το στομάχι μου. Ούτε σήμερα έχω φάει τίποτα», είπε και πρόσθεσε ότι έχει κοιμηθεί πέντε ώρες.</p>
      <p>Αναλυτικά όσα είπε ο Στέφανος Τσιτσιπάς:</p>
      <p>-«Αγαπημένο μου τοπίο η Νέα Ζηλανδία, τη λατρεύω. Φανταστικά τοπία»<br/>-«Δεν πίνω αλκοόλ, παιδιά. Αλλά ίσως δοκιμάσω τις επόμενες μέρες, δεν ξέρω»<br/>-«Αγαπημένη μου γεύση παγωτού: Μάνγκο και σορμπέ λεμόνι»<br/>-Αγαπημένη ταινία: «Hotel Mumbai»<br/>-«Δεν μου αρέσει να ακούω μουσική πριν μπω στο κορτ. Νιώθω ότι θα έχω όλη την ώρα το μυαλό μου στο τραγούδι. Δεν με ηρεμεί η μουσική πριν από τον αγώνα»<br/>-Ο παίκτης με το καλύτερο σερβίς: «Ο Νικ Κύργιος και ο Τζον Ίσνερ, δεν μπορώ να ξεχωρίσω»<br/>-«Ναι, μου αρέσει η Λισαβόνα και είμαι Μπενφίκα. Ανδρέας Σάμαρης ναι!».<br/>-Αγαπημένο τραγούδι: «Πάρε με αγκαλιά» του Κωνσταντίνου Αργυρού<br/>-Μάρκος Παγδατής: «Τον λατρεύω, είναι ψυχούλα»<br/>-Διακοπές: «Θα πάω στην Ισλανδία 3-4 μέρες για διακοπές, μετά στην Ελλάδα και στην Κύπρο. Ανυπομονώ να πάρω το δίπλωμά μου για να οδηγήσω το νέο μου αυτοκίνητο, ένα ηλεκτροκίνητο Tesla»<br/>-«Ναι, μου αρέσει το σούσι»<br/>-«Πώς να είσαι ευτυχισμένος; Να είσαι με αυτούς που αγαπάς, αυτούς που νοιάζεσαι και να κάνεις πράγματα για σένα»<br/>-«Τελευταία σειρά που είδα ήταν το Casa de Papel, φανταστικό. Αλλά αγαπημένη μου σειρά είναι το Stranger Τhings»<br/>-«Αγαπημένος εθνικός ύμνος; Ο ελληνικός φυσικά»<br/>-«Πίτσα ή σουβλάκι; Σουβλάκι!»<br/>-«Ο Νόβακ Τζόκοβιτς είναι ο καλύτερος φίλος μου από τον χώρο του τένις»<br/>-«Δεν έχω πάει ποτέ στη Νότια Αμερική»<br/>-«Όταν αγωνίζομαι, σκέφτομαι πολλούς ανθρώπους, όπως τον αδελφό μου κ.λπ.»<br/>-«Stranger things, εξαιρετική σειρά»<br/>-«Είμαι συναισθηματικό άτομο»<br/>-«Πιστεύω στα ζώδια, δεν είμαι φανατικός, αλλά τα τσεκάρω από καιρού εις καιρό»<br/>-«Πιστεύω ότι για τον καθένα υπάρχει το έτερον ήμισυ, η αδελφή ψυχή»<br/>«Τελευταία φορά που έκλαψα ήταν πριν από δύο εβδομάδες. Αλλά έκλαψα πολύ και στο Πεκίνο, μετά τον πρώτο γύρο (σ.σ.: του China Open), στον δρόμο προς το ξενοδοχείο. Δεν θέλω να σας πω γιατί»<br/>-«Μου αρέσουν πολύ οι One Direction (σ.σ.: συγκρότημα). Τα τραγούδια τους με κάνουν να νιώθω ευτυχισμένος και μου δίνουν ιδέες για το μέλλον»<br/>-«Αγαπημένη ηθοποιός; Η Μάργκοτ Ρόμπι, είναι σπουδαία ηθοποιός»<br/>-«Αγαπημένη τραγουδίστρια; Η Σακίρα»<br/>-«Ποιος είναι ο αγαπημένος μου αθλητής; Ο Γιάννης Αντετοκούνμπο».</p>
      <p>Μιλώντας, πάντως χθες στους δημοσιογράφους, αμέσως μετά τον θρίαμβό του και σε ερώτηση για τα social media και την αποχή του από αυτά, είπε: «Το έλεγα αυτό στον (προπονητή) Πάτρικ Μουράτογλου το πρωί. Κοιτούσε το feed στο Instagram του και του έλεγα πως αυτό ήταν που μου δημιουργούσε στρες, να βλέπω δημοσιεύσεις άλλων ανθρώπων. Είμαι ήδη αρκετό καιρό εκτός και καθώς τον κοιτούσα να σκρολάρει στις φωτογραφίες άλλων ανθρώπων προσπαθούσα να μην κοιτάζω καν. Είναι σαν να μου έχει δημιουργηθεί φοβία πλέον. Νιώθω πως δε μου χρειάζεται καθόλου αυτό. Είναι κάτι που με βοηθάει, βοηθάει στο να συγκεντρώνομαι και να μη σκέφτομαι τόσο πολύ. Σκεφτόμουν πολλά πράγματα όταν βρισκόμουν στο κορτ και ήμουν ενεργός στα social media και σπαταλούσα ενέργεια και φαιά ουσία».</p>
      <figure>
        <iframe src="https://www.youtube.com/embed/vfZLHVF9mcQ" width="640" height="360" data-service="Youtube" scrolling="no"/>
      </figure>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>