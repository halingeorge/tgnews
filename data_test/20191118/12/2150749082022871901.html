<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/natsbank-proponuye-dozvoliti-vlasnikam-kartok-otrimuvati-gotivku-v-kasah-magaziniv/"/>
    <meta property="og:site_name" content="Прямий"/>
    <meta property="article:published_time" content="2019-11-18T12:29:00+00:00"/>
    <meta property="og:title" content="Нацбанк пропонує дозволити власникам карток отримувати готівку в касах магазинів"/>
    <meta property="og:description" content="Національний банк України пропонує надати можливість власникам електронних платіжних засобів (зокрема, платіжних карток) у разі потреби отримувати готівку"/>
  </head>
  <body>
    <article>
      <h1>Нацбанк пропонує дозволити власникам карток отримувати готівку в касах магазинів</h1>
      <address>
        <time datetime="2019-11-18T12:29:00+00:00">18 Nov 2019, 12:29</time>
      </address>
      <p>
        <b>Національний банк України пропонує надати можливість власникам електронних платіжних засобів (зокрема, платіжних карток) у разі потреби отримувати готівку з кас підприємств торгівлі, громадського харчування та послуг, що застосовують реєстратори розрахункових операцій (з відповідною реєстрацією).</b>
      </p>
      <p>Про це повідомляє <a href="https://bank.gov.ua/news/all/derjateli-platijnih-kartok-zmojut-otrimuvati-gotivku-z-kas-torgovelnih-pidpriyemstv">пресслужба</a> НБУ.</p>
      <p>"Таке рішення сприятиме зменшенню тінізації економіки, подальшому розвитку безготівкового сегмента і зростанню фінансової інклюзії громадян загалом", - пояснили у Нацбанку.</p>
      <p>Як зазначається, всі охочі можуть висловити пропозиції до проєкту постанови Нацбанку до 15 грудня, після чого НБУ цю постанову затвердить та дозволить проводити подібні операції.</p>
      <p>Крім того, Національний банк урегулює питання щодо здійснення операцій з готівкою для подальшого переказу коштів суб’єктами господарювання, які не є фінансовими установами, але мають право надавати окремі фінансові послуги (на підставі виданої Національним банком ліцензії на здійснення таких операцій). Це відповідає нормам Закону України "Про фінансові послуги та державне регулювання ринків фінансових послуг".</p>
      <p>Раніше повідомлялося, що <a href="https://prm.ua/natsbank-kardinalno-sprostiv-protseduru-perekazu-groshey/">Нацбанк спростив вимоги щодо заповнення документів на переказ коштів.</a></p>
      <related>
        <h4>Схожі новини</h4>
        <a href="https://prm.ua/kurs-grivni-na-15-listopada-nbu-zmitsniv-natsionalnu-valyutu-shhe-na-8-kopiyok/"/>
        <a href="https://prm.ua/kurs-grivni-na-14-listopada-nbu-ukripiv-ukrayinsku-valyutu-na-15-kopiyok/"/>
        <a href="https://prm.ua/kursi-natsbanku-na-13-listopada-grivnya-ukripilasya-na-5-kopiyok/"/>
      </related>
    </article>
  </body>
</html>