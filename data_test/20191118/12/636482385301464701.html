<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/se-despart-primii-tati-gay-din-anglia-motivul-este-halucinant-20095232"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T12:21:03+00:00"/>
    <meta property="og:title" content="Se despart primii tați gay din Anglia. Motivul este halucinant"/>
    <meta property="og:description" content="Barrie și Tony Drewitt-Barlow, care au devenit cunoscuți drept primul cuplu de tați homosexuali din Marea Britanie, s-au despărțit după o relație de 32 de"/>
  </head>
  <body>
    <article>
      <h1>Se despart primii tați gay din Anglia. Motivul este halucinant</h1>
      <address><time datetime="2019-11-18T12:21:03+00:00">18 Nov 2019, 12:21</time> by <a rel="author">Cristian Lisandru</a></address>
      <p>
        <b>Barrie și Tony Drewitt-Barlow, care au devenit cunoscuți drept primul cuplu de tați homosexuali din Marea Britanie, s-au despărțit după o relație de 32 de ani, după ce unul dintre ei s-a îndrăgostit de fostul iubit al fiicei, potrivit presei britanice.</b>
      </p>
      <p>Barrie Drewitt-Barlow, în vârstă de 50 de ani, a decis să pună capăt relației de 32 de ani cu soțul său, Tony – în vârstă de 55 de ani – după ce s-a îndrăgostit de Scott Hutchison, în vârstă de 25 de ani. Barrie și Tony au fost numiți <i>primii tați gay din Marea Britanie</i> după ce, în 1999, au devenit părinții gemenilor Saffron și Aspen cu ajutorul unei mame surogat. Cei doi bărbați s-au luptat pentru a fi recunoscuți legal, pe certificatele de naștere, drept părinții gemenilor. În 2006, cei doi bărbați au încheiat un parteneriat civil, iar în 2014 s-au căsătorit legal.</p>
      <h3>Locuiesc împreună</h3>
      <p>Cei doi, care între timp au divorțat, mai au trei copii – Orlando, în vârstă de 16 ani, și gemenii Jasper și Dallas, în vârstă de 9 ani. În prezent, toți – inclusiv noul iubit  – locuiesc împreună într-o casă din Florida. Barrie a declarat pentru publicația britanică <i>The Sun</i> că ar dori să se căsătorească cu Scott. Scott, care și-a făcut publică orientarea bisexuală, și Saffron au vorbit anterior despre posibilitatea de a avea împreună un copil, cu ajutorul unei mame surogat, și spun că relația dintre ei nu a fost niciodată una sexuală.</p>
      <p>Barrie și Tony Drewitt-Barlow au împreună o avere de 40 de milioane de lire sterline (46 de milioane de euro), din diverse afaceri, inclusiv cercetare medicală, având case în Essex, Marea Britanie, și SUA.</p>
    </article>
  </body>
</html>