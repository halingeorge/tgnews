<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d0%bc%d0%b0%d0%bb%d0%ba%d0%b0%d1%82%d0%b0-%d0%b8-%d0%b4%d0%b5%d0%bd%d0%b8%d1%81-%d1%82%d0%b5%d0%be%d1%84%d0%b8%d0%ba%d0%be%d0%b2-%d0%b2%d0%bb%d0%b8%d0%b7%d0%b0%d1%82-%d0%b2-%d0%b7%d0%b2%d0%b5%d0%b7/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-18T12:04:54+00:00"/>
    <meta property="og:title" content="Малката и Денис Теофиков влизат в звездния отбор на „Планета“"/>
    <meta property="og:description" content="“Полудяваш” на Малката и Денис Теофиков беляза завиден успех само за няколко дни от официалната си премиера в PlanetaOfficial."/>
  </head>
  <body>
    <article>
      <h1>Малката и Денис Теофиков влизат в звездния отбор на „Планета“</h1>
      <address><time datetime="2019-11-18T12:04:54+00:00">18 Nov 2019, 12:04</time> by <a rel="author">Signal.bg</a></address>
      <p>“Полудяваш” на Малката и Денис Теофиков беляза завиден успех само за няколко дни от официалната си премиера в PlanetaOfficial в канала за видеосподеляне YouTube.</p>
      <p>Първият дует на младите изпълнители се оказа печеливша комбинация и ги изстреля на върха в българския трендинг с близо 800 000 преглеждания и многобройни лайкове. Феновете буквално избухнаха с положителни коментари, което само може да радва замесените в създаването на силния проект:</p>
      <p>“Хит на 2019 година! Гласовете им се съчетават уникално. Влюбих се в тази песен, вече ми е любима!”, “Тази година Денис Теофиков вади хит след хит. Просто няма слабо!”, “Денис Теофиков е истински талант, а с Малката си подхождат супер много! Песента е супер яка!”, “Много бързо вдигат летвата! Прекрасен проект, поздравления!”</p>
      <p>“Това е невероятен дует. Чакахме го от много време, а двамата са работили доста и заслужават да са на 1-во място в класацията. Обичам ги и двамата, пожелавам успех на песента!”</p>
      <p>Музиката и аранжиментът на “Полудяваш” са на Diamond Beat Production, който участва и в създаването на текста с Анастасия Мавродиев. Режисьор и сценарист на видеоклипа е Людмил Иларионов – Люси, който е заложил на ефектен сюжет. Кадрите са заснети от оператора Георги Марков.</p>
      <p>Малката и Денис Теофиков са част от звездния отбор, който ще поздрави телевизия “Планета” на големия концерт в Пловдив. Дали двамата ще представят своя дует “Полудяваш” на сцената в зала “Колодрума”, ще стане ясно на 3 декември, когато ще се състои шоуто.</p>
      <p>
        <a href="https://signal.bg/%d0%bf%d1%80%d0%be%d0%bc%d0%be-%d0%bc%d0%b0%d0%bb%d0%ba%d0%b0%d1%82%d0%b0-%d0%b8-%d0%b4%d0%b5%d0%bd%d0%b8%d1%81-%d1%82%d0%b5%d0%be%d1%84%d0%b8%d0%ba%d0%be%d0%b2-%d0%bf%d0%be%d0%bb%d1%83%d0%b4%d1%8f/">
          <b>ВИЖ / Малката и Денис Теофиков – Полудяваш</b>
        </a>
      </p>
    </article>
  </body>
</html>