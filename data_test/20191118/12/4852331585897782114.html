<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/18/intel-ponte-vecchio-gpu-7-nanometri-hpc/"/>
    <meta property="og:site_name" content="Webnews"/>
    <meta property="article:published_time" content="2019-11-18T12:49:00+00:00"/>
    <meta property="og:title" content="Intel Ponte Vecchio, GPU a 7 nanometri per HPC"/>
    <meta property="og:description" content="Intel ha annunciato la GPU Ponte Vecchio per sistemi HPC, basata sull'architettura Xe, che troverà posto nel supercomputer Aurora nel 2021."/>
  </head>
  <body>
    <article>
      <h1>Intel Ponte Vecchio, GPU a 7 nanometri per HPC</h1>
      <h2>Intel ha annunciato la GPU Ponte Vecchio per sistemi HPC, basata sull'architettura X<sup>e</sup>, che troverà posto nel supercomputer Aurora nel 2021.</h2>
      <address><time datetime="2019-11-18T12:49:00+00:00">18 Nov 2019, 12:49</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><a href="https://www.webnews.it/recensioni/produttore/intel/">Intel</a> ha svelato le prime informazioni sulla GPU general-purpose ottimizzata per sistemi HPC (High Performance Compute) e basata sull’architettura <b>X<sup>e</sup></b> che verrà utilizzata in diversi ambiti, dall’intelligenza artificiale ai dispositivi mobile. Il nome in codice <b>Ponte Vecchio</b> è un chiaro omaggio al famoso ponte sul fiume Arno a Firenze. Il chipmaker di Santa Clara ha annunciato inoltre un nuovo modello di programmazione scalabile e unificato.</p>
      <p>Durante il keynote al Supercomputing 2019 di Denver, Intel ha spiegato che l’architettura X<sup>e</sup> è composta da varie microarchitetture, ognuna per ogni segmento di mercato. Ponte Vecchio, basata sulla microarchitettura per HPC, usa chiplet realizzati con tecnologia di processo a <b>7 nanometri</b> e packaging <b>Foveros</b>. I chiplet sono collegati tra loro mediante EMIB (Embedded Multi-Die Interconnect Bridge). La comunicazione tra GPU avviene con l’interfaccia CXL (Compute eXpress Link), basata su PCI Express 5.0. Intel non ha però fornito ulteriori dettagli (numero di chiplet per GPU, consumi, quantità e tipo di memoria, prestazioni e altro).</p>
      <p>Ponte Vecchio verrà utilizzata nel <b>supercomputer Aurora</b> dell’Argonne National Laboratory che verrà installato nel 2021. Aurora sarà il primo sistema exascale degli Stati Uniti basato interamente su tecnologia Intel. Oltre alla GPU ci saranno infatti i nuovi processori Xeon “Sapphire Rapids” a 10 nanometri e memoria Optane DC. Ogni nodo di Aurora sarà composto da due processori Xeon e sei GPU Ponte Vecchio. Il supercomputer supporterà oltre 10 petabyte di memoria e oltre 230 petabyte di storage.</p>
      <p>Gli sviluppatori potranno utilizzare il nuovo oneAPI SDK. <b>OneAPI</b> è un modello open di programmazione unificato per architetture eterogenee, tra cui CPU, GPU, FPGA e altri acceleratori. La prima versione beta supporta i processori Xeon, Core con grafica integrata e FPGA. Il toolkit può essere scaricato dal <a href="https://software.intel.com/oneAPI">sito</a> ufficiale.</p>
      <p>Se vuoi aggiornamenti su <i>Intel Ponte Vecchio, GPU a 7 nanometri per HPC</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>