<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742316"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T12:02:00+00:00"/>
    <meta property="og:title" content="&quot;ดีเจเคนโด้&quot; ไม่ขอโทษ&quot;'ดีเจแมน&quot; เคลียร์ชัดเป็นสื่อดี"/>
    <meta property="og:description" content="'ดีเจเคนโด้' ไม่ขอโทษ 'ดีเจแมน' หลังโดนท้าชก มั่นใจทำหน้าที่สื่อมวลชนไม่บกพร่อง เปิดโปงตามข้อเท็จจริง"/>
  </head>
  <body>
    <article>
      <h1>"ดีเจเคนโด้" ไม่ขอโทษ"'ดีเจแมน" เคลียร์ชัดเป็นสื่อดี</h1>
      <address>
        <time datetime="2019-11-18T12:02:00+00:00">18 Nov 2019, 12:02</time>
      </address>
      <p>
        <b>'ดีเจเคนโด้' ไม่ขอโทษ 'ดีเจแมน' หลังโดนท้าชก มั่นใจทำหน้าที่สื่อมวลชนไม่บกพร่อง เปิดโปงตามข้อเท็จจริง</b>
      </p>
      <p>กลายเป็นประเด็นร้อนบนโลกออนไลน์ให้ชาวเน็ตติดตามอย่างต่อเนื่อง สำหรับคดีแชร์ฟอเร็กซ์ (FOREX 3D) ที่กรมสอบสวนคดีพิเศษ (ดีเอสไอ) ออกหมายเรียก <b> ดีเจแมน-พัฒนพล กุญชร ณ อยุธยา </b>และ<b> ภรรยา ใบเตย-สุธีวัน</b> ให้เข้าพบพนักงานสอบสวน เพื่อให้ข้อมูลในฐานะพยาน  โดนก่อนหน้านี้ <b>ดีเจแมน</b> ได้โพสต์ข้อความในไอจี พร้อมคลิปเมื่อครั้งขึ้นชกมวยในรายการดัง พร้อมแคปชั่นแบบดุเดือดว่า<i> "จบเรื่องทั้งหมดนี้ ที่ผมโดนกล่าวหา ทำให้ครอบครัววงศ์ตระกูล ผมเสื่อมเสีย ผมขอเชิญ สุภาพบุรุษท่านนึง ผมไม่แน่ใจว่าสุภาพบุรุษรึเปล่า ผมไม่เคยรู้จักเค้า แต่น่าจะเป็นดีเจ ผมรู้จักดีเจหลายท่าน แต่คนนี้ไม่ค่อยคุ้น แต่พึ่งมารู้จักตอนพูดถึงผมและภรรยาในแบบเสียหาย ทั้งที่ไม่เคยรู้ข้อเท็จจริง ไร้ซึ่งจรรยาบรรณผมขอเชิญนะครับ ขึ้นมาออกกำลัง แบบลูกผู้ชายกัน<br/><br/>#ดีเจที่ปรึกษาขายตรง #10fight10 ซีซัน2 (กล้ามั้ย) หรือชอบอยู่แต่ใต้กระโปรง ไม่ได้นิยมความรุนแรง แต่แค่อยากชวนออกกำลังกาย หรือถ้าผมเป็นผู้บริสุทธิ์ คุณต้องออกมาขอโทษผมและครอบครัว ถ้าไม่มาผมจะไปหาคุณเองผมรู้คุณอยู่ที่ไหน คุณต้องขอโทษผมและครอบครัวต่อหน้าผมแบบลูกผู้ชาย ส่วนคนอื่นจะผิดจะถูกให้เป็นหน้าที่ของเจ้าหน้าที่ของบ้านเมืองคนผิดต้องได้รับโทษ #ดีเจที่ปรึกษาขายตรง"</i></p>
      <figure>
        <img src="https://www.dailynews.co.th/admin/upload/20191118/news_ZQkdRugWlC173016_533.jpg?v=20191119184?v=9265"/>
      </figure>
      <p>ล่าสุด <b>"ดีเจเคนโด้-เกรียงไกรมาศ พจนสุนทร"</b> พิธีกรและผู้ประกาศชื่อดัง ได้เปิดเผยผ่านเพจ ข่าวด่วนออนไลน์ ถึงกรณีดังกล่าวว่า<br/>"ตอนแรกก็ไม่คิดว่าจะเป็นตนแต่มีคนส่งข่าวมาจากเพจ หมายจับกับบรรจง และระบุเป็นชื่อเลยว่า ดีเจ แมน ท้าต่อย กับ ดีเจ เคนโด้ ซึ่งเอาเป็นว่า ผมจะไม่ขอพูดถึงเรื่องท้าต่อย การบูลี่ในข่าว เพราะมันไม่ใช่สาระสำคัญ แต่สาระสำคัญมันอยู่ที่ ผมทำหน้าที่สื่อมวลชนบกพร่องหรือไม่   ซึ่งในกรณีนี้ตนทำหน้าที่สื่อมวลชนตามปกติ โดยตั้งข้อสังเกตในกรณีที่สงสัย ทั้งคนที่เป็นข่าวและคนดัง เพื่อให้เกิดความกระจ่างกับประชาชน โดยเฉพาะผู้เสียหายในทุกกรณี ด้วยการเปิดโปงตามข้อเท็จจริง โดยในกรณีของดีเจ.แมน และใบเตย มีภาพออกมามากมาย ทำให้ประชาชนสงสัยและส่งเรื่องเข้ามาในรายการ ก่อนตั้งข้อสังเกต และพร้อมเปิดโอกาสให้อีกฝ่ายชี้แจง โดยเฉพาะดีเจ.แมนก็ต้องเปิดโอกาสให้มาชี้แจงด้วย ซึ่งตนก็พูดในรายการ<br/><br/>พอมีข่าวเกิดขึ้น ทำให้ไม่สบายใจ เพราะการจะตัดสินปัญหาด้วยกำลัง ไม่น่าใช่สิ่งที่ถูกต้อง โดยตนยืนยันทำหน้าที่สื่อมวลชนด้วยการตั้งข้อสังเกตและข้อสงสัย เพื่อสร้างความกระจ่างให้สังคม ซึ่งตนพูดเสมอว่าหากดีเจ.แมนหรือใบเตยต้องการใช้พื้นที่รายการชี้แจงก็สามารถทำได้ ส่วนเรื่องการขอโทษนั้น ตนไม่สามารถขอโทษได้กับการทำหน้าที่สื่อมวลชน ในการตั้งข้อสังเกต โดยตนทำหน้าที่ตามจริยธรรมและเป็นกระบอกเสียงให้ประชาชน ยืนยันจะหน้าที่สื่อมวลชนให้ดีที่สุด </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fthaihotnewz%2Fvideos%2F458364791338882%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <p><b>ข่าวที่เกี่ยวข้อง </b><br/>- เดือดจัด!'ดีเจแมน' ท้าชกคนด่า ลั่นอย่าหลบใต้กระโปรง</p>
    </article>
  </body>
</html>