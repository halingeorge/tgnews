<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640517/%DA%A9%D8%B4%D8%AA%D9%87-%D8%B4%D8%AF%D9%86-2-%D8%B3%D8%B1%D8%A8%D8%A7%D8%B2-%D8%B3%D8%B9%D9%88%D8%AF%DB%8C-%D8%AF%D8%B1-%D9%85%D8%B1%D8%B2-%DB%8C%D9%85%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T12:54:00+00:00"/>
    <meta property="og:title" content="کشته شدن 2 سرباز سعودی در مرز یمن"/>
    <meta property="og:description" content="عربستان به کشته شدن دو تن از سربازان این کشور در مرزهای جنوبی این کشور اذعان کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640517/%DA%A9%D8%B4%D8%AA%D9%87-%D8%B4%D8%AF%D9%86-2-%D8%B3%D8%B1%D8%A8%D8%A7%D8%B2-%D8%B3%D8%B9%D9%88%D8%AF%DB%8C-%D8%AF%D8%B1-%D9%85%D8%B1%D8%B2-%DB%8C%D9%85%D9%86">کشته شدن 2 سرباز سعودی در مرز یمن</a>
      </h1>
      <h2>عربستان به کشته شدن دو تن از سربازان این کشور در مرزهای جنوبی این کشور اذعان کرد.</h2>
      <address><time datetime="2019-11-18T12:54:00+00:00">18 Nov 2019, 12:54</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عربستان اعلام کرد دو تن از سربازان این کشور در <b>مرزهای جنوبی</b> با یمن کشته شدند.</p>
      <p>خبرگزاری رسمی عربستان (واس) از ابتدای نوامبر از کشته شدن پنج تن از <b>سربازان</b> این کشور در جریان درگیری‌ها در منطقه جازان واقع در مرزهای جنوبی با یمن خبر داد.</p>
      <p>خبرگزاری واس بدون اشاره به رتبه نظامی این دو سرباز گزارش داد، فارس سعید الغامدی و بدر عیسی السلمی در مرزهای جنوبی با یمن کشته شدند.</p>
      <p>بر اساس گزارش واس، سعود بن عبدالله بن جلوی، مشاور امیر منطقه مکه به خانواده‌های این دو نیروی نظامی تسلیت گفت.</p>
      <p>واس از ارائه جزئیات بیشتر درباره محل و زمان کشته شدن این دو نظامی خودداری کرد.</p>
      <p>همچنین روزنامه عربی۲۱ به نقل از یک منبع نظامی نوشت، درگیری‌های شدیدی در جبهه باقم در شمال استان صعده و پایگاه اصلی رهبر نیروهای انصارالله شکل گرفت.</p>
      <p>این منبع که خواست نامش فاش نشود، گفت: حوثی‌ها از چند روز قبل حمله گسترده‌ای را در جبهه باقم در مرز با عربستان علیه نیروهای ارتش ملی آغاز کردند.<br/>منبع یاد شده افزود: در حال حاضر در این جبهه مهم واقع در نزدیکی مرزهای عربستان و ۱۵۰ کیلومتری مرکز شهر صعده، درگیری شدیدی میان دو طرف وجود دارد.</p>
      <p>وی در ادامه گفت: حوثی‌ها در این حمله از سلاح‌های پیشرفته از جمله خودروهای زرهی که اواخر اوت گذشته به دنبال شکست گروه‌های نظامی مورد حمایت عربستان در محور کتاف در شرق صعده مصادره کرده بودند، استفاده کردند.</p>
    </article>
  </body>
</html>