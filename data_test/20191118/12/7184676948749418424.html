<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/18/za-gaz-dovedetsya-platiti-bilshe-shho-stalosya/"/>
    <meta property="og:site_name" content="Народна Правда"/>
    <meta property="article:published_time" content="2019-11-18T12:46:35+00:00"/>
    <meta property="og:title" content="За газ доведеться платити більше: що сталося"/>
    <meta property="og:description" content="З 1 січня 2020 року в Україні вводиться абонентська плата за доставку газу. Тарифи на газ знизяться, однак в цілому витрати на газ можуть зрости ще на 300-400 грн щомісяця"/>
  </head>
  <body>
    <article>
      <h1>За газ доведеться платити більше: що сталося</h1>
      <h2>Витрати на опалення навіть відносно невеликого будинку (до 100 кв. м) зростуть на 300-350 грн</h2>
      <address>
        <time datetime="2019-11-18T12:46:35+00:00">18 Nov 2019, 12:46</time>
      </address>
      <p>З 1 січня 2020 року набуває чинності закон “Про ринок природного газу”, яким буде введена абонентська плата за доставку газу. Тож витрати на оплату <a href="https://narodna-pravda.ua/2019/10/18/gazprom-zaproponuvav-ukrayini-znyzhku-na-kupivlyu-gazu-podrobytsi/">природного газу</a> для багатьох українців значно зростуть.</p>
      <p>Як передає НАРОДНА ПРАВДА, про це повідомляє “<a href="https://www.segodnya.ua/economics/gkh/aboplata-za-gaz-kto-zaplatit-bolshe-i-kak-sekonomit-1353628.html">Сьогодні</a>“.</p>
      <p>Loading...</p>
      <p>Головна зміна полягає в тому, що із загальної суми в “платіжці” буде виділена окремо абонентська плата, яка стягується за технічну можливість доступу до газу, незалежно від того, користується ним споживач чи ні.</p>
      <p>Як видно з проекту розрахунків, опублікованих на сайті регулятора, тарифи можуть відрізнятися на порядок (в 10-12 разів): від 0,22 грн/куб. м до 2,59 грн/куб. м в залежності від постачальника. Але в цілому для більшості облгазів плата за доставку газу складе 1,1-1,3 грн/куб. м. А в найбільших містах – Київ і Харків – споживачі сплатять відповідно 0,33 грн та – 0,37 грн / куб. м.  Але в цілому тарифи зросли: зараз вони в середньому близько 50 коп./куб. м газу.</p>
      <p>У НКРЕКУ кажуть, що з кінцевої вартості газу для споживачів абонплату приберуть, залишиться тільки ціна газу, податки і прибуток трейдера. За останніми даними регулятора, тариф на газ для населення складається з вартості газу як товару (71%), ПДВ (16,6%), плати за транспортування 3,1%, плати за розподіл (7,1 %), прибутку трейдера (1,7%).</p>
      <p>Оскільки середня вартість розподілу становить по Україні 50 коп/куб. м, то для киян за рахунок абонплати кубометр газу мав би подешевшати на 17 копійок, а для жителів Миколаєва – подорожчати на 1,07 грн/куб. м. Очевидно, що найбільше це вдарить по споживачах в приватному секторі, які опалюють будинки газом, оскільки витрати на опалення в морози навіть відносно невеликого будинку (до 100 кв. м) піде на 300-350 грн більше.</p>
      <p>Нагадаємо, <a href="https://narodna-pravda.ua/2019/10/16/tsiny-na-gaz-dlya-naselennya-u-zhovtni-znyzyat-stalo-vidomo-naskilky/">в  жовтні 2019 року газ для українців подешевшала  у порівнянні із цінами вересня на 4,9%.</a> Так, ціна тисячі кубометрів газу без податків та нарахувань надбавок склала 4272,76 гривні.</p>
      <p>Раніше повідомлялося, що в Україні<a href="https://narodna-pravda.ua/2019/10/10/tsiny-na-gaz-vyrostut-na-40-chomu-tak-stalosya/"> через зростання цін на газ може здорожчати опалення</a> – на 15-40% в залежності від регіону.</p>
      <p>До слова, <a href="https://narodna-pravda.ua/2019/10/14/na-ukrayintsiv-z-novogo-roku-chekayut-rynkovi-tsiny-na-gaz-yak-vybyvatymut-borgy/">з січня 2020 року Україна повністю перейде на ринкові ціни на природний газ</a>. Такі умови закладені в меморандумі, який підписали Україна та Міжнародний валютний фонд, і саме вони забезпечать стабільність роботи Нафтогазу.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>