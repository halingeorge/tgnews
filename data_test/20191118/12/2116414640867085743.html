<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/un-t-n-r-din-satu-mare-a-murit-sub-ochii-poli-i-tilor-care-cercetau-un-scandal-ntre-doi-b-rba-i-1316834"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-18T12:37:00+00:00"/>
    <meta property="og:title" content="Un tânăr din Satu Mare a murit sub ochii polițiștilor care cercetau un scandal între doi bărbați"/>
    <meta property="og:description" content="Un tânăr în vârstă de 19 ani, aflat într-un grup care a asistat la un scandal între doi bărbați, izbucnit în fața unui local din Satu Mare, a murit după ce i s-a făcut rău și a căzut la pământ, sub ochii polițiștilor care cercetau incidentul."/>
  </head>
  <body>
    <article>
      <h1>Un tânăr din Satu Mare a murit sub ochii polițiștilor care cercetau un scandal între doi bărbați</h1>
      <address><time datetime="2019-11-18T12:37:00+00:00">18 Nov 2019, 12:37</time> by <a rel="author">ZIUA NEWS</a></address>
      <p>
        <b>Un tânăr în vârstă de 19 ani, aflat într-un grup care a asistat la un scandal între doi bărbați, izbucnit în fața unui local din Satu Mare, a murit după ce i s-a făcut rău și a căzut la pământ, sub ochii polițiștilor care cercetau incidentul.</b>
      </p>
      <p>Potrivit IPJ Satu Mare, polițiștii au fost chemați sâmbătă seaara să aplaneze un scandal izbucnit în fața unui local din oraș, între doi bărbați cu vârste de 27 și 36 de ani, care s-au certat și s-au luat la bătaie, scrie Mediafax.</p>
      <p>În grupul celor care au asistat la scandal era și tânărul în vârstă de 19 ani, împreună cu tatăl său. În timp ce polițiștii făceau cercetări pentru a afla de la martori împrejurările în care s-a produs conflictul, tânărului i s-a făcut rău și a căzut la pământ.</p>
      <p>Echipajul medical sosit pentru a-i acorda îngrijiri unuia dintre bărbații care s-au bătut a început imediat manevrele de resuscitare, însă ulterior a declarat decesul tânărului. Surse judiciare spun că decesul tânărului s-a produs pe fondul unor probleme medicale, el fiind cunoscut cu probleme cardiace.</p>
    </article>
  </body>
</html>