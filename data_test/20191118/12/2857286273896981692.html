<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://interfax.com.ua/news/general/625243.html"/>
    <meta property="og:site_name" content="Интерфакс-Украина"/>
    <meta property="article:published_time" content="2019-11-18T12:30:00+00:00"/>
    <meta property="og:title" content="Стародубцев вважає контрактну держслужбу хорошим інструментом в умовах сьогодення"/>
    <meta property="og:description" content="Голова Національного агентства України з питань державної служби (НАДС) Олександр Стародубцев вважає, що будь-яка державна служба може бути за контрактом, і вважає її хорошим інструментом в умовах сьогодення."/>
  </head>
  <body>
    <article>
      <h1>Стародубцев вважає контрактну держслужбу хорошим інструментом в умовах сьогодення</h1>
      <address>
        <time datetime="2019-11-18T12:30:00+00:00">18 Nov 2019, 12:30</time>
      </address>
      <p> Голова Національного агентства України з питань державної служби (НАДС) Олександр Стародубцев вважає, що будь-яка державна служба може бути за контрактом, і вважає її хорошим інструментом в умовах сьогодення.</p>
      <p>В ексклюзивному інтерв'ю агентству "Інтерфакс-Україна", відповідаючи на запитання, коли запрацює контрактна держслужба, Стародубцев сказав: "Закон передбачає, що з нового року. Але це інструмент, який ми собі створили на виріст".</p>
      <p>Він зазначив, що норму про обмеження кількості контрактної держслужби було ухвалено в консенсусі з міжнародними партнерами, які стверджували, що на постійні функції не можна наймати людей на контракт.</p>
      <p>"Особисто я підтримував радикальніший варіант, щоб будь-яка держслужба могла бути за контрактом... Я щиро вірю, що якщо людина раз у якийсь період має підписати контракт, то змінюється парадигма відносин між співробітником і роботодавцем. Не роботодавець має доводити людині, що він неспроможний, а працівник має довести свою спроможність, щоб з ним продовжили контракт. Я вважаю, що контракт - це на сьогодні дуже класний інструмент", - констатував голова Нацагентсва держслужби.</p>
      <p>
        <b>Повний текст інтерв'ю зі Стародубцевим буде опубліковано у стрічці новин і на сайті агентства "Інтерфакс-Україна".</b>
      </p>
      <p>Теги: <a href="https://interfax.com.ua/news/tag/%D1%81%D1%82%D0%B0%D1%80%D0%BE%D0%B4%D1%83%D0%B1%D1%86%D0%B5%D0%B2.html">#стародубцев</a> <a href="https://interfax.com.ua/news/tag/%D0%BD%D0%B0%D0%B4%D1%81.html">#надс</a></p>
    </article>
  </body>
</html>