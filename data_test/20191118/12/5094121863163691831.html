<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/tragicka-nehoda-uzavrela-u-bravantic-dalnici-na-olomouc-20191118.html"/>
    <meta property="og:site_name" content="Deník.cz"/>
    <meta property="article:published_time" content="2019-11-18T12:51:00+00:00"/>
    <meta property="og:title" content="Nehoda uzavřela dálnici D1 na Novojičínsku. Řidič náraz do kamionu nepřežil"/>
    <meta property="og:description" content="Dálnice D1 mezi Ostravou a Olomoucí byla před druhou hodinou odpolední v úseku u Bravantic na Novojičínsku neprůjezdná."/>
  </head>
  <body>
    <article>
      <h1>Nehoda uzavřela dálnici D1 na Novojičínsku. Řidič náraz do kamionu nepřežil</h1>
      <address><time datetime="2019-11-18T12:51:00+00:00">18 Nov 2019, 12:51</time> by <a rel="author">Adam Knesl</a></address>
      <p>"Řidič vozidla (ročník 1976) měl z dosud nezjištěných příčin narazit do dvou nákladních vozidel, která stála za sebou na dálnici v koloně. Při nehodě došlo ke smrtelnému zranění tohoto řidiče," uvedla mluvčí policie Soňa Štětínská.</p>
      <p>Policisté na místě provedli dokumentaci a další náležité úkony. Zjištěné informace budou nadále kompletovat a vyhodnocovat pro zjištění skutkového stavu věci, včetně příčiny nehody. U řidičů obou nákladních vozidel vyloučili policisté požití alkoholických nápojů provedenou dechovou zkouškou.</p>
      <p>Policisté rovněž usměrňovali dopravu. Po 13. hodině bylo nezbytné uzavřít pro průjezd směr na Olomouc (Brno). Řidiči jedoucí v tomto směru byli odkláněni již z Ostravy – Poruby na Klimkovice, poté opět najeli na dálnici.</p>
      <figure>
        <img src="https://g.denik.cz/65/9d/suchdol-nad-odrou-zeleznice-kradez-vedeni-policie-03_denik-150-3x2.jpg"/>
      </figure>
      <aside>
        <a href="https://novojicinsky.denik.cz/zpravy_region/velka-zeleznicni-loupez-suchdol-nad-odrou20191118.html">Velká železniční loupež na Novojičínsku: zloději sundali vedení z 30 sloupů Přečíst článek ›</a>
      </aside>
    </article>
  </body>
</html>