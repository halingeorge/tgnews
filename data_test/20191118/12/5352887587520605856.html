<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/visuomene/zmones/j-statkevicius-visi-noretu-mane-matyti-pavargusi-bet-manes-nepaimsite-1750662/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-18T12:25:00+00:00"/>
    <meta property="og:title" content="J. Statkevičius: visi norėtų mane matyti pavargusį, bet manęs nepaimsite"/>
    <meta property="og:description" content="Reklama"/>
  </head>
  <body>
    <article>
      <h1>J. Statkevičius: visi norėtų mane matyti pavargusį, bet manęs nepaimsite</h1>
      <address><time datetime="2019-11-18T12:25:00+00:00">18 Nov 2019, 12:25</time> by <a rel="author">Alfa.lt</a></address>
      <p>Reklama</p>
      <p>
        <b>„Aš visada sakau: nesvarbu, kas, svarbu, kad mano nuotrauka pirmame puslapyje. Kokių tik dalykų apie save neišgirstu: kad esu toks anoks, visas persiūtas. Man tas taip neįdomu...</b>
      </p>
      <p>Pasakysiu – mane tai veikia kaip telefono įkrovimas. Aš kaip dirbau savo darbus, taip dirbu. Ir knygą išleidau storiausią, ir dar vieną netrukus išleisiu, ir naujų kvepalų porcija bus.</p>
      <p>Vėl visi sakys, kad Statkevičius giriasi.</p>
      <p>Kuo daugiau jūs mane peikiate, tuo aš daugiau darbų padarau“, – jau šį pirmadienio vakarą 20 val. LNK gyvenimo būdo laidoje „Nuo... Iki...“, kaip visada nevyniodamas žodžių į vatą, rėš dizaineris Juozas Statkevičius.</p>
      <p>Ko jau ko, tačiau teatrališkumo, gebėjimo aštriai ir taikliai kirsti žodžiais, kūrybiškumo ir charizmos garsiausiam Lietuvos dizaineriui Juozui Statkevičiui nestinga. Nieko stebėtino: vieni Juozo neapkenčia, kiti dievina, tačiau abejingų jam net labai norėdami, ko gero, nerastumėte.</p>
      <p>Susitikimui prieš interviu Juozas pakvies į kiek neįprastą vietą – ant ledo. „Čiuožti išmokau dar vaikystėje ant užšalusios Neries upės. Jau tuomet į eilę rikiuodavau kiemo mergaites, o tam, kad visos atrodytų vienodo ūgio, į jų kepures pridėdavau sniego“, – pasakoja Juozas. </p>
      <p>Reklama</p>
      <p>Dizaineris čiuožti moka puikiai. Juozas ant ledo – simboliška. Pasiskaičius komentarus po pranešimais, iš tiesų gali pasirodyti, kad pamatęs ant ledo likusį Juozą pasidžiaugtų ne vienas lietuvis.</p>
      <p>„Žmonės taip pavydi, kad aš sportuoju, kad sveikai valgau, kad aš dirbu.... Aišku, visi norėtų matyti, kad pasenau, pavargau, kad esu kaip koks senis...</p>
      <p>O aš kaip geležinis Feliksas. Manęs nepaimsite!“ – teigs dizaineris.</p>
      <p>
        <i>
          <b>Gyvenimo būdo laida „Nuo... Iki...“ jau šį pirmadienio vakarą 20.00 val. tik per LNK.</b>
        </i>
      </p>
    </article>
  </body>
</html>