<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/euro-a-atins-luni-un-nou-maxim-istoric-cursul-stabilit-de-bnr-e-de-47729-lei-euro.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-18T12:00:37+00:00"/>
    <meta property="og:title" content="Euro a atins luni un nou maxim istoric: cursul stabilit de BNR e de 4,7729 lei/euro"/>
    <meta property="og:description" content="Leul s-a depreciat luni cu 0,62 bani (0,13%) faţă de euro, moneda europeană atingând un nou maxim istoric, iar cursul stabilit de Banca Naţională a"/>
  </head>
  <body>
    <article>
      <h1> Euro a atins luni un nou maxim istoric: cursul stabilit de BNR e de 4,7729 lei/euro </h1>
      <address><time datetime="2019-11-18T12:00:37+00:00">18 Nov 2019, 12:00</time> by <a rel="author">Redacția</a></address>
      <p>Leul s-a depreciat luni cu 0,62 bani (0,13%) faţă de euro, moneda europeană atingând un nou maxim istoric, iar cursul stabilit de Banca Naţională a României (BNR) este de 4,7729 lei/euro, potrivit Agerpres.</p>
      <p>BNR cotase vineri euro la 4,7667 de lei.</p>
      <p>Leul a mai atins o cotaţie minimă record joi, 14 noiembrie, când cursul a fost de 4,7669 lei/euro. Pe piaţa interbancară moneda naţională s-a tranzacţionat între 4,7675 şi 4,7764 de lei pentru un euro.</p>
      <p>Pe de altă parte, leul a câştigat teren în faţa dolarului american, care a ajuns la 4,3159 lei, în scădere cu 0,65 de bani (-0,15%), faţă de cursul de vineri, respectiv 4,3224 lei/dolar.</p>
      <p>Moneda naţională s-a apreciat şi faţă de francul elveţian, cu 0,99 de bani (-0,23%). Astfel, cotaţia francului a ajuns la 4,3586 lei, comparativ cu 4,3685 de lei/franc.</p>
      <p>
        <i>Foto: Freepik</i>
      </p>
    </article>
  </body>
</html>