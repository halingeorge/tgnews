<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hochu.ua/cat-stars/novosti-shou-biznesa/article-98293-ya-duzhe-impulsivna-lyudina-yevgen-yanovich-pro-kradizhki-prinizhennya-i-tabu-eksklyuziv/"/>
    <meta property="og:site_name" content="Женский журнал Хочу"/>
    <meta property="article:published_time" content="2019-11-18T12:00:57+00:00"/>
    <meta property="og:title" content="&quot;Я дуже імпульсивна людина&quot;: Євген Янович про крадіжки, приниження і табу (ЕКСКЛЮЗИВ)"/>
    <meta property="og:description" content="Актор шоу Мамахохотала на каналі НЛО TV Євген Янович не соромиться чесно відповідати на провокативні питання. На цей раз він розказав про своє guilty pleasure, підліткові комплекси та речі, за які йому досі соромно."/>
  </head>
  <body>
    <article>
      <h1>"Я дуже імпульсивна людина": Євген Янович про крадіжки, приниження і табу (ЕКСКЛЮЗИВ)</h1>
      <address><time datetime="2019-11-18T12:00:57+00:00">18 Nov 2019, 12:00</time> by <a rel="author" href="https://hochu.ua/author/elena-melo-tsina/" target="_blank">Елена Мело Тсина</a></address>
      <p>
        <b>Український актор Євген Янович дав ексклюзивне інтерв'ю для читачів жіночого порталу HOCHU. Докладніше — далі в статті.</b>
      </p>
      <p><a href="https://hochu.ua/cat-razvitie/read/article-96483-yevgen-yanovich-rekomenduje-top-5-knig-dlya-oseni/">Актор шоу "Мамахохотала" на каналі НЛО TV Євген Янович</a> не соромиться чесно відповідати на провокативні питання. На цей раз він розказав про своє guilty pleasure, підліткові комплекси та речі, за які йому досі соромно.</p>
      <ul>
        <li>
          <b>Розкажи про випадок, про який ти ніколи не розповідав і за який тобі досі соромно?</b>
        </li>
      </ul>
      <p>В кінці 90-х всі пам'ятають на вулицях бабусь, що продавали різні жуйки на розкладках, цигарки поштучно, насіння і т.д. І якось повертаючись із футболу, я вирішив непомітно вкрасти собі таку жуйку. Перший раз вийшло, а вдруге це помітили. Такого сорому не відчував більше ніколи. Та й такими дурницями не страждаю. Хоча, досі соромно.</p>
      <figure>
        <img src="https://hochu.ua/pictures_ckfinder/images/%D0%96%D0%B5%D0%BD%D1%8F%20%D0%AF%D0%BD%D0%BE%D0%B2%D0%B8%D1%87%20(2).jpg"/>
      </figure>
      <ul>
        <li>
          <b>Розкажи про своє guilty pleasure (ред. — насолода, в якій соромно зізнатися)?</b>
        </li>
      </ul>
      <p>Слухаю Сердючку і дуже від цього кайфую. Взагалі, слухаю всю попсу підряд. І хоча багато моїх друзів знатні "музичні критики" — не звертаю на це увагу.</p>
      <ul>
        <li>
          <b>Чи є в тебе страви чи продукти, які ти не вживаєш принципово або просто не можеш переносити?</b>
        </li>
      </ul>
      <p>Шкірка куряча. Прямо фу, бе, бррр! Навіть сам вигляд викликає погані емоції.</p>
      <ul>
        <li>
          <b>Що має статися, щоб ти вийшов із себе?</b>
        </li>
      </ul>
      <p>Будь-що. Я дуже імпульсивна людина. Повільніше завантаження інтернет-сторінки, аніж зазвичай, навіть. Правда, я й швидко відходжу.</p>
      <figure>
        <img src="https://hochu.ua/pictures_ckfinder/images/71585443_2510029645712777_8763619703052877067_n.jpg"/>
      </figure>
      <ul>
        <li>
          <b>Якою була найогидніша річ, яка відбулася з тобою?</b>
        </li>
      </ul>
      <p>Виступ на корпоративі у Казахстані років 5 тому. Це було бридко і дуже принизливо. Ти виступаєш для шістьох людей, яким абсолютно пофіг на будь-які твої жарти. Потім вони зупиняють твій виступ і ти не розумієш, що не так і навіщо взагалі сюди їхав.</p>
      <ul>
        <li>
          <b>Чи є в тебе теми табу, які ти ніколи не обговорюєш в грі "Я ніколи не"?</b>
        </li>
      </ul>
      <p>Мабуть, нема. Або поки таких не знайшлось. </p>
      <aside>⁣<br/>Вважаю, що про все можна говорити. Головне, у правильному руслі. </aside>
      <hr/>
      <ul>
        <li>
          <b>Чи були в тебе в дитинстві чи підлітковому віці комплекси, які ти переборов?</b>
        </li>
      </ul>
      <p>Завжди боявся знайомитись із красивими дівчатами, тому що вважав себе не вартим їхньої уваги. Зараз з цим все ок.</p>
      <ul>
        <li>
          <b>На яке питання в інтерв’ю ти ніколи не даси відповідь?</b>
        </li>
      </ul>
      <p>Знову ж, все залежить від контексту. Говорити можна про все. А от чи договорювати все — це вже питання.</p>
      <h3>Також вам буде цікаво: <a href="https://hochu.ua/cat-beauty/perfumery/article-98247-tak-pahne-pristast-olya-tsibulska-pro-vlasniy-parfum-i-tajemnitsi-yogo-stvorennya-eksklyuziv/">Оля Цибульська про власний парфум і таємниці його створення.</a></h3>
    </article>
  </body>
</html>