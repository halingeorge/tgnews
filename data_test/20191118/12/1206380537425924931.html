<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/srdcervouci-basen-o-12-obetech-z-autobusu-smrti-mami-neplac-je-mi-jen-trochu-zima"/>
    <meta property="og:site_name" content="eXtra.cz"/>
    <meta property="article:published_time" content="2019-11-18T12:53:00+00:00"/>
    <meta property="og:title" content="Srdcervoucí báseň o 12 obětech z autobusu smrti: Mami, neplač, je mi jen trochu zima…"/>
    <meta property="og:description" content="Pozůstalí se od soboty loučí s milovanými, kteří zahynuli při neštěstí u slovenské Nitry. Srážku plného autobusu s náklaďákem nepřežilo 12 lidí, z toho 9 pocházelo z obce Kolíňany. Právě tam se o víkendu objevila dojemná báseň, která vhání slzy do očí."/>
  </head>
  <body>
    <article>
      <h6 class="kicker">Autobus smrti</h6>
      <h1>Srdcervoucí báseň o 12 obětech z autobusu smrti: Mami, neplač, je mi jen trochu zima…</h1>
      <address><time datetime="2019-11-18T12:53:00+00:00">18 Nov 2019, 12:53</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/78/95/78950bd-247058-bus-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>reprofoto Topky.sk, Facebook</cite>
          </figcaption>
        </figure>
        <figure>
          <img src="https://www.extra.cz/images/thumbs/79/2b/792b031-247059-tragedia-autobus-smutok-pohreby--2560x0-shrink.jpg"/>
          <figcaption>Za 12 obětí autobusového neštěstí hoří v Kolíňanech desítky svíček.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/67/b8/67b865f-247060-tragedia-autobus-smutok-pohreby--2560x0-shrink.jpg"/>
          <figcaption>Dojemná báseň obětem z autobusu smrti…<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/1b/55/1b55681-246896-1-2560x0-shrink.png"/>
          <figcaption>Natália Demová (†15)<cite>Topky.sk</cite></figcaption>
        </figure>
        <figcaption>
          <a href="https://www.extra.cz/srdcervouci-basen-o-12-obetech-z-autobusu-smrti-mami-neplac-je-mi-jen-trochu-zima/galerie/4">+ Dalších 13 fotografií</a>
        </figcaption>
      </slideshow>
      <p>
        <b>Pozůstalí se od soboty loučí s milovanými, kteří zahynuli při neštěstí u slovenské Nitry. Srážku plného autobusu s náklaďákem nepřežilo 12 lidí, z toho 9 pocházelo z obce Kolíňany. Právě tam se o víkendu objevila dojemná báseň, která vhání slzy do očí.</b>
      </p>
      <p>Smutek ze středečního neštěstí je na Slovensku stále silný, bolest ze ztráty milovaných jen tak neutichne. <a href="https://www.extra.cz/12-obeti-tragicke-nehody-pohled-na-usmevave-tvare-zesnulych-deti-vhani-slzy-do-oci">Srážku autobusu s kamionem na silnici u Nitry nepřežilo 12 lidí</a>, mnoho obětí byly ještě nezletilé děti.</p>
      <p>Všem zahynulým i pozůstalým je věnovaná srdcervoucí báseň, jež se o víkendu objevila v obci Kolíňany. Upozornil na ni portál <a href="https://www.topky.sk/cl/1003127/1839301/Po-tragickej-nehode-autobusu-smuti-cele-Slovensko--srdcervuce-slova-v-mene-obeti--Mama--prosim--neplac---">topky.sk</a>, přinášíme její překlad:</p>
      <p>
        <i>Mami, prosím neplač, už mě nic nebolí. Je mi jen trochu zima, vždyť už mě víckrát neobejmeš.</i>
      </p>
      <p>
        <i>Mami, odpusť mi, prosím, jestli jsem Tě někdy ranil. Věř mi, nebylo to schválně, vždyť Tebe mám nejraději.</i>
      </p>
      <p>
        <i>Mami, řekni tátovi, že mu za všechno děkuji, za všechny jeho dobré rady, i proto jsem lepší člověk.</i>
      </p>
      <p>
        <i>Mami, tati, už nesmutněte, vždyť tady s Vámi budu navěky. A večer, když na oblohu pohlédnete, budu tím, čím jsem vždy byl – Vaše malá hvězdička.</i>
      </p>
      <related>
        <a href="https://www.extra.cz/12-obeti-tragicke-nehody-pohled-na-usmevave-tvare-zesnulych-deti-vhani-slzy-do-oci"/>
      </related>
      <h3>Rodiny a kamarádi dávají sbohem</h3>
      <p><a href="https://www.extra.cz/tragedie-ktera-si-vyzadala-12-zivotu-co-se-delo-minuty-po-smrtelne-nehode-autobusu">Z obce Kolíňany pocházelo 9 z 12 obětí tragédie.</a> V sobotu se pozůstalí rozloučili s Marianou (†21) a Alexem (†16), o den později s Barborou (†70) a Alenou (†57). Poslední sbohem manželům Dušanovi (†42) a Adriáně (†40), po nichž zůstaly dvě mladičké dcery, dají v pondělí, v úterý má pohřeb Erika (†45). Dosud není známo, kdy se rodina rozloučí s Ladislavem (†63).</p>
      <p>Slzy v neděli tekly proudem i v obci Jelenec, kde bydlely tři kamarádky Denisa (†17), Natálka (†15) a Veronika (†17).</p>
      <p>V pátek byl na Slovensku státní smutek, lidé se ale rozhodli rodinám obětí pomoct i finančně. Uspořádali sbírku a <a href="https://www.ludialudom.sk/vyzvy/6897">zde může přispět úplně každý.</a> Do 16. prosince chtějí vybrat 75 tisíc eur, tedy bezmála dva miliony korun, které pak poputují pozůstalým. Do pondělí 18. listopadu už se lidé složili na milion a půl korun.</p>
    </article>
  </body>
</html>