<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134747-masiulis-ir-berzininkaitis-rinktineje-dirbs-nuo-vasaros.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-18T12:23:00+00:00"/>
    <meta property="og:title" content="Masiulis ir Beržininkaitis rinktinėje dirbs nuo vasaros"/>
    <meta property="og:description" content="Dar vienas Kauno „Žalgirio“ trenerių štabo narys jungiasi prie Lietuvos rinktinės. Į Dariaus Maskoliūno komandą pakviestas ir skautas Evaldas Beržininkaitis. Tiesa, tiek Beržininkaitis, tiek kitas trenerio asistentas Tomas Masiulis į rinktinę per FIBA langą vasario mėnesį nevyks. Abu jie prie Dariaus Maskoliūno prisijungs birželio mėnesį per olimpinių žaidynių atrankos turnyrą, vyksiantį Kaune, kadangi vasario mėnesį dirbs „Žalgiryje“. Tuo metu ..."/>
  </head>
  <body>
    <article>
      <h1>Masiulis ir Beržininkaitis rinktinėje dirbs nuo vasaros</h1>
      <address>
        <time datetime="2019-11-18T12:23:00+00:00">18 Nov 2019, 12:23</time>
      </address>
      <p>Nuotr.: BasketNews.lt/V.Mikaitis</p>
      <figure>
        <a href="https://www.basketnews.lt/paveikslelis-182060-any1000x1000.jpg">
          <img src="https://www.basketnews.lt/paveikslelis-182060-any630x500.jpg"/>
        </a>
      </figure>
      <p>Nuotr. BasketNews.lt/V.Mikaitis</p>
      <p>Dar vienas Kauno „Žalgirio“ trenerių štabo narys jungiasi prie Lietuvos rinktinės. Į Dariaus Maskoliūno komandą pakviestas ir skautas Evaldas Beržininkaitis.</p>
      <p>Tiesa, tiek Beržininkaitis, tiek kitas trenerio asistentas Tomas Masiulis į rinktinę per FIBA langą vasario mėnesį nevyks.</p>
      <p>Abu jie prie Dariaus Maskoliūno prisijungs birželio mėnesį per olimpinių žaidynių atrankos turnyrą, vyksiantį Kaune, kadangi vasario mėnesį dirbs „Žalgiryje“.</p>
      <p>Tuo metu per FIBA langą kartu su Maskoliūnu komandai vadovaus asistentas Benas Matkevičius.</p>
      <p>„Jie (Beržininkaitis ir Masiulis – aut. past.) bus tik vasarą, aš taip įsivaizduoju. Kai ruošimės rungtynėms, tai tik Darius (Maskoliūnas) ir Benas (Matkevičius) ten bus rinktinėje. Manau, kad jie ten susitvarkys. Nepaliksime Šaro vieno Vitorijoje“, – „Žalgirio“ tinklalaidėje sakė Paulius Motiejūnas.</p>
      <p>Lietuvos rinktinė vasario 21-ąją svečiuose žais su Belgijos nacionaline komanda, o vasario 24-ąją namie priims Čekiją.</p>
      <p>Per šį FIBA langą Kauno „Žalgiris“ vasario 20-ąją Eurolygoje žais svečiuose su Vitorijos „Baskonia“.</p>
      <p>Anot Pauliaus Motiejūno, kauniečiai per FIBA langą savo žaidėjų į rinktinę neišleis.</p>
      <figure>
        <iframe src="https://www.youtube.com/embed/b577PDm1ujw" width="630" height="354" data-service="Youtube" scrolling="no"/>
      </figure>
      <h3>Šį sezoną pelnomi taškai</h3>
      <figure>
        <img src="https://www.basketnews.lt/paveikslelis-3704-any100x100.jpg"/>
      </figure>
      <p>45% 75,5</p>
      <figure>
        <img src="https://www.basketnews.lt/paveikslelis-93901-any100x100.jpg"/>
      </figure>
      <ul>
        <li>Pelno taškų: <a href="https://www.basketnews.lt/lygos/25-eurolyga/statistika.html">75,5</a></li>
        <li>Taiklumas: <a href="https://www.basketnews.lt/lygos/25-eurolyga/statistika.html">44,8%</a></li>
        <li>Vieta lygoje: <a href="https://www.basketnews.lt/lygos/25-eurolyga/statistika.html">12</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82230-kauno-zalgiris-madrido-real.html">86</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82211-kauno-zalgiris-vitorijos-baskonia.html">58</a></li>
        <li>Daugiausia pelno: <a href="https://www.basketnews.lt/zaidejai/22749-zach-leday.html">Zach LeDay</a></li>
      </ul>
    </article>
  </body>
</html>