<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827075.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T12:01:00+00:00"/>
    <meta property="og:title" content="لیگ برتر فوتبال به تعویق می‌افتد؟"/>
    <meta property="og:description" content="به گزارش مهر، تیم های فوتبال گل گهر سیرجان و ماشین سازی تبریز آغاز کننده هفته یازدهم لیگ برتر فوتبال هستند که طبق برنامه باید از ساعت ۱۵:۳۰ روز پنجشنبه این هفته در سیرجان به مصاف هم بروند. علاوه بر پنجشنبه، تقویم هفته یازدهم روی روزهای جمعه، یکشنبه و دوشنبه هفته بعد هم تنظیم شده است ولی برگزاری این مسابقات در ابهام قرار دارد."/>
  </head>
  <body>
    <article>
      <h1>لیگ برتر فوتبال به تعویق می‌افتد؟</h1>
      <address>
        <time datetime="2019-11-18T12:01:00+00:00">18 Nov 2019, 12:01</time>
      </address>
      <p>هفته یازدهم لیگ برتر فوتبال در حالی روز پنجشنبه آغاز می‌شود که در برگزاری مسابقات این هفته ابهاماتی ایجاد شده است. همچنین برخی رشته‌های ورزشی برگزاری رویدادهای خود را متوقف کردند.</p>
      <p>به گزارش مهر، تیم های فوتبال گل گهر سیرجان و ماشین سازی تبریز آغاز کننده هفته یازدهم لیگ برتر فوتبال هستند که طبق برنامه باید از ساعت ۱۵:۳۰ روز پنجشنبه این هفته در سیرجان به مصاف هم بروند. علاوه بر پنجشنبه، تقویم هفته یازدهم روی روزهای جمعه، یکشنبه و دوشنبه هفته بعد هم تنظیم شده است ولی برگزاری این مسابقات در ابهام قرار دارد.</p>
      <p>باتوجه به لغو هفته ششم لیگ برتر والیبال، لغو پنج دیدار از هفته هفدهم لیگ برتر فوتسال و همچنین منتفی شدن برگزاری مسابقات قهرمانی وزنه برداری جوانان کشور، این احتمال وجود دارد که مسابقات هفته هفدهم لیگ برتر فوتبال هم برگزار نشود.</p>
      <p>همچنین این احتمال وجود دارد که مرحله نیمه نهایی رقابت های لیگ برتر کشتی آزاد هم لغو شود.</p>
      <p>این در حالی است که درخواست برای عدم برگزاری مسابقه تیم های ذوب آهن با فولاد خوزستان در اصفهان ارائه شده است و شرایط میزبانی سیرجان برای بازی با ماشین سازی هم امروز مورد بررسی قرار می گیرد.</p>
      <p>برنامه پیش بینی شده برای هفته هفدهم لیگ برتر فوتبال به این شرح است:</p>
      <p><b>پنجشنبه ۳۰ آبان</b><br/>* گل گهر سیرجان - ماشین سازی تبریز<br/>* پارس جنوبی جم - پیکان</p>
      <p><b>جمعه ۱ آذر</b><br/>* تراکتور - شهر خودرو<br/>* پرسپولیس - نفت مسجدسلیمان<br/>* صنعت نفت آبادان - سپاهان</p>
      <p><b>یکشنبه ۳ آذر</b><br/>* سایپا - شاهین بوشهر<br/>* ذوب آهن - فولاد</p>
      <p><b>دوشنبه ۴ آذر</b><br/>* نساجی مازندران - استقلال</p>
    </article>
  </body>
</html>