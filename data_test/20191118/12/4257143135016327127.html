<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kultura/2019/11/18/viruskent-terjed-a-konyvautomata-magyarorszagon"/>
    <meta property="og:site_name" content="infostart"/>
    <meta property="article:published_time" content="2019-11-18T12:52:00+00:00"/>
    <meta property="og:title" content="Vírusként terjed a könyvautomata Magyarországon"/>
    <meta property="og:description" content="Budapest után Szegedre, Debrecenbe és Pécsre tört be az elsőre talán hihetetlennek tűnt hóbort."/>
  </head>
  <body>
    <article>
      <h1>Vírusként terjed a könyvautomata Magyarországon</h1>
      <address><time datetime="2019-11-18T12:52:00+00:00">18 Nov 2019, 12:52</time> by <a rel="author">Infostart</a></address>
      <h3>Budapest után Szegedre, Debrecenbe és Pécsre tört be az elsőre talán hihetetlennek tűnt hóbort.</h3>
      <p>Három nagyváros, Szeged, Pécs és Debrecen ringbe szállt a "könyvautomatás" Poket projektben, a <a href="https://szegedma.hu/2019/11/osszegyult-a-penz-a-videki-poket-zsebkonyvautomatakra">Szegedma.hu</a> pedig megírta, a dél-alföldi város bizonyított is. A sikeres gyűjtéshez 30 nap alatt 2 millió forintot kellett elérni.</p>
      <p>Szeged már szinte a kampány elején elérhetővé tette a próbaautomatát, a beszámoló szerint pedig nagyon jól működött is, többször újra kellett tölteni.</p>
      <p>A kétmilliós határt több mint 600 adományozó segítségével sikerült elérni. A szegedi automatát október 21-én helyezték működésbe.</p>
      <p>Debrecen is nagyon "kapaszkodik", a pécsihez hasonlóan - mint arról a <a href="https://civishir.hu/helyben-jaro/2019/11/hamarosan-automatabol-vasarolhatunk-konyvet-debrecenben">Cívishír.hu</a> ír - már csak arra vár az automata, hogy megkapja a területfoglalási engedélyt.</p>
      <p>Az automaták tulajdonképpen kólagépek, és Budapest után törtek be a vidéki "piacra" a Sztalker Csoport vezetői, akik először metróaluljárókba tettek ki gépeket, teljesen önerőből.</p>
      <p>A könyveket előállítási áron lehet megvenni.</p>
      <p>
        <i>Nyitókép: Pixabay</i>
      </p>
    </article>
  </body>
</html>