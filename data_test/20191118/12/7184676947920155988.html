<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/18/minimalnyj-vik-dlya-vyhodu-na-pensiyu-skasovano-shho-pro-tse-vidomo/"/>
    <meta property="og:site_name" content="Народна Правда"/>
    <meta property="article:published_time" content="2019-11-18T12:21:12+00:00"/>
    <meta property="og:title" content="Мінімальний вік для виходу на пенсію скасовано: що про це відомо"/>
    <meta property="og:description" content="Пенсія в Україні нараховуватиметься по-новому - порядок виплати зазнав змін, а встановлення мінімального потрібного віку для нарахування пенсії скасовано."/>
  </head>
  <body>
    <article>
      <h1>Мінімальний вік для виходу на пенсію скасовано: що про це відомо</h1>
      <h2>Порядок виплати пенсій зазнав змін</h2>
      <address>
        <time datetime="2019-11-18T12:21:12+00:00">18 Nov 2019, 12:21</time>
      </address>
      <p>Пенсія в Україні нараховуватиметься по-новому – порядок виплати зазнав змін, а встановлення мінімального потрібного віку для нарахування пенсії за вислугу років Конституційний суд визнав незаконним.</p>
      <p>Про це повідомляє НАРОДНА ПРАВДА із посиланням на <a href="https://www.rbc.ua/ukr/styler/ukraine-pensioneram-izmenili-poryadok-vyplat-1569994915.html">РБК- Україна.</a></p>
      <p>Loading...</p>
      <p>Отримати пенсію за вислугу років працівники льотного і льотно-випробного складу зможуть до 50 років. Крім того за новим законом працівники сфери медицини, освіти, соціального забезпечення і театрально-концертних та інших видовищних колективів зможуть вийти на пенсію до досягнення 55-річного віку.</p>
      <p>Зазначимо, парламент має розглянути законопроект, який передбачає зниження для жінок до 55 років пенсійного віку за умови, що робочий стаж налічує 30 років.</p>
      <p>Згідно з рішенням КСУ, пенсію за вислугою років згідно зі ст. 51 Закону № 1788 зможуть отримати громадяни, які працюють на шкідливих підприємствах, що втратили працездатність через умови роботи до настання пенсійного віку.</p>
      <p>Конституційний суд вирішив, що підвищення на п’ять років віку виходу на пенсію для жінок, а також збільшення на п’ять років загального та спеціального стажу роботи, необхідного для призначення пенсії за вислугу років для окремих категорій працівників – позбавляють їх права на соціальний захист та не відповідають конституційним принципам прав і свобод людини, а відтак є незаконними.</p>
      <p>Раніше повідомлялося, що якщо пенсіонер отримує пенсію за вислугу років, але його пенсійні виплати за віком можуть бути більшими, <a href="https://narodna-pravda.ua/2019/10/03/pensiya-v-ukrayini-yak-otrymuvaty-bilshe/">він має можливість перейти на виплати за віком.</a></p>
      <p>До слова, демографічна криза і масова еміграція населення можуть призвести до того, що незабаром кількість працюючих і пенсіонерів в Україні зрівняється. При такій статистиці <a href="https://narodna-pravda.ua/2019/10/03/pensiya-ne-vid-derzhavy-ukrayintsyam-rozpovily-yak-zabezpechyty-svoyu-starist/">соціальні виплати будуть мінімальними.</a> Врятувати ситуацію можуть недержавні пенсійні фонди.</p>
      <p>Додамо, <a href="https://narodna-pravda.ua/2019/10/03/v-ukrayini-provedut-masshtabnu-perevirku-pensioneriv-kogo-zmusyat-povernuty-groshi/">в Україні проведуть масштабну перевірку пенсіонерів</a>. Чиновники мають намір знайти тих, хто за допомогою підроблених документів, отримує виплати. Шахраї повинні будуть повернути гроші до бюджету.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>