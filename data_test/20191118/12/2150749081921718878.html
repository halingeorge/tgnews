<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/biometrichniy-pasport-ne-ye-pechattyu-antihrista-ptsu/"/>
    <meta property="og:site_name" content="Прямий"/>
    <meta property="article:published_time" content="2019-11-18T12:52:00+00:00"/>
    <meta property="og:title" content="Біометричний паспорт не є &quot;печаттю антихриста&quot; – ПЦУ"/>
    <meta property="og:description" content="Православна Церква України не засуджує використання біометричних паспортів, оскільки вони є одним із проявів наукового і технологічного прогресу. Про це"/>
  </head>
  <body>
    <article>
      <h1>Біометричний паспорт не є "печаттю антихриста" – ПЦУ</h1>
      <address>
        <time datetime="2019-11-18T12:52:00+00:00">18 Nov 2019, 12:52</time>
      </address>
      <p>
        <b>Православна Церква України не засуджує використання біометричних паспортів, оскільки вони є одним із проявів наукового і технологічного прогресу.</b>
      </p>
      <p>Про це йдеться на офіційній сторінці ПЦУ в Facebook.</p>
      <p>У церкві підкреслили, що ніяких релігійних підстав у біометричних паспортів немає.</p>
      <p>"Господь не дарма наділив людину даром свободи вибору. Те, що відомо з Писання, як "печать антихриста", може бути прийнято тільки за усвідомленого вибору людини, яка зречеться Бога. Таємно, через технології, без відома самої людини ніхто не зможе зробити віруючого християнина слугою диявола", - підкреслили в ПЦУ.</p>
      <p>У ПЦУ додали, що головна боротьба для людини - це війна з гріхом і спокусами і саме вони можуть віддалити від Бога.</p>
      <p>"Бог дає нам силу-силенну можливостей і методів пізнань світу, і біометричні паспорти - тільки один із них. Вони не здатні віддалити або наблизити нас до Господа, зробити більше або менше християнином, поставити на нас "печать антихриста". Не звертайте уваги на безпідставні забобони і не бійтеся користуватися благами прогресу", - підкреслили у ПЦУ.</p>
      <p>
        <a href="https://prm.ua/ne-varto-zagravati-zi-smertyu-navit-zhartoma-ptsu-zrobila-zayavu-shhodo-svyatkuvannya-hellovina/">НЕ ВАРТО ЗАГРАВАТИ ЗІ СМЕРТЮ, НАВІТЬ ЖАРТОМА: ПЦУ ЗРОБИЛА ЗАЯВУ ЩОДО СВЯТКУВАННЯ ХЕЛЛОВІНА</a>
      </p>
      <related>
        <h4>Схожі новини</h4>
        <a href="https://prm.ua/oleksandriyska-tserkva-faktichno-viznala-ptsu/"/>
        <a href="https://prm.ua/lavrov-zvinuvativ-ssha-u-viznanni-ptsu/"/>
        <a href="https://prm.ua/ne-varto-zagravati-zi-smertyu-navit-zhartoma-ptsu-zrobila-zayavu-shhodo-svyatkuvannya-hellovina/"/>
      </related>
    </article>
  </body>
</html>