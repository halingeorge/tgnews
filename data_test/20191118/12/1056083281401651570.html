<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717752/%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%A8%D8%B1%D9%88%DB%8C-%D9%86%D8%B1%D8%AE-%D8%B3%D8%B1%D9%88%DB%8C%D8%B3-%D9%85%D8%AF%D8%A7%D8%B1%D8%B3-%D8%AA%D8%A7%D8%AB%DB%8C%D8%B1%DB%8C-%D9%86%D8%AF%D8%A7%D8%B1%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-18T12:35:08+00:00"/>
    <meta property="og:title" content="افزایش قیمت بنزین بروی نرخ سرویس مدارس تاثیری ندارد"/>
    <meta property="og:description" content="ایسنا/کرمان رییس کمیسیون آموزش و تحقیقات مجلس شورای اسلامی گفت: افزایش قیمت بنزین روی نرخ سرویس مدارس تاثیری نباید بگذارد زیرا سهمیه لازم به سرویس مدارس داده خواهد شد."/>
  </head>
  <body>
    <article>
      <h6 class="kicker">زاهدی:</h6>
      <h1>افزایش قیمت بنزین بروی نرخ سرویس مدارس تاثیری ندارد</h1>
      <address><time datetime="2019-11-18T12:35:08+00:00">18 Nov 2019, 12:35</time> by <a rel="author">سارا سلطانی</a></address>
      <p>ایسنا/کرمان رییس کمیسیون آموزش و تحقیقات مجلس شورای اسلامی گفت: افزایش قیمت بنزین روی نرخ سرویس مدارس تاثیری نباید بگذارد زیرا سهمیه لازم به سرویس مدارس داده خواهد شد.</p>
      <p>"محمدمهدی زاهدی" در جمع خبرنگاران در زمینه اجرای قانون رتبه‌بندی معلمین گفت: براساس بند «الف» ماده ۶۳ قانون برنامه ششم توسعه، دولت موظف به اجرای طرح رتبه‌بندی معلمین است تا پس از تصویب این طرح در مجلس شورای اسلامی در بودجه سنواتی کشور لحاظ شود.</p>
      <p>وی با تاکید برآنکه مدت‌هاست که پیگیر اجرای طرح رتبه‌بندی معلمین بودیم، با اشاره به جلسه امروز کمیسیون آموزش و تحقیقات مجلس شورای اسلامی با حضور وزیر آموزش و پرورش اظهار کرد: خوشبختانه گزارشات وزیر آموزش و پرورش درباره آخرین وضعیت اجرای طرح رتبه بندی معملین قانع کننده بود و به دنبال آن هستیم که به سرعت این موضوع را اجرایی کنیم.</p>
      <p>رییس کمیسیون آموزش و تحقیقات مجلس شورای اسلامی با اشاره به افزایش قیمت بنزین طی روزهای گذشته، گفت: مشکلی برای تامین بنزین مصرفی سرویس مدارس وجود ندارد و سامانه‌ای در وزارت کشور ایجاد شده که رانندگان سرویس مدارس می توانند به این سامانه مراجعه و ثبت نام کرده و براساس آن بنزین سهمیه ای به آنها تعلق می‌گیرد.</p>
      <p>نماینده مردم کرمان و راور در مجلس شورای اسلامی تاکید کرد: افزایش قیمت بنزین روی هزینه سرویس مدارس تاثیری نباید بگذارد زیرا سهمیه لازم به سرویس مدارس داده خواهد شد.</p>
      <p>انتهای پیام</p>
    </article>
  </body>
</html>