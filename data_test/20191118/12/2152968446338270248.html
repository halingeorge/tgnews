<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/football/2019/11/18/mesi-e-1-po-dribyl-ronaldo-chak-peti.429980"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T12:26:00+00:00"/>
    <meta property="og:title" content="Меси е №1 по дрибъл, Роналдо чак пети"/>
    <meta property="og:description" content="Азар и Рибери допълват тройката | Dnes.bg"/>
  </head>
  <body>
    <article>
      <h1>Меси е №1 по дрибъл, Роналдо чак пети</h1>
      <h2>Азар и Рибери допълват тройката</h2>
      <address><time datetime="2019-11-18T12:26:00+00:00">18 Nov 2019, 12:26</time> by <a rel="author" href="https://www.dnes.bg/author/273" target="_blank">Веселин Коларов</a></address>
      <p>Голямата звезда на Барселона Лео Меси има най-добрия дрибъл от сезон 2006/07 насам.</p>
      <p>За този период петкратният носител на Златната топка е преминал през съперници с топка в крака 1880 пъти, съобщава Opta. Това са 57,2% успешни опити, което отрежда на аржентинския гений лидерската позиция в петте най-силни европейски първенства.<br/> <br/>След Меси е новата звезда на Реал Мадрид Еден Азар с 1220 дрибъла и 57,1% успешни опити. После се нареждат Франк Рибери (939, 47,9%) и Серхио Агуеро (832, 46,6%).<br/> <br/>На пето място е асът на италианския хегемон Ювентус Кристиано Роналдо. Той има 816 дрибъла, процентът му на успеваемост е 44%. Наскоро португалската звезда беше критикуван от Фабио Капело, че не е преминавал съперник в топка с крака от 3 години насам.<br/> <br/><b><a href="https://www.gol.bg/juventus/2019-11-12/dribalat-na-ronaldo-e-dobar-no-izostava-li-ot-kosta-i-dibala">Проучване на Gol.bg показа, че легендарният треньор не е прав</a></b>, защото само през този сезон Роналдо има няколко успешни дрибъла.<br/> <br/><i><b><a href="https://www.gol.bg/footballsviat/2019-11-18/mesi-e-1-po-dribal-ronaldo-chak-peti">Вижте топ 10 на дрибльорите в най-добрите европейски първенства в материала на Gol.bg</a></b></i> </p>
    </article>
  </body>
</html>