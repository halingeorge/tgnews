<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640498/%D8%A7%D8%B7%D9%84%D8%A7%D8%B9%DB%8C%D9%87-%D8%B4%D9%85%D8%A7%D8%B1%D9%87-%DB%B3-%D8%B3%D8%AA%D8%A7%D8%AF-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%DA%A9%D8%B4%D9%88%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T12:19:00+00:00"/>
    <meta property="og:title" content="اطلاعیه شماره ۳ ستاد انتخابات کشور"/>
    <meta property="og:description" content="اطلاعیه شماره سه ستاد انتخابات کشور صادر شد."/>
  </head>
  <body>
    <article>
      <h1>
        <a href="https://www.bultannews.com/fa/news/640498/%D8%A7%D8%B7%D9%84%D8%A7%D8%B9%DB%8C%D9%87-%D8%B4%D9%85%D8%A7%D8%B1%D9%87-%DB%B3-%D8%B3%D8%AA%D8%A7%D8%AF-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%DA%A9%D8%B4%D9%88%D8%B1">اطلاعیه شماره ۳ ستاد انتخابات کشور</a>
      </h1>
      <h2>اطلاعیه شماره سه ستاد انتخابات کشور صادر شد.</h2>
      <address><time datetime="2019-11-18T12:19:00+00:00">18 Nov 2019, 12:19</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، انتخابات نخستین میاندوره‌ای پنجمین دوره مجلس خبرگان رهبری در استان‌های تهران، خراسان رضوی، خراسان شمالی، فارس و قم در روز جمعه مورخ ۲-۱۲-۱۳۹۸ همزمان با انتخابات یازدهمین دوره مجلس شورای اسلامی برگزار خواهد شد.</p>
      <p>متن کامل اطلاعیه شماره سه ستاد انتخابات کشور به این شرح است:</p>
      <p>به آگاهی مردم شریف ایران اسلامی می‌رساند انتخابات اولین میاندوره‌ای پنجمین دوره مجلس خبرگان رهبری در استان‌های تهران، خراسان رضوی، خراسان شمالی، فارس و قم در روز جمعه مورخ ۲-۱۲-۱۳۹۸ همزمان با انتخابات یازدهمین دوره مجلس شورای اسلامی برگزار خواهد شد.</p>
      <p>داوطلبان نمایندگی مجلس خبرگان رهبری شخصاً یا به وسیله نماینده خود که کتباً معرفی شده باشد، می‌توانند از روز جمعه مورخ ۱۵-۹-۱۳۹۸ لغایت روز پنجشنبه مورخ ۲۱-۹-۱۳۹۸ جمعاً به مدت هفت روز در ساعات اداری به فرمانداری مراکز حوزه‌های انتخابیه‌ی مذکور و یا وزارت کشور مراجعه و با ارائه اصل شناسنامه عکسدار و کارت ملی، یک نسخه تصویر کلیه صفحات شناسنامه و کارت ملی و دو قطعه عکس ۴*۳ جدید، ضمن تکمیل پرسشنامه اعلام داوطلبی نسبت به ثبت نام خود اقدام نمایند.</p>
      <p>بر اساس ماده ۳ قانون انتخابات مجلس خبرگان رهبری، خبرگانِ منتخب مردم باید دارای شرایط زیر باشند:<br/>الف – اشتهار به دیانت و وثوق و شایستگی اخلاقی؛<br/>ب – اجتهاد در حدی که قدرت استنباط بعض مسائل فقهی را داشته باشد و بتواند ولیّ فقیه واجد شرایط رهبری، را تشخیص دهد؛<br/>ج – بینش سیاسی و اجتماعی و آشنایی با مسائل روز؛<br/>د – معتقد بودن به نظام جمهوری اسلامی ایران؛<br/>ﻫ - نداشتن سوابق سوء سیاسی و اجتماعی.<br/>تبصره ۱ – مرجع تشخیص دارا بودن شرایط فوق، فق‌های شورای نگهبان قانون اساسی می‌باشند.<br/>تبصره ۲ – کسانی که رهبر معظم انقلاب – صریحاً و یا ضمناً – اجتهاد آنان را تأیید کرده باشد، از نظر علمی نیاز به تشخیص فق‌های شورای نگهبان نخواهند داشت.<br/>تبصره ۳ – ضرورت ندارد که نمایندگان، ساکن و یا متولد حوزه انتخابیه خود باشند.</p>
    </article>
  </body>
</html>