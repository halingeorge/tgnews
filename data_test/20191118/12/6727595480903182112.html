<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/shiv-sena-s-sanjay-raut-will-form-govt-by-december-first-week-454.html"/>
    <meta property="og:site_name" content="DoolNews"/>
    <meta property="article:published_time" content="2019-11-18T12:46:00+00:00"/>
    <meta property="og:title" content="'ബി.ജെ.പിയിലേക്ക് ഇനിയൊരു തിരിച്ചുപോക്കില്ല'; ഡിസംബര്‍ ആദ്യ ആഴ്ച സര്‍ക്കാര്‍ രൂപീകരിക്കുമെന്ന് സഞ്ജയ് റാവത്ത്"/>
    <meta property="og:description" content="Maharashtra Election India മുംബൈ: മഹാരാഷ്ട്ര സര്‍ക്കാര്‍ രൂപീകരണം ഡിസംബര്‍ ആദ്യ ആഴ്ച നടക്കുമെന്ന് വ്യക്തമാക്കി ശിവസേന എം.എപി സഞ്ജയ് റാവത്ത്.ബി.ജെ.പിയിലേക്ക് തിരിച്ചു"/>
  </head>
  <body>
    <article>
      <h1>'ബി.ജെ.പിയിലേക്ക് ഇനിയൊരു തിരിച്ചുപോക്കില്ല'; ഡിസംബര്‍ ആദ്യ ആഴ്ച സര്‍ക്കാര്‍ രൂപീകരിക്കുമെന്ന് സഞ്ജയ് റാവത്ത്</h1>
      <address><time datetime="2019-11-18T12:46:00+00:00">18 Nov 2019, 12:46</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്ര സര്‍ക്കാര്‍ രൂപീകരണം ഡിസംബര്‍ ആദ്യ ആഴ്ച നടക്കുമെന്ന് വ്യക്തമാക്കി ശിവസേന എം.എപി സഞ്ജയ് റാവത്ത്.</p>
      <p>ബി.ജെ.പിയിലേക്ക് തിരിച്ചു പോക്ക് ഇനിയില്ലെന്നും ശിവസേന മഹാരാഷ്ട്രയില്‍ സര്‍ക്കാര്‍ രൂപീകരണ പ്രക്രിയയിലാണെന്നും റാവത്ത് പറഞ്ഞു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>എന്‍.സി.പി, ശിവസേന, കോണ്‍ഗ്രസ് എന്നീ മൂന്ന് പാര്‍ട്ടികള്‍ ഉണ്ട്. അതുകൊണ്ടാണ് സര്‍ക്കാര്‍ രൂപീകരണത്തിനായി ഇത്രയും സമയം എടുക്കുന്നത്. എങ്കിലും സര്‍ക്കാര്‍ രൂപീകരണം ഞങ്ങള്‍ ഉറപ്പിച്ചു കഴിഞ്ഞതാണ്. ഡിസംബര്‍ ആദ്യ വാരത്തോടെ തന്നെ ശിവസേന സര്‍ക്കാര്‍ രൂപീകരിച്ചിരിക്കും.</p>
      <related>
        <a href="https://www.doolnews.com/cm-deny-reports-which-say-cpim-critise-govvernment123.html?utm_source=doolnews&amp;utm_medium=related"/>
      </related>
      <p>മഹാരാഷ്ട്രയിലെ കര്‍ഷകരെ ബി.ജെ.പി അവഗണിക്കുകയാണെന്നും സംസ്ഥാനത്ത് രാഷ്ട്രപതി ഭരണം ഉണ്ടെങ്കില്‍ എന്തുകൊണ്ടാണ് ബി.ജെ.പി പ്രവര്‍ത്തിക്കാത്തതെന്നും റാവത്ത് ചോദിച്ചു.</p>
      <p>സഖ്യ സര്‍ക്കാര്‍ രൂപീകരണത്തിന്റെ ഭാഗമായി ഇന്ന് എന്‍.സി.പി നേതാവ് ശരദ് പവാര്‍ കോണ്‍ഗ്രസ് അധ്യക്ഷ സോണിയ ഗാന്ധിയുമായി കൂടിക്കാഴ്ച നടത്തും. ഇന്ന് വൈകീട്ട് അഞ്ച് മണിക്കാണ് കൂടിക്കാഴ്ച.</p>
      <p>സര്‍ക്കാര്‍ രൂപീകരിക്കുന്നതിന് മുന്നോടിയായുള്ള പൊതിമിനിമം പരിപാടി പാര്‍ട്ടികള്‍ അംഗീകരിച്ചെങ്കിലും സീറ്റ് പങ്കിടലുമായി ബന്ധപ്പെട്ട വിഷയങ്ങളില്‍ ഇപ്പോഴും സമവായത്തില്‍ എത്തിയിട്ടില്ലെന്നാണ് റിപ്പോര്‍ട്ടുകള്‍.</p>
      <p>കഴിഞ്ഞ ദിവസം എന്‍.സി.പി ശിവസേനാ നേതാക്കള്‍ ഗവര്‍ണറെ സന്ദര്‍ശിക്കുമെന്ന് പറഞ്ഞെങ്കിലും അവസാന നിമിഷം മാറ്റിവെക്കുകയായിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/IZ8UzoJeXnQ" width="500" height="281" data-service="Youtube" scrolling="no"/>
      </figure>
    </article>
  </body>
</html>