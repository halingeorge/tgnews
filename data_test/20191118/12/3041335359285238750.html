<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/18/greece/foititria-gia-to-peristatiko-sto-apth-eniosa-entono-fovo-kai-taraxi/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-18T12:45:47+00:00"/>
    <meta property="og:title" content="Φοιτήτρια για το περιστατικό στο ΑΠΘ : Ενιωσα έντονο φόβο και ταραχή"/>
    <meta property="og:description" content="Όπως σημειώνει η φοιτήτρια από την ενέργεια του συνομήλικου φοιτητή «προσβλήθηκε βάναυσα η γενετήσια αξιοπρέπειά μου, ενώ ένιωσα έντονο φόβο και ταραχή»."/>
  </head>
  <body>
    <article>
      <h6 class="kicker">Αύριο η δίκη του δράστη</h6>
      <h1>Φοιτήτρια για το περιστατικό στο ΑΠΘ : Ενιωσα έντονο φόβο και ταραχή</h1>
      <h2>Όπως σημειώνει η φοιτήτρια από την ενέργεια του συνομήλικου φοιτητή «προσβλήθηκε βάναυσα η γενετήσια αξιοπρέπειά μου, ενώ ένιωσα έντονο φόβο και ταραχή».</h2>
      <address><time datetime="2019-11-18T12:45:47+00:00">18 Nov 2019, 12:45</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Την Τρίτη 19 Νοεμβρίου είναι προγραμματισμένη να διεξαχθεί η δίκη του 22χρονου φοιτητή, ο οποίος παρενόχλησε συνομήλικη φοιτήτρια εντός του ΑΠΘ.</p>
      <p>Υπενθυμίζεται πως ο 22χρονος εκσπερμάτισε στην πλάτη της νεαρής φοιτήτριας την ώρα που εκείνη βρισκόταν στη βιβλιοθήκη του Ιδρύματος.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <p>«Σε ανύποπτο χρόνο και χωρίς να αντιληφθώ την παρουσία κάποιου ατόμου κοντά μου, ένιωσα κάτι υγρό να τρέχει στην πλάτη μου» σημείωσε στην κατάθεσή της στους αστυνομικούς η 22χρονη, συμπληρώνοντας: «Τρόμαξα πολύ και αμέσως τον ακολούθησα».</p>
      <p>Όπως σημειώνει η φοιτήτρια από την ενέργεια του φοιτητή «προσβλήθηκε βάναυσα η γενετήσια αξιοπρέπειά μου, ενώ ένιωσα έντονο φόβο και ταραχή».</p>
      <p>Από την πλευρά του, ο 22χρονος φοιτητής εμφανίστηκε μετανιωμένος για την πράξη του όταν έδωσε κατάθεση στους αστυνομικούς.</p>
      <p>Αξίζει να σημειωθεί πως θέλησε να οδηγηθεί άμεσα στις εισαγγελικές αρχές για να απολογηθεί ακόμη και χωρίς την παρουσία συνηγόρου.</p>
      <p>«Αποδέχομαι την σε βάρος μου κατηγορία και προέβην σε αυτή την ενέργεια γιατί μου πρόσφερε προσωρινή ανακούφιση. Εχω μετανιώσει για την ενέργειά μου» φέρεται να είπε στην κατάθεσή του ο 22χρονος.</p>
      <p>
        <a href="https://www.tanea.gr/2019/11/17/greece/epeteios-polytexneiou-oi-sygklonistikes-martyries-ton-protagoniston-sto-one-channel/">Eπέτειος Πολυτεχνείου – Οι συγκλονιστικές μαρτυρίες των πρωταγωνιστών στο One Channel</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/13/greece/ratsistiko-paralirima-kai-prosvoles-se-zontani-metadosi/"/>
        <a href="https://www.tanea.gr/2019/11/13/greece/paraitithike-i-gkagkaki-apo-ypeythyni-politismou-tou-d-athinaion/"/>
        <a href="https://www.tanea.gr/2019/11/13/greece/katerina-gkagkaki-dekti-i-paraitisi-tis-apo-ton-dimo-athinaion/"/>
      </related>
    </article>
  </body>
</html>