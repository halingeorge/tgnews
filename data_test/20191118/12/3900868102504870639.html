<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1562058/maria-kitsoy-oi-agries-melisses-den-einai-sapoynopera"/>
    <meta property="og:site_name" content="NOOZ."/>
    <meta property="article:published_time" content="2019-11-18T12:00:00+00:00"/>
    <meta property="og:title" content="Μαρία Κίτσου: Οι «Άγριες Μέλισσες» δεν είναι σαπουνόπερα"/>
    <meta property="og:description" content="H Μαρία Κίτσου μίλησε για την «χιονοστιβάδα εξελίξεων» που έρχονται στη σειρά «Άγριες Μέλισσες». Τι θα γίνει με τον έρωτα του Λάμπρου και της Ελένης; Ως θα εξελιχθεί η σχέση της με τον Κυπραίο;"/>
  </head>
  <body>
    <article>
      <h1>Μαρία Κίτσου: Οι «Άγριες Μέλισσες» δεν είναι σαπουνόπερα</h1>
      <address>
        <time datetime="2019-11-18T12:00:00+00:00">18 Nov 2019, 12:00</time>
      </address>
      <p>
        <b>H Μαρία Κίτσου μίλησε για την «χιονοστιβάδα εξελίξεων» που έρχονται στη σειρά «Άγριες Μέλισσες». Τι θα γίνει με τον έρωτα του Λάμπρου και της Ελένης; Ως θα εξελιχθεί η σχέση της με τον Κυπραίο;</b>
      </p>
      <p>
        <b>Η σκηνή που σε δυσκόλεψε μέχρι σήμερα περισσότερο ποια ήταν;</b>
        <br/>
        <i>Οι πιο φαντεζί σκηνές -φόνοι, καβγάδες κ.λπ.- έχουν τη δυσκολία τους, αλλά έχουν και την αβάντα τους. Για μένα οι συναισθηματικές, οι πιο εσωτερικές στιγμές είναι πιο δύσκολες.</i>
        <br/>
        <br/>
        <b>Άρα με τον Λάμπρο…</b>
        <br/>
        <i>Η σκηνή με τα χαστούκια με τον Λάμπρο ήταν μεγάλη πρόκληση. Και πολύ συγκινητική στιγμή. Ξέσπασε η Ελένη για πρώτη φορά. Ήταν η σκηνή που με δυσκόλεψε μέχρι τώρα περισσότερο.</i>
        <br/>
        <br/>
        <b>Η Ελένη θα μάθει τον λόγο που δεν μπορεί να είναι με τον Λάμπρο; Και πώς θα αντιδράσει;</b>
        <br/>
        <i>Θα το μάθει και θα το μάθει αρκετά γρήγορα, αμέσως μόλις το μάθει ο Λάμπρος. Η σειρά είναι γρήγορη. Θα είναι τεράστιο χτύπημα και για τους δύο. Θα είναι τραγικό.</i>
        <br/>
        <br/>
        <b>Με τον Κυπραίο πώς θα εξελιχθούν τα πράγματα;</b>
        <br/>
        <i>Ο κόσμος έχει μπερδευτεί με τον ρόλο του Θωμά. Και είναι καλό. Ο Θωμάς είναι περίεργος και αμφιλεγόμενος χαρακτήρας. Ο Θωμάς έχει ειλικρινή αισθήματα για την Ελένη. Πήγε στο Διαφάνι αρχικά με άλλες προθέσεις, αλλά η ζωή του τα έφερε αλλιώς. Το τελευταίο πράγμα που ήθελε ήταν να ερωτευτεί την Ελένη. Έχει μάθει να επιβιώνει αλλιώς. Και όλη αυτή η κατάσταση θα τον οδηγήσει σε εσωτερικές συγκρούσεις μέσα του. Είναι από τους πιο ενδιαφέροντες χαρακτήρες της σειράς.</i>
        <br/>
        <br/>
        <b>Τι άλλο μπορούμε να πούμε για τα προσεχώς;</b>
        <br/>
        <i>Στις «Αγριες Μέλισσες» δεν θα μας προλαβαίνουν τα γεγονότα. Υπάρχουν σκηνές που λέω «πο-πο, θα γίνει αυτό το πράγμα, θα τρελαθώ». Έρχεται χιονοστιβάδα εξελίξεων. Ακούω που χαρακτηρίζουν τη σειρά σαπουνόπερα. Η ζωή είναι η μεγαλύτερη σαπουνόπερα. Στα χωριά συμβαίνουν πολύ χειρότερα πράγματα. Το θέμα, λοιπόν, είναι πώς διαχειρίζεσαι καλλιτεχνικά τις ιστορίες για να μη γίνουν σαπουνόπερα. Οι «Άγριες Μέλισσες» δεν είναι σαπουνόπερα.</i>
      </p>
      <p>
        <i>Πηγή: </i>
        <i>TV Έθνος</i>
      </p>
      <related>
        <a href="https://www.nooz.gr/lifestyle/1562050/agries-melisses-i-tromeri-anakalypsi-tis-elenis-gia-tin-adelfi-tis-drosw"/>
        <a href="https://www.nooz.gr/lifestyle/1561993/katia-dandoylaki-oi-agries-melisses-o-rolos-tis-anet-kai-i-apithani-istoria-me-ton-lewnida-kakoyri-videos-"/>
        <a href="https://www.nooz.gr/lifestyle/1561510/tiletheasi-rekor-gia-tis-agries-melisses-eftase-sto-entypwsiako-46-3"/>
        <a href="https://www.nooz.gr/lifestyle/1561263/theofania-papathwma-apo-to-prwto-ranteboy-eniwsa-tin-epitychia-poy-tha-eichan-oi-agries-melisses-vid-"/>
        <a href="https://www.nooz.gr/lifestyle/1560913/giati-o-lewnidas-kakoyris-den-afinei-ta-paidia-toy-na-blepoyn-tis-agries-melisses"/>
      </related>
    </article>
  </body>
</html>