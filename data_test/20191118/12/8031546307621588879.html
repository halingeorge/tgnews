<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109048-Pitbul-razkasa-do-smart-4-godishno-dete%252C-roditelite-mu-sabirat-pari-za-pametnik"/>
    <meta property="og:site_name" content="Канал 3"/>
    <meta property="article:published_time" content="2019-11-18T12:10:00+00:00"/>
    <meta property="og:title" content="Питбул разкъса до смърт 4-годишно дете, родителите му събират пари за паметник"/>
    <meta property="og:description" content="Почитателите на породата са заявили, че животните са набедени"/>
  </head>
  <body>
    <article>
      <h1>Питбул разкъса до смърт 4-годишно дете, родителите му събират пари за паметник</h1>
      <h2>Почитателите на породата са заявили, че животните са набедени</h2>
      <address>
        <time datetime="2019-11-18T12:10:00+00:00">18 Nov 2019, 12:10</time>
      </address>
      <p>
        <b>Питбул е наръфал до смърт четиригодишния Бенждамин от град Хейзъл парк, щата Мичиган, написа изданието от САЩ "Инсайдър".</b>
      </p>
      <p>Кучето е нападнало момченцето, докато то си е играело в двора на семейния дом на 29 октомври. Майката на атакуваното от агресивната порода кучета се е опитвала да освободи своята рожба от острите зъби на четирикракия нападател с помощта на ножици и кухненски нож. В това време сестра на Бенджамин е звъннала на полицията. Пристигналите служители на реда са убили кучето, а детенцето е било хоспитализирано. Въпреки усилията на лекарите, четиригодишното момченце си е отишло, защото е било наръфано до смърт от питбула.</p>
      <p>Семейството на Бенджамин е започнало да събира средства за изграждане на паметник на своето и всички загинали заради кучешки нападения деца.</p>
      <p>Смъртта на момченцето е възродила дискусия в САЩ дали породи, като питбул и ротвайлер трябва да бъдат забранени за отглеждане. Според изследване, проведено от Националния  център по биотехнологии през 2000 г., в двете предходни на проучването десетилетия е имало 238 смъртни случая, предизвикани от нападения на кучета. Поне за половината от тях отговорни са били питбули и ротвайлери.</p>
      <p>Почитателите на тези породи от своя страна са заявили, че ротвайлерите и питбулите са били набедени за тяхната агресивност.</p>
      <related>
        <h4>Още по темата</h4>
        <a href="http://kanal3.bg/news/bulgaria/zakonired/108509-18-bona-obezshtetenie-za-dete%252C-uhapano-ot-pitbul"/>
        <a href="http://kanal3.bg/news/bulgaria/crime/108054-Madz-se-zakani-s-nodz%252C-pistolet-i-pitbul-na-personal-v-zavedenie-v-Plovdiv"/>
        <a href="http://kanal3.bg/news/bulgaria/crime/106478-Bashtata%252C-uhapan-ot-pitbul-v-Razgradsko%253A-Kucheto-uhapa-sina-mi%252C-a-az-go-udarih-sas-stalba"/>
      </related>
    </article>
  </body>
</html>