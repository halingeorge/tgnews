<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/modello-f24-pagamento-con-compensazione-scadenza-oggi-per-compilazione-telematica/1950543/"/>
    <meta property="og:site_name" content="IlSussidiario"/>
    <meta property="article:published_time" content="2019-11-18T12:01:51+00:00"/>
    <meta property="og:title" content="Modello F24: pagamento con compensazione/ Scadenza oggi per compilazione telematica"/>
    <meta property="og:description" content="Modello F24, oggi scadenza compilazione e pagamento con compensazione crediti/debiti: il servizio telematico e tutte le info"/>
  </head>
  <body>
    <article>
      <h1>Modello F24: pagamento con compensazione/ Scadenza oggi per compilazione telematica</h1>
      <h2>Modello F24, oggi scadenza compilazione e pagamento con compensazione crediti/debiti: il servizio telematico e tutte le info</h2>
      <address><time datetime="2019-11-18T12:01:51+00:00">18 Nov 2019, 12:01</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Nel “grande” <a href="https://www.ilsussidiario.net/news/partite-iva-e-tasse-imprese-domani-lunedi-nero-versamenti-iva-irpef-come-funziona/1950241/"><b>giorno delle tasse per Partite Iva e imprese</b></a>, scatta la <b>scadenza oggi 18 novembre anche per il modello F24</b> (il modulo indicato <b>dall’Agenzia delle Entrate</b> per i versamenti di contribuenti, titolari e non titolari di partite Iva) con il versamento di tutti i contributi “tradizionali”. Si tratta del pagamento <a href="https://www.ilsussidiario.net/news/tasse-partite-iva-la-batosta-che-si-aggiunge-al-caos-fiscale/1948469/"><b>Ires, Irpef e Iva</b></a>, oltre ai contributi <b>Inps</b>, per tutti gli artigiani e commercianti nella terza e ultima rata del 2019: la scadenza è mensile e di norma scatta al 16 di ogni mese, ma essendo di sabato questa volta l’appuntamento è stato fatto slittare di due giorni fino a lunedì 19 novembre. Con Decreto Legge n. 124/2019, del 26 ottobre scorso, sono stati di fatto ampliate le fattispecie in cui diventa obbligatorio usufruire dei servizi online <b>Entratel e Fisconline</b>: è inclusa infatti anche la compensazione tramite F24 e le deleghe di pagamento per chi utilizza questo modello telematico. Questo significa che per la <b>trasmissione del modello F24 in compensazione di debiti e crediti</b> non sarà possibile ricorrere all’Home Banking o altre modalità che non siano tramite Fisconline e Entratel, i servizi messi a disposizione dall’Agenzia delle Entrate.</p>
      <h4>SCADENZA MODELLO F24: TUTTE LE INFO SUL PAGAMENTO</h4>
      <p>Come primo punto cui porre attenzione nella compilazione del modello F24 sono le sezioni indirizzate per il pagamento: per i versamenti di Irpef, Ires, Iva, ritenute e tasse erariali, si utilizza la sezione «<b><i>Erario</i></b>», mentre per le imposte regionali (Irap e l’addizionale regionale all’Irpef) si utilizza la sezione «<b><i>Regioni</i></b>»; da ultimo, per le imposte comunali si utilizza la sezione «<b><i>Imu e altri tributi locali</i></b>». Con l’ultimo <a href="https://www.ilsussidiario.net/news/decreto-fiscale-il-pericolo-di-nuova-evasione-che-il-governo-non-vede/1949644/"><b>Decreto Fiscale</b></a> sono stati introdotti ulteriori limiti di utilizzo in compensazione di un credito di imposta: come ben spiega il CorSera, «<i>E’ stato inoltre esteso l’obbligo di utilizzare le modalità di pagamento telematiche dell’Agenzia a tutti i soggetti (sia titolari di partiva Iva che privati) che intendono effettuare la compensazione e a tutti i crediti maturati dai sostituti d’impost</i>a». Un esempio di novità per la “compensazione” riguarda il <b>Bonus Renzi</b>: serve il modello F24 infatti per i crediti maturati come sostituto d’imposta, come spiega lo Statuto del Contribuente «<i>le disposizioni tributarie non possono prevedere adempimenti a carico dei contribuenti la cui scadenza sia fissata anteriormente al sessantesimo giorno dalla data della loro entrata in vigore</i>». Le deleghe interessate per gli <a href="https://www.ilsussidiario.net/news/tasse-flat-tax-80-euro-e-iva-quanto-ci-costano-i-nuovi-ritocchi/1934586/"><b>80 euro “di Renzi</b></a>” dovranno essere presentate dal 27 dicembre 2019.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/borsa-italiana-oggi-a-piazza-affari-debutta-ucapital24-19-novembre-2019/1950693/"/>
        <a href="https://www.ilsussidiario.net/news/google-cache-i-dati-che-big-g-si-prepara-a-conquistare-con-la-sua-banca/1950674/"/>
        <a href="https://www.ilsussidiario.net/news/manovra-famiglia-le-magagne-dietro-agli-slogan-su-asili-nido-e-assegni-per-i-figli/1950702/"/>
        <a href="https://www.ilsussidiario.net/news/spy-finanza-lazzardo-di-trump-per-non-perdere-i-suoi-grandi-elettori/1950598/"/>
        <a href="https://www.ilsussidiario.net/news/finanza-e-politica-la-tattica-di-francia-e-germania-per-salvare-ilva-alitalia-co/1950290/"/>
        <a href="https://www.ilsussidiario.net/news/borsa-italiana-oggi-a-piazza-affari-stacco-di-dividendi-18-novembre-2019/1949783/"/>
      </related>
    </article>
  </body>
</html>