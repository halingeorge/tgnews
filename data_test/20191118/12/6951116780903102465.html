<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/armando-incarnato-uomini-e-donne-barbara-risponde-accuse/"/>
    <meta property="og:site_name" content="Novella 2000"/>
    <meta property="article:published_time" content="2019-11-18T12:43:40+00:00"/>
    <meta property="og:title" content="Armando Incarnato su Uomini e donne, Barbara e risponde alle accuse"/>
    <meta property="og:description" content="Armando Incarnato, il cavaliere più discusso di Uomini e donne, ha parlato del suo percorso, dei litigi con Barbara e ha risposto alle accuse"/>
  </head>
  <body>
    <article>
      <h1>Armando Incarnato su Uomini e donne, Barbara e risponde alle accuse</h1>
      <address><time datetime="2019-11-18T12:43:40+00:00">18 Nov 2019, 12:43</time> by <a rel="author" href="https://www.novella2000.it/author/debora/" target="_blank">Debora Parigi</a></address>
      <h3>Armando Incarnato, il cavaliere più discusso di Uomini e donne, ha parlato del suo percorso nel programma, dei litigi con Barbara. E ha risposto alle accuse.</h3>
      <p><b>Armando Incarnato</b> è ormai un veterano di <b>Uomini e donne </b>ed è stato spesso al centro di molte polemiche. Intervistato dal <a href="https://www.wittytv.it/uomini-e-donne/">magazine del programma</a> ha parlato del suo percorso in questi anni, ma anche della sua rivalità con<b> Barbara De Santi</b>. Inoltre ha voluto <b>rispondere alle accuse e alle fake news di cui spesso è vittima</b>, facendo chiarezza (forse) una volta per tutte.</p>
      <blockquote>Nel mio percorso a Uomini e donne ho frequentato parecchie donne. Spesso sono stato deluso, spesso sono stato io a deluderle. Anche se le delusioni che mi fanno più male sono quelle che io ho dato a me stesso tutte le volte che non sono stato in grado di capire chi avevo di fronte e di rendermi conto che non era la donna adatta a me, iniziando una frequentazione, una storia, destinata a fallire. In ogni caso, con il senno di poi ovviamente ci sono cose che rifarei – perché anche dagli errori si impara – ed altre che proprio eviterei, come reagire alle provocazioni. Di sicuro sto cercando di migliorarmi nel rapporto con il gentil sesso. Sto cercando di dare più peso alle parole, di esprimermi in modo più tranquillo.</blockquote>
      <p>Tra le sue frequentazioni ricordiamo quella con <b>Ursula Bennardo</b> <a href="https://www.novella2000.it/sossio-aruta-ursula-bennardo-nata-figlia-bianca/">diventata recentemente madre per la quarta volta</a> grazie all’amore con <b>Sossio Aruta</b>. E proprio su di lei <b><i>Armando Incarnato</i></b> ha speso parole speciali.</p>
      <blockquote>Ursula la porterò sempre nel cuore: è una persona raggiante, solare, scherzosa, con cui si può parlare, ragionare… È una donna comprensiva che non tende mai a puntare il dito; io credo sia davvero una ragazza intelligente, in gamba. Con lei è impossibile non ridere, non divertirsi. Sono molto felice che lei sia diventata di nuovo madre e che abbia trovato in Sossio l’amore. Sossio è un uomo davvero fortunato nell’avere una compagna come Ursula, nell’aver costruito con lei un percorso importante culminato nella nascita della piccola Bianca. Lo dico davvero con il cuore e nonostante le numerose discussioni che ci hanno visti l’uno contro l’altro, battibecchi scaturiti per lo più dalla sua gelosia e dalla paura di perdere Ursula. Sentimenti che quando si è innamorati sono del tutto normali. <br/>Io avrei voluto congratularmi con Ursula per la nascita della bimba, avrei voluto chiamarla. Però ho avitato per non creare tensioni in un momento per lei così magico. Ho voluto e voglio bene a Ursula e per questo auguro a lei, a Sossio e ovviamente anche alla nuova arrivata tutto il meglio.</blockquote>
      <p>Ma a <b>Uomini e donne</b> ha avuto anche tanti litigi…</p>
      <h3>Armando Incarnato e la rivalità con Barbara De Santi</h3>
      <p>Spesso <b>Uomini e donne</b> non è un programma fatto solo di conoscenze, frequentazioni e amori che nascono. Ci sono anche tanti litigi e <b>Armando Incarato</b> ne è spesso protagonista. Ma da un po’ di tempo a questa parte la rivalità maggiore più che con un altro cavaliere è con una dama: <b><i>Barbara De Santi</i></b>.</p>
      <blockquote>Durante questa mia esperienza a Uomini e donne sono stato spesso al centro di discussioni e altrettanto spesso ne ho create. Quello che non sopporto, però, sono le persone che si intromettono in situazioni che non le riguardano. Io non mi sono mai intromesso nelle vicende altrui. Mentre persone come Barbara all’interno dello studio lo fanno sempre, come se fossero lì in veste di opinionisti. Lei mi attacca di continuo, si mette in mezzo, ha sempre da ridire, ma non è lì per giudicare il percorso degli altri bensì per trovare l’amore…</blockquote>
      <p>Comunque <b><i>Armando Incarato</i></b> è pronto ad aprire le porte ad una pace con Barbara.</p>
      <blockquote>[Accetterei di andare a cena con Barbara per chiarirci una volta per tutte], fosse solo per farle capire com’è realmente Armando. Lei è arrivata a definirmi un uomo violento nonostante tutte le donne che sono uscite con me abbiano sottolineato che sono un uomo educato e per bene, un ragazzo che sa far sentire a proprio agio una donna. Ida, Ursula e tante altre lo hanno detto. Perciò non capisco perché Barbara non riesca a capire che quando ho esagerato a parole con una donna è stato perché questa si è mostrata sleale nei mei confronti. Barbara non riesce a scindere le situazioni e mi dà contro a prescindere, dando spesso i numeri senza poi chiedere scusa, cosa che invece io faccio e che ho fatto anche ultimamente con lei. Vorrei invitarla io stesso a cena per farle capire chi sono.</blockquote>
      <p><b>Armando Incarnato</b> ha risposto anche alle accuse sia sul passato…</p>
      <h3>Armando Incarnato sulla fine della storia con Daniela</h3>
      <p>Molte news girano intorno ad <b>Armando Incarnato</b> e anche molte segnalazioni. Tra queste c’è il passato con la madre di sua figlia, <b>Daniela</b>, specialmente sulla fine della storia. Così ha voluto fare chiarezza su tutte queste fake news.</p>
      <blockquote>Ho conosciuto Daniela, la madre di mia figlia, quando avevo tredici anni e mezzo. In quel periodo i miei iniziarono a investire in proprietà immobiliari in Calabria e io in estate li seguivo: è stato allora che l’ho incontrata… Daniela è una donna straordinaria, io non ho mai parlato male di lei, per questo non capisco perché sul web girino notizie false. <br/>Siamo stati insieme quasi 19 anni, durante i quali è nata Michelle, che è stata estremamente voluta. Non mi sono mai sposato perché né io né Daniela sentivamo il bisogno di farlo. Mi ricordo che i primi tempi in cui stavo con Daniela vivevamo la nostra storia a distanza ma, appena finito il liceo, si è traferita da me. Abbiamo vissuto a casa dei miei per 5 o 6 anni, abbiamo studiato insieme, ci siamo laureati insieme con due tesi legate tra loro – io avevo progettato un’auto lei gli interni. E dopo la laurea abbiamo lasciato casa dei miei per crearci il nostro nido d’amore, che poi è la villetta in cui ancora oggi vivo.</blockquote>
      <blockquote>Con Daniela il rapporto è stato sempre sereno, è stata una storia fondata sul rispetto reciproco, non ci sono mai stati tradimenti, tanto che io ancora oggi cerco una relazione come quella che avevo con lei. Mi manca quella serenità… Con Daniela è finita perché sono andato via di casa, gesto che ho fatto per una questione di principio, perché lei aveva preso delle decisioni importanti senza interpellarmi. Solo dopo diversi mesi ho conosciuto un’altra donna, mi sono un po’ perso e ho iniziato a fare cose che da ragazzo non avevo mai fatto. <br/>Mi rendo conto di essere stato io a rovinare il nostro rapporto. Lei non mi ha mai mancato di rispetto, tanto che una delle cose di cui vado fiero ancora oggi è che una donna come Daniela sia la madre di mia figlia… Per questo mi spiace che la mia “favola” con lei venga sporcata da bugie sul web.</blockquote>
      <p>Infine <b>Armando Incarnato</b> ha risposto alle segnalazioni di <b>Tina</b>…</p>
      <h3>Armando Incarnato risponde alle accuse di Tina</h3>
      <p>Nella puntata del <b>Trono Over</b> di<b> Uomini e donne</b> della <a href="https://www.novella2000.it/anticipazioni-trono-over-uomini-e-donne-registrazione-2-novembre-gemma-ha-trovato-il-vero-amore/">scorsa settimana</a>, <b>Tina Cipollari</b> ha insinuato che <b>Armando Incarnato</b> sarebbe fidanzato con una sua ex fiamma. Questo non va proprio giù al cavaliere che ha voluto rispondere e mettere un punto alla questione.</p>
      <blockquote>In realtà la persona menzionata da Tina è la stessa di cui si parlava lo scorso anno. E io sono un po’ stanco di queste accuse. Sono stanco di queste illazioni perché vengono fatte ogni volta che Tina non riesce ad avere un dialogo con me inerente alla situazione del momento e quando non riesce a far capire che sto sbagliando mi attacca sempre su questo stesso punto. <br/>Se avessi una persona al di fuori del programma, già dalla scorsa stagione di Uomini e donne, non avrei potuto raccontare delle frequentazioni che ho avuto. Non avrei potuto dire che ho dormito con una donna, che lei è venuta da me e io sono andato da lei come è successo. Non avrei potuto raccontare, proprio ultimamente, del bacio che Ida e io ci siamo dati. Nessuna persona con un minimo di dignità starebbe con un uomo che palesa queste cose in televisione.</blockquote>
      <blockquote>Tra l’altro chi mi accusa si smentisce da solo. La stessa Tina, insieme a Gianni e Barbara, di recente hanno sostenuto che io quest’estate sarei stato con una ragazza, cosa che se – come dice Tina – fossi fidanzato non avrei potuto fare. L’ho detto ovunque, in trasmissione e sui social, e lo ribadisco: io sono single. E infatti tutte le dame che ho conosciuto non si sono mai lamentate della mia assenza, nessuna mi ha mai accusato di non essere reperibile o di cose del genere… Quindi non capisco perché si continui a battere su questo punto, anche perché se avessi qualcosa di importante fuori non starei a Uomini e donne. <br/>Non capisco cosa ci si guadagni a fare queste accuse nei miei confronti, non ne capisco il motivo. Dal canto mio, ogni volta che qualcuno sostiene che io ho una storia fuori provo una rabbia immensa e mi spiace che venga messa in discussione la mia trasparenza. D’altronde non sono l’unico vittima di Tina, anche con altri fa illazioni di qualsiasi tipo. E la cosa mi fa veramente specie perché anche lei è stata nel parterre di Uomini e donne da ospite e dovrebbe capirci.</blockquote>
      <p>Voi cosa ne pensate di <b>Armando Incarnato</b> e delle sue dichiarazioni?</p>
    </article>
  </body>
</html>