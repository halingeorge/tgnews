<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/18/na-ukrayinu-nasuvayetsya-poholodannya-ale-snigu-ne-bude-sinoptik-dala-prognoz-do-kintsya-listopada/"/>
    <meta property="og:site_name" content="Народна Правда"/>
    <meta property="article:published_time" content="2019-11-18T12:16:36+00:00"/>
    <meta property="og:title" content="На Україну насувається похолодання, але снігу не буде: синоптик дала прогноз до кінця листопада"/>
    <meta property="og:description" content="В Укргідрометцентрі прогнозують похолодання на наступному тижні - нічна температура впаде до 2-7 градусів тепла, а денна - 1-6 градусів тепла"/>
  </head>
  <body>
    <article>
      <h1>На Україну насувається похолодання, але снігу не буде: синоптик дала прогноз до кінця листопада</h1>
      <h2>Снігу до кінця місяця не прогнозується</h2>
      <address>
        <time datetime="2019-11-18T12:16:36+00:00">18 Nov 2019, 12:16</time>
      </address>
      <p>Наступний тиждень  в Україні принесе поступове похолодання – <a href="https://narodna-pravda.ua/2019/11/14/zima-skasovuyetsya-sinoptiki-potishili-prognozom-do-kintsya-tizhnya/">температурні показники</a> наблизяться до кліматичної норми.</p>
      <p>Як передає НАРОДНА ПРАВДА, про це в коментарі <a href="https://www.rbc.ua/ukr/news/ukraine-poholodaet-snega-kontsa-noyabrya-1573821897.html">РБК-Україна</a> розповіла заступник начальника відділу метеопрогнозів Укргідрометцентру Наталія Голеня.</p>
      <p>Loading...</p>
      <p>За словами синоптика, у найближчі дні температура буде залежати від хмарності. “Якщо сьогодні в Києві розраховували на сонце, а його немає, то маємо плюс чотири градуси замість 10”, – сказала вона.</p>
      <p>Згідно з прогнозом Укргідрометцентру, у другій половині наступного тижня, у четвер-п’ятницю, 21-22 листопада, в Києві нічна температура впаде до 2-7 градусів тепла, а денна – 1-6 градусів тепла. Таким чином, температурний фон наблизиться до кліматичної норми. “Наприкінці тижня ми уже увійдемо в норму”, – відзначила синоптик.</p>
      <p>У той же час Голеня повідомила, що до кінця місяця погоду в Україні, скоріше за все, визначатимуть антициклони, тому снігу не буде.</p>
      <p>“Розрахунки навіть до кінця місяця дають погоду без опадів. Тільки до заходу України будуть підходити атмосферні фронти, але це невеликий дощі. Тому снігу може і не бути до кінця листопада. Навіть, якщо ми на мінус перейдемо вночі, це буде погода без опадів”, – сказала вона.</p>
      <p>Нагадаємо, с<a href="https://narodna-pravda.ua/2019/11/12/vid-tepla-do-zamorozkiv-synoptyky-daly-prognoz-pogody-na-tyzhden/">иноптики  попередили водіїв про сильний туман протягом тижня з видимістю 200-500 метрів.</a>  Туман очікується в темний час доби, а також вранці, коли українці традиційно їдуть на роботу.</p>
      <p>Раніше повідомлялося, що <a href="https://narodna-pravda.ua/2019/10/26/12-gradusni-morozy-ta-snig-synoptyk-zasmutyv-prognozom-na-lystopad/">морози та сніг чекають на українців вже у листопаді</a> – таку погоду прогнозує народний синоптик Леонід Горбань.</p>
      <p>Також  синоптики попереджають, що <a href="https://narodna-pravda.ua/2019/10/25/prognoz-na-zymu-v-ukrayini-koly-vypade-pershyj-snig/">на українців чекає неприємна зима, яка більше нагадуватиме тривалу осінь</a> з дощами, ожеледдю та поривчастим вітром. Народні прикмети нічого доброго також не передбачають.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>