<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/oikonomia/koinoniko-merisma-i-oristiki-apofasi-poioi-kai-pote-tha-to-paroyn/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-18T12:28:43+00:00"/>
    <meta property="og:title" content="Κοινωνικό μέρισμα: Η οριστική απόφαση – Ποιοι και πότε θα το πάρουν"/>
    <meta property="og:description" content="Κοινωνικό μέρισμα: Το ΥΠΟΙΚ και ο Κυριάκος Μητσοτάκης περιμένουν να δουν τα επίσημα στοιχεία από το πρωτογενές πλεόνασμα, για να ληφθούν οριστικές αποφάσεις"/>
  </head>
  <body>
    <article>
      <h1>Κοινωνικό μέρισμα: Η οριστική απόφαση – Ποιοι και πότε θα το πάρουν</h1>
      <address>
        <time datetime="2019-11-18T12:28:43+00:00">18 Nov 2019, 12:28</time>
      </address>
      <p>Το <a href="https://neaselida.gr/tag/ypik/">ΥΠΟΙΚ</a> και ο Πρωθυπουργός <a href="https://neaselida.gr/tag/kyriakos-mitsotakis/">Κυριάκος Μητσοτάκης</a> περιμένουν να δουν και τα επίσημα στοιχεία από το <b>πρωτογενές πλεόνασμα,</b> ώστε να ληφθούν οι οριστικές αποφάσεις για το  <a href="https://neaselida.gr/tag/koinoniko-merisma-2019/">κοινωνικό μέρισμα.</a></p>
      <p><b>Μάλιστα</b>, σύμφωνα με τις τελευταίες πληροφορίες μέσα στην επόμενη εβδομάδα αναμένεται να κλειδώσει <b>το ύψος και ο αριθμό</b>ς των <a href="https://neaselida.gr/tag/dikaioychoi/">δικαιούχων</a> για το <a href="https://neaselida.gr/tag/kinoniko-merisma/">κοινωνικό μέρισμα</a>. <b>Λογικά θα δοθεί στα μέσα Δεκέμβρη.</b></p>
      <p>Στο προσχέδιο προϋπολογισμού του 2020 η <a href="https://neaselida.gr/tag/kyvernisi/">κυβέρνηση</a> εκτιμά ότι το φετινό πρωτογενές πλεόνασμα θα διαμορφωθεί κοντά στο 3,7% του ΑΕΠ, ξεπερνώντας τον στόχο κατά 0,2% του ΑΕΠ ή περίπου 360 εκατ. ευρώ.</p>
      <h3>Σε ποιους θα δοθεί:</h3>
      <ul>
        <li>
          <b>Στους χαμηλοσυνταξιούχους και πιθανώς σε αυτούς που παίρνουν μέχρι 600 ευρώ</b>
        </li>
        <li>
          <b>Σε ανέργους και χαμηλόμισθους</b>
        </li>
        <li><b>Σε δικαιούχους του κοινωνικού επιδόματος αλληλεγγύης</b>.</li>
      </ul>
      <related>
        <a href="https://neaselida.gr/oikonomia/anadromika-apo-570e-kai-ayxiseis-eos-150e-gia-syntaxioychoys/"/>
      </related>
      <h3>Κοινωνικό μέρισμα 2019: Τι πρέπει να κάνετε για να το πάρετε</h3>
      <figure>
        <img src="https://neaselida.gr/nsmedia/uploads/2017/08/lefta-xrimata-750x466-696x392.jpg"/>
      </figure>
      <p>Όσο πλησιάζουμε στον Δεκέμβρη τόσο κορυφώνεται η αγωνία για το <a href="https://neaselida.gr/tag/koinoniko-merisma-2019/"><b>κοινωνικό μέρισμα</b> </a>που θα μοιραστεί στους <b>δικαιούχους</b> για το 2019.</p>
      <p>Για να το λάβει κάποιος πρέπει να ελέγξει από τώρα την κατάσταση του λογαριασμού του, την ορθότητα του αριθμού που έχει δώσει στις υπηρεσίες και αν είναι σωστά τα στοιχεία που έχει.</p>
      <p>Ίσως είναι απαραίτητη η μετάβαση σε ένα ΚΕΠ και ο δικαιούχος να ζητήσει να ενημερωθεί για την εγγραφή του ΑΜΚΑ ως προς το πεδίο του ΑΦΜ. Πιθανόν να χρειαστεί ένα έγγραφο που να αποδεικνύει ότι είναι ο ίδιος (ΑΔΤ, Διαβατήριο, κτλ) και ένα έγγραφο που να αναγράφει το ΑΦΜ μαζί με τα προσωπικά στοιχεία (πχ εκκαθαριστικό εφορίας).</p>
      <p>Στη συνέχεια, όταν ανοίξει η πλατφόρμα για το κοινωνικό μέρισμα του 2019 να πρεέπει να επαληθευτεί η διαδικασία.</p>
      <h3>Αν εμφανίζονται λανθασμένα στο σύστημα τα στοιχεία θα πρέπει να απευθυνθείτε στους παρακάτω φορείς:</h3>
      <ul>
        <li>στα ΚΕΠ εάν το πρόβλημα αφορά στον ΑΜΚΑ (για περισσότερες λεπτομέρειες, δείτε την ερώτηση Α5)</li>
        <li>στον ΕΦΚΑ εάν το πρόβλημα αφορά στον χρόνο ασφάλισης</li>
        <li>στον ΟΑΕΔ εάν το πρόβλημα αφορά στον χρόνο ανεργίας (για περισσότερες λεπτομέρειες, δείτε την ερώτηση Ε1)</li>
      </ul>
      <h3>Ποια στοιχεία χρειάζονται για την αίτηση</h3>
      <p>Με την είσοδο στο σύστημα koinonikomerisma.gr (όταν ανακοινωθεί η έναρξη καταβολής) θα ζητηθεί η επιβεβαίωση του ΑΜΚΑ και η εισαγωγή της διεύθυνσης ηλεκτρονικού ταχυδρομείου (e-mail) και ο αριθμός ενός κινητού τηλεφώνου που θα χρησιμοποιηθούν για αποστολή τυχόν ειδοποιήσεων.</p>
      <p>Θα ζητηθεί επίσης η συναίνεση στην επεξεργασία των στοιχείων που απαιτούνται, δηλαδή των στοιχείων που αφορούν τον δικαιούχο, την/τον σύζυγό σας και τα προστατευόμενα τέκνα.</p>
      <p>Επίσης, θα πρέπει να δηλωθεί ένα έγκυρο και ενεργό IBAN, στον οποίο πρέπει να είναι υποχρεωτικά είτε αποκλειστικός δικαιούχος είτε συνδικαιούχος ο αιτών. Σε αντίθετη περίπτωση, δε θα πραγματοποιηθεί πληρωμή ακόμη και αν πληρεί κάποιος τα κριτήρια. Απαιτείται επομένως μεγάλη προσοχή στη συμπλήρωση του πεδίου του IBAN. Τα οικονομικά/περιουσιακά στοιχεία θα εμφανίζονται προσυμπληρωμένα στην αίτηση και η αλλαγή τους δεν είναι δυνατή.</p>
      <p>
        <b> </b>
      </p>
    </article>
  </body>
</html>