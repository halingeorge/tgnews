<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/ontslagen-hoofdtrainer-ehizibue-is-nieuwe-coach-boetius-en-st-juste/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T12:44:29+00:00"/>
    <meta property="og:title" content="Ontslagen hoofdtrainer van Ehizibue is de nieuwe coach van Boëtius en St. Juste"/>
    <meta property="og:description" content="Ruim een week nadat hij was ontslagen bij 1. FC Köln, heeft trainer Achim Beierlorzer al weer een nieuwe club gevonden. De 51-jarige Duitser gaat aan de slag bij 1. FSV Mainz 05, de club van de oud-Feyenoorders Jeremiah St. Juste en Jean-Paul Boëtius. Beierlorzer volgt Sandro Schwarz op, die een week geleden werd ontslagen…"/>
  </head>
  <body>
    <article>
      <h1>Ontslagen hoofdtrainer van Ehizibue is de nieuwe coach van Boëtius en St. Juste</h1>
      <address>
        <time datetime="2019-11-18T12:44:29+00:00">18 Nov 2019, 12:44</time>
      </address>
      <p>
        <b>Ruim een week nadat hij was ontslagen bij 1. FC Köln, heeft trainer Achim Beierlorzer al weer een nieuwe club gevonden. De 51-jarige Duitser gaat aan de slag bij 1. FSV Mainz 05, de club van de oud-Feyenoorders Jeremiah St. Juste en Jean-Paul Boëtius.</b>
      </p>
      <p>Beierlorzer volgt Sandro Schwarz op, die een week geleden werd ontslagen bij Mainz. Hij werkte eerder als hoofdtrainer bij RB Leipzig en Jahn Regensburg. In de zomer ging Beierlorzer aan de slag bij het gepromoveerde Köln, maar de resultaten in de Bundesliga vielen zo tegen dat de clubleiding besloot in te grijpen. <br/><br/><b>Wissel van de wacht </b><br/>De club uit Keulen - waar oud PEC-speler Kingsley Ehizibue speelt - staat met 7 punten uit 11 wedstrijden op de 17e plaats, 1 plek onder Mainz dat 2 punten meer heeft. "Het is natuurlijke een curieuze situatie", zegt Beierlorzer. "Een week geleden was ik nog trainer van Köln, nu wordt ik aangesteld bij Mainz. In deze branche kan het snel gaan." <br/><br/>Beierlorzer debuteert zondag met een uitwedstrijd tegen TSG Hoffenheim, de club van trainer Alfred Schreuder. FC Köln heeft nog geen nieuwe trainer gevonden.</p>
    </article>
  </body>
</html>