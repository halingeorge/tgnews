<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23497865-ministrul-mediului-cat-cinic-inuman-poti-asisti-agonia-unui-animal-ranit-autoritatile-locale-aveau-cadru-legal-interveni-sambata-seara.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T12:20:00+00:00"/>
    <meta property="og:title" content="Ministrul Mediului: ​Cât de cinic și inuman poți fi să asisti la agonia unui animal rănit? / Autoritățile locale aveau cadru legal de a interveni de sâmbătă seară"/>
    <meta property="og:description" content="Ministrul Mediului, Costel Alexe, susține că autoritățile locale aveau cadru legal pentru a interveni încă de sâmbătă seară în cazul ursului rănit care a agonizat 18 ore pe o șosea"/>
  </head>
  <body>
    <article>
      <h1>Ministrul Mediului: ​Cât de cinic și inuman poți fi să asisti la agonia unui animal rănit? / Autoritățile locale aveau cadru legal de a interveni de sâmbătă seară</h1>
      <address><time datetime="2019-11-18T12:20:00+00:00">18 Nov 2019, 12:20</time> by <a rel="author">C.D.</a></address>
      <p><b>​Ministrul Mediului, Costel Alexe, susține că autoritățile locale aveau cadru legal pentru a interveni încă de sâmbătă seară în cazul ursului rănit care a agonizat 18 ore pe o șosea din Harghita. </b><br/><br/>„Cât de cinic și inuman poți fi să asisti la agonia unui animal rănit? (...) În situații excepționale sunt măsuri excepționale care pot fi luate. Autoritățile din Harghita aveau cadrul legal pentrun a acționa de sâmbătă seara”, a spus Alexe. El a precizat că medicul veterinar ar fi trebuit să tranchilizeze animalul și să facă un raport privind starea de sănătate a acestuia. <br/><br/>„Acest lucru nu s-a întâmplat. A doua zi s-a văzut care e nivelul de implicare și asumare a deciziilor instituțiilor publice”, a spus Alexe. <br/><br/>Costel Alexe a convocat, luni, o ședință la Ministerul Mediului, după cazul care a avut loc în Harghita, când un urs rănit în accident a fost lăsat să agonizeze 18 ore pe carosabil. Este luată în calcul modificarea HG 94/2004 privind comitetul pentru situații de urgență. La ședința convocată pentru ora 11.00 la sediul Ministerului Mediului au fost chemați să participe toți cei implicați în cazul ursului rănit între localitățile Praid și Sovata, din Harghita.</p>
    </article>
  </body>
</html>