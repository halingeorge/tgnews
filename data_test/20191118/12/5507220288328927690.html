<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186718/"/>
    <meta property="og:site_name" content="Janam TV"/>
    <meta property="article:published_time" content="2019-11-18T12:45:34+00:00"/>
    <meta property="og:title" content="ഇന്ത്യൻ സൈന്യത്തിനെതിരെയുള്ള ഷെഹ്‌ല റാഷിദിന്റെ ട്വീറ്റ് 1000 പേർ ഷെയർ ചെയ്യണം ; രാജ്യദ്രോഹത്തിന് ആഹ്വാനം ചെയ്ത് കണ്ണൻ ഗോപിനാഥൻ"/>
    <meta property="og:description" content="ന്യൂഡൽഹി ; രാജ്യദ്രോഹക്കുറ്റത്തിനു പൊലീസ് കേസെടുത്ത ഷെഹ്‌ല റാഷിദിന്റെ ട്വീറ്റ് 1000 പേർ ഷെയർ ചെയ്യണമെന്ന ആഹ്വാനവുമായി കണ്ണൻ ഗോപിനാഥൻ . ഇന്ത്യൻ"/>
  </head>
  <body>
    <article>
      <h1>ഇന്ത്യൻ സൈന്യത്തിനെതിരെയുള്ള ഷെഹ്‌ല റാഷിദിന്റെ ട്വീറ്റ് 1000 പേർ ഷെയർ ചെയ്യണം ; രാജ്യദ്രോഹത്തിന് ആഹ്വാനം ചെയ്ത് കണ്ണൻ ഗോപിനാഥൻ</h1>
      <address><time datetime="2019-11-18T12:45:34+00:00">18 Nov 2019, 12:45</time> by <a rel="author">Janam TV Web Desk</a></address>
      <p>ന്യൂഡൽഹി ; രാജ്യദ്രോഹക്കുറ്റത്തിനു പൊലീസ് കേസെടുത്ത ഷെഹ്‌ല റാഷിദിന്റെ ട്വീറ്റ് 1000 പേർ ഷെയർ ചെയ്യണമെന്ന ആഹ്വാനവുമായി കണ്ണൻ ഗോപിനാഥൻ .</p>
      <p>ഇന്ത്യൻ സൈന്യത്തിനെതിരെ മതവിദ്വേഷം വളര്‍ത്തുന്നതായിരുന്നു ഷെഹ്ല റാഷിദിന്റെ ട്വീറ്റ് . ജമ്മു കശ്മീരില്‍ സൈന്യം മനുഷ്യാവകാശ ലംഘനം നടത്തുന്നുവെന്നും , കശ്മീരില്‍ സൈന്യം ബി.ജെ.പിയുടെ അജണ്ട നടപ്പാക്കുകയാണെന്നും ഷെഹ്ല ആരോപിച്ചിരുന്നു .</p>
      <p>‘ സായുധ സേന രാത്രി വീടുകളില്‍ അതിക്രമിച്ച് കയറുന്നു , രാത്രി വീടുകളില്‍ കയറി ആണ്‍കുട്ടികളെ പിടിച്ച് കൊണ്ട് പോകുന്നു. വീടുകള്‍ കൊളളയടിക്കുന്നു. ഭക്ഷണ സാധനങ്ങള്‍ ബോധപൂര്‍വ്വം തറയിലിട്ട് നശിപ്പിക്കുന്നു. അരിയില്‍ എണ്ണ കലര്‍ത്തുന്നു’ എന്നായിരുന്നു സൈനികരെയും ,രാജ്യത്തെ തന്നെയും അപമാനിക്കും വിധത്തിലുള്ള ഷെഹ്ലയുടെ ട്വീറ്റ് .</p>
      <p>ഷെഹിലാ റാഷിദിന്റെ ആരോപണങ്ങള്‍ ഏറ്റെടുത്തു വിദേശ മാധ്യമങ്ങള്‍ ഉള്‍പ്പെടെ സൈന്യത്തിനെതിരെയും കേന്ദ്രസര്‍ക്കാരിനെതിരെയും തെറ്റായ പ്രചരണങ്ങള്‍ അഴിച്ചുവിട്ടിരുന്നു.എന്നാല്‍ ഷെഹ്‌ലയുടെ ആരോപണം വ്യാജമാണെന്ന് സൈന്യം വ്യക്തമാക്കിയിരുന്നു.തുടർന്ന് ഇന്ത്യന്‍ ശിക്ഷാ നിയമം 124-എ , 153, 153എ എന്നീ വകുപ്പുകള്‍ പ്രകാരമാണ് കേസ്സെടുത്തത്.</p>
      <p>ഇതിനു പിന്നാലെയാണ് ഷെഹ്ലയുടെ രാജ്യദ്രോഹ ട്വീറ്റ് ആയിരം പേർ ഷെയർ ചെയ്യണമെന്ന് കണ്ണൻ ഗോപിനാഥൻ ആവശ്യപ്പെട്ടിരിക്കുന്നത് .</p>
    </article>
  </body>
</html>