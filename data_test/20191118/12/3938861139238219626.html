<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_pakistan-zapustiv-raketu-zdatnu-nesti-yadernij-zaryad/938653"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T12:19:00+00:00"/>
    <meta property="og:title" content="Пакистан запустив ракету, здатну нести ядерний заряд"/>
    <meta property="og:description" content="Пакистан успішно завершив випробування балістичної ракети середнього радіусу дії Shaheen I, здатної нести ядерний боєзаряд. Повідомило про це командування стратегічних сил країни, пише Інтерфакс. &quot;Пуск був проведений для перевірки оперативної готовності командування стратегічних сил ..."/>
  </head>
  <body>
    <article>
      <h1>Пакистан запустив ракету, здатну нести ядерний заряд</h1>
      <address><time datetime="2019-11-18T12:19:00+00:00">18 Nov 2019, 12:19</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938653_w_300.jpg?v=0"/>
        <figcaption>Дальність дії Shaheen I становить 750 км. ФОТО: ndtv.com</figcaption>
      </figure>
      <p>Пакистан успішно завершив випробування балістичної ракети середнього радіусу дії Shaheen I, здатної нести ядерний боєзаряд.</p>
      <p>Повідомило про це командування стратегічних сил країни, пише <a href="https://interfax.com.ua/news/general/625225.html">Інтерфакс</a>.</p>
      <p>"Пуск був проведений для перевірки оперативної готовності командування стратегічних сил армії", — відзначено в повідомленні.</p>
      <p>За версією ж місцевих ЗМІ, випробування є відповіддю Пакистану на нещодавній запуск в Індії балістичної ракети середнього радіусу дії Agni II.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_viprobuvali-novij-bojovij-lazer/937574"/>
      </related>
      <p>Shaheen I — це двоступенева 12-метрова ракета з дальністю дії 750 км. Може бути оснащена як ядерною, так і звичайною головною частиною вагою до тонни.</p>
      <p>У травні цього року Пакистан проводив випробовування балістичної ракети середнього радіусу дії Shaheen-II з дальністю 1,5-2 тис. км. У 2015 випробовував Shaheen-III, дальність якої сягає 2750 км.</p>
      <blockquote>17 листопада Індія провела <a href="https://gazeta.ua/articles/world-life/_indiya-viprobuvala-raketu-zdatnu-nesti-yadernij-zaryad/938519">успішне випробування</a> Agni II. Установку було запущено на дальність 2 тисячі кілометрів з полігону на острові біля узбережжя східного штату Одіша.</blockquote>
    </article>
  </body>
</html>