<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23497898-pod-prabusit-sub-vestul-frantei-mort-probabil-mai-multe-persoane-disparute.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T12:29:00+00:00"/>
    <meta property="og:title" content="VIDEO Un pod s-a prăbușit în sud-vestul Franței / Un mort și probabil mai multe persoane dispărute"/>
    <meta property="og:description" content="O adolescentă de 15 ani a murit și mai multe persoane ”probabil” sunt date dispărute după ce un pod s-a prăbușit într-un râu din comuna Mirepoix-sur-Tarn, în sud-vestul"/>
  </head>
  <body>
    <article>
      <h1>VIDEO Un pod s-a prăbușit în sud-vestul Franței / Un mort și probabil mai multe persoane dispărute</h1>
      <address><time datetime="2019-11-18T12:29:00+00:00">18 Nov 2019, 12:29</time> by <a rel="author">N.O.</a></address>
      <p><b>O adolescentă de 15 ani a murit și mai multe persoane ”probabil” sunt date dispărute după ce un pod s-a prăbușit într-un râu din comuna Mirepoix-sur-Tarn, în sud-vestul Franței, relatează AFP. <br/></b><br/>Nici prefectura, nici pompierii nu erau în măsură să ofere un bilanț exact.</p>
      <figure>
        <iframe src="https://www.youtube.com/embed/gpi8sSUldwE" width="490" height="376" data-service="Youtube" scrolling="no"/>
      </figure>
      <p>”Există deja o victimă de 15 ani (al cărei corp a fost recuperat), mama sa (..) care era în vehicul ar putea fi salvată, inclusiv de către martori”, a spus procurorul din Toulouse Dominique Alzéari. ”Probabil există mai mulți dispăruți”, dintre care șoferul unui camion și probabil șoferul unui al treilea vehicul, a precizat prefectul Etienne Guyot. <br/><br/>Trei vehicule ar fi fost implicate în accident. <br/><br/>Un camion cu un tonaj mai mare decât limita autorizată ar fi intrat pe pod, când acesta s-a surpat.</p>
    </article>
  </body>
</html>