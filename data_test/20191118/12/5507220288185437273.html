<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186706/"/>
    <meta property="og:site_name" content="Janam TV"/>
    <meta property="article:published_time" content="2019-11-18T12:13:17+00:00"/>
    <meta property="og:title" content="ഫ്ലക്സ് നിരോധനം; സർക്കാർ അലംഭാവം കാണിക്കുന്നുവെന്ന് ഹൈക്കോടതി"/>
    <meta property="og:description" content="കൊച്ചി: ഫ്ലക്സ് നിരോധന വിഷയത്തിൽ സംസ്ഥാന സർക്കാർ അലംഭാവം കാണിക്കുന്നുവെന്ന് ഹൈക്കോടതി. സര്‍ക്കാര്‍ ഇത്തരത്തില്‍ പെരുമാറിയാല്‍ കോടതിക്കെങ്ങിനെ"/>
  </head>
  <body>
    <article>
      <h1>ഫ്ലക്സ് നിരോധനം; സർക്കാർ അലംഭാവം കാണിക്കുന്നുവെന്ന് ഹൈക്കോടതി</h1>
      <address><time datetime="2019-11-18T12:13:17+00:00">18 Nov 2019, 12:13</time> by <a rel="author">Janam TV Web Desk</a></address>
      <p>കൊച്ചി: ഫ്ലക്സ് നിരോധന വിഷയത്തിൽ സംസ്ഥാന സർക്കാർ അലംഭാവം കാണിക്കുന്നുവെന്ന് ഹൈക്കോടതി. സര്‍ക്കാര്‍ ഇത്തരത്തില്‍ പെരുമാറിയാല്‍ കോടതിക്കെങ്ങിനെ കാര്യക്ഷമമായി പ്രവര്‍ത്തിക്കാനാകുമെന്നും കോടതി വാക്കാല്‍ പരാമര്‍ശിച്ചു. ഫ്ലക്സ് നിരോധനം സംബന്ധിച്ചുള്ള ഒരു കൂട്ടം ഹർജി പരിഗണിക്കവെയാണ് കോടതിയുടെ പരാമർശം.</p>
      <p>വേണമെങ്കില്‍ സര്‍ക്കാരിനു ഒറ്റ പ്രഖ്യാപനം കൊണ്ടു പരിഹരിക്കാവുന്ന വിഷയമാണിത്. എന്നാൽ സര്‍ക്കാർ ഇക്കാര്യത്തില്‍ അലംഭാവം കാട്ടുകയാണ്. സര്‍ക്കാര്‍ ശക്തമായി ഇടപ്പെടുന്നില്ല. ഇങ്ങനെയല്ല സര്‍ക്കാര്‍ പെരുമാറേണ്ടതെന്നും ഹൈക്കോടി വാക്കാൽ പരാമർശിച്ചു.</p>
    </article>
  </body>
</html>