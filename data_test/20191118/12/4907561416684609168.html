<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/iranli-hulk-sajad-gharibi-amerikaya-dovusmeye-gidiyor-haber-fotograf-2220223"/>
    <meta property="og:site_name" content="Posta"/>
    <meta property="article:published_time" content="2019-11-18T12:03:45+00:00"/>
    <meta property="og:title" content="İranlı Hulk Sajad Gharibi Amerika'ya dövüşmeye gidiyor"/>
    <meta property="og:description" content="Vücudu sayesinde tüm dünyada üne kavuşan İranlı Hulk lakaplı Sajad Gharibi, Amerikada düzenlenen Bare Knuckle Fighting Championshipe katılacak. Daha önce karma dövüş sanatları olarak bilinen MMA müsabakalarında yer alma niyetini dile getiren Sajad Gharibinin bu isteği bugüne kadar gerçekleşmemişti."/>
  </head>
  <body>
    <article>
      <h1>İranlı Hulk Sajad Gharibi Amerika'ya dövüşmeye gidiyor</h1>
      <address>
        <time datetime="2019-11-18T12:03:45+00:00">18 Nov 2019, 12:03</time>
      </address>
      <h3>Vücudu sayesinde tüm dünyada üne kavuşan '<a href="https://www.posta.com.tr/haberler/iranli-hulk">İranlı Hulk</a>' lakaplı <a href="https://www.posta.com.tr/haberler/sajad-gharibi">Sajad Gharibi</a>, Amerika'da düzenlenen Bare Knuckle Fighting Championship'e katılacak. Daha önce karma dövüş sanatları olarak bilinen MMA müsabakalarında yer alma niyetini dile getiren Sajad Gharibi'nin bu isteği bugüne kadar gerçekleşmemişti.</h3>
      <figure>
        <img src="https://i.pstimaj.com/img/78/700x0/5dd28797ae298beaa60bc1aa"/>
      </figure>
      <p>Vücudu sayesinde 'İranlı Hulk' lakabı alan Sajad Gharibi, Amerika'da düzenlenen Bare Knuckle Fighting Championship'e katılacak. İranlı Huk, dövüşçülerin çıplak ellerle, hiçbir eldiven ve koruyucu destek kullanmaksızın dövüştüğü bir spor dalı olan <b>Bare Knuckle Fighting Championship'</b>te yer alacak.</p>
      <p>ABD ile İran'ın arasında soğuk rüzgarlar eserken Amerikan şirketin İranlı Hulk'u şampiyonaya davet etmesi dikkat çekti. Şampiyonanın Başkanı David Feldman, ''<b><i>İran ABD'ye karşı: Üçüncü Dünya Savaşı adıyla bir gösteri düzenleyeceğiz. Gharibi'den çok ama çok şey bekliyoruz' </i></b>sözlerini kullandı.</p>
      <figure>
        <img src="https://i.pstimaj.com/img/78/700x0/5dd28797ae298bea3cba753a"/>
      </figure>
      <p>27 yaşındaki Gharibi ise kendisini şöyle anlatıyor;</p>
      <p>
        <b>
          <i>İnternetteki popülerliğim bir yanlış anlaşılma sonucunda gelişti. İnsanlar beni DEAŞ militanı sanıp 'DEAŞ'lı cellat' olarak nitelendirdi. Fakat daha sonra bir İngiliz gazetesi hakkımda 'Hulk yaşıyor' başlığıyla bir haber yaptı.</i>
        </b>
      </p>
      <figure>
        <img src="https://i.pstimaj.com/img/78/700x0/5dd2879266a97c816a5031d7"/>
      </figure>
      <p>
        <b>
          <i>Bu haber insanlar arasındaki imajımı değiştirdi. O zamandan beri basın hakkımda iyi haberler yapıyor, dünyada olumlu anlamda bir ün kazandım. Günde 4-5 öğün yemek yiyorum, ancak kilo almam gerektiği zamanlarda bu 7-8'e çıkıyor. Ben de her İranlı gibi besleniyorum, ancak genetik olarak böyle bir yapım var. Dedem de böyle iri biriydi.</i>
        </b>
      </p>
      <p>İranlı Hulk, geçtiğimiz aylarda DAEŞ'li teröristlerle savaşmak istediğini söyleyerek dünyada gündem olmuştu...</p>
      <figure>
        <img src="https://i.pstimaj.com/img/78/700x0/5dd28797ae298bea3cba7538"/>
      </figure>
      <h4>'Cesur ol ve sponsorlarının arkasına saklanma'</h4>
      <p>Kas kütlesini artırmayı farklı bir boyuta taşıyan, yalnızca ön kol kası 63 cm olan ve vücut geliştirme sporuna adeta tutku ile bağlı olan Romario dos Santos Alves, İranlı Hulk Sajad Gharibi'ye meydan okumuştu.</p>
      <p>İranlı Hulk'a meydan okuyan Brezilyalı Romario dos Santos Alves ise 1.76 m. boyunda ve 104 kg ağırlığında. İranlı Hulk daha önce Brezilyalı Romario dos Santos Alves'i tiye alan paylaşımda bulunmuş ve <b><i>"Cesur ol ve sponsorlarının arkasına saklanmak yerine beni dövüşe davet et" </i></b>demişti.</p>
      <figure>
        <img src="https://i.pstimaj.com/img/78/700x0/5dd28797ae298beaa779386d"/>
      </figure>
      <p>1.89 m'lik ve 175 kg'lik Sajad Gharibi geçtiğimiz yıl dünyanın en ürkütücü insanı olarak ün salan 2.04 m uzunluğundaki İngiliz asıllı vücut geliştirme sporcusu <b>Martyn Ford</b>'a meydan okumuştu. Fakat bu ikili herhangi bir organizasyonda bir araya gelmemişti.</p>
      <figure>
        <img src="https://i.pstimaj.com/img/78/700x0/5dd2879766a97c816a5031d9"/>
      </figure>
      <p><b>Sajad Gharibi </b>geçtiğimiz günlerde sosyal medya hesabı üzerinden ilk MMA müsabakasının müjdesini nisan ayında duyurdu. Brezilyalı bir dövüşçü ile ringe çıkacağını söyleyen<b> Sajad Gharibi,</b> rakibinin kim olduğu ya da müsabakanın nerede gerçekleşeceğine dair detay vermedi.</p>
      <p>2020 yılından gerçekleşeceği belirtilen ve Brezilyalı dövüşçü detayına yer verilen not, akıllara geçtiğimiz aylarda İranlı Hulk'a meydan okuyan Brezilyalı vücut geliştirme sporcusu Romario dos Santos Alves'i getirdi.</p>
      <figure>
        <img src="https://i.pstimaj.com/img/78/90x50/5dd25254ae298be1502647bd"/>
      </figure>
      <p>SIRADAKİ HABER Milletvekili adayı Michelle Dewberry, aşkı Tinder'da arıyor</p>
    </article>
  </body>
</html>