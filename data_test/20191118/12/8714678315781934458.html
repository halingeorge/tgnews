<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/medier/2019/11/skal-vi-danse-seere/"/>
    <meta property="og:site_name" content="Kampanje"/>
    <meta property="article:published_time" content="2019-11-18T12:49:17+00:00"/>
    <meta property="og:title" content="Seervekst for «Skal vi danse» - over 900.000 har sett Aleksander Hetland ta pokalen"/>
    <meta property="og:description" content="- En fantastisk sesong av «Skal vi danse» avsluttes med fantastiske seertall, sier programredaktør Kathrine Haldorsen i TV 2."/>
  </head>
  <body>
    <article>
      <h1>Seervekst for «Skal vi danse» - over 900.000 har sett Aleksander Hetland ta pokalen</h1>
      <address><time datetime="2019-11-18T12:49:17+00:00">18 Nov 2019, 12:49</time> by <a rel="author" href="https://kampanje.com/users/-40280771/" target="_blank">Dag Robert Jerijervi</a></address>
      <p>
        <b>- En fantastisk sesong av «Skal vi danse» avsluttes med fantastiske seertall, sier programredaktør Kathrine Haldorsen i TV 2.</b>
      </p>
      <p>I snitt fulgte 696.000 finalen av <b>«Skal vi danse»</b> på TV 2. Det er en vekst på 86.000 seere fra i fjor. </p>
      <p>Programmet fikk en andel på 49,3 prosent blant alle seerne, det er litt opp fra fjorårets andel på 47,9 prosent.</p>
      <p>I løpet av helgen har seertallet vokst til 835.000, mens den delen av programmet der Aleksander Hetland utropes til årets vinner, er blitt sett av 951.000.</p>
      <p>- En fantastisk sesong av «Skal vi danse» avsluttes med fantastiske seertall. I tillegg satte vi historisk rekord i antall stemmer! I dag er det mange som skal hedres og ikke minst alle deltakerne og gode interne krefter i TV 2. Men en ekstra heder gir vi selvsagt til produksjonsselskapet Monster som har produsert «Skal vi danse» for oss i 15 sesonger. De avsluttet med et smell og en helt magisk finale. Tusen takk! kommenterer programredaktør <b>Kathrine Haldorsen</b> i TV 2.</p>
      <p>Den ferske programredaktøren kan glede seg over flere gode TV 2- tall i helgen.</p>
      <p>EM-kvalikkampen mellom Norge og Færøyene ble sett av 385.000 seere. <b>«Norske Talenter»</b> ble sett av 440.000, mens <b>«Senkveld med Helene og Stian»</b> ble sett av 428.000 på fredagskvelden.</p>
      <p><b>«God kveld Norge»</b> og <b>«Skavlan»</b> ble sett av henholdsvis 522.000 og 362.000 på lørdag, mens 21-nyhetene ble sett av 609.000.</p>
      <p>Søndag var det hele 614.000 som så 21-nyhetene, mens 608.000 i snitt så ukesfinalen av <b>«Farmen»</b>.</p>
      <p>Men helgens mest sette programmer var det som vanlig NRK som hadde. <b>«Nytt på nytt» </b>samlet 839.000 seere på fredag, etterfulgt av <b>«Lindmo» </b>med 719.000 seere.</p>
    </article>
  </body>
</html>