<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/kizilay/kizilay-denizli-subesi-ilcelere-aciliyor/"/>
    <meta property="og:site_name" content="Denizli Haber"/>
    <meta property="article:published_time" content="2019-11-18T12:57:00+00:00"/>
    <meta property="og:title" content="Kızılay Denizli Şubesi ilçelere açılıyor"/>
    <meta property="og:description" content="Türk Kızılayı Denizli Şubesi, hizmet ağını genişletiyor. Şube Başkanı Adem Salih Deniz ve ekibi ilçelere açılıyor. Buldan ve Acıpayam’ı ziyaret eden Kızılay yönetimi, yeni birimlerin oluşturulması için temaslarını yoğunlaştırdı. Başkan Deniz, yardım dağıtım noktaları ile kan alma birimlerinin sayısını artırmak istediklerini söyledi."/>
  </head>
  <body>
    <article>
      <h1>Kızılay Denizli Şubesi ilçelere açılıyor</h1>
      <h2>Türk Kızılayı Denizli Şubesi, hizmet ağını genişletiyor. Şube Başkanı Adem Salih Deniz ve ekibi ilçelere açılıyor. Buldan ve Acıpayam’ı ziyaret eden Kızılay yönetimi, yeni birimlerin oluşturulması için temaslarını yoğunlaştırdı. Başkan Deniz, yardım dağıtım noktaları ile kan alma birimlerinin sayısını artırmak istediklerini söyledi.</h2>
      <address><time datetime="2019-11-18T12:57:00+00:00">18 Nov 2019, 12:57</time> by <a rel="author">Haber Merkezi</a></address>
      <p>Türk Kızılayı Denizli Şubesi, yeni yönetimi ile çalışmalarını yoğunlaştırdı. Kızılay’ın daha geniş kitlelere ulaşabilmesi için harekete geçen Kızılay Denizli Şubesi Başkanı Adem Salih Deniz ve ekibi, ilçe ziyaretlerine başladı.</p>
      <p>Proje kapsamında ilk olarak Buldan’ı ziyaret eden Kızılay Şube Başkanı Adem Salih Deniz’e, Türk Kızılayı Bölge Kan Merkezi Müdürü Zafer Aydın, Denizli Kan Merkezi Müdürü Cengiz Dönmez de eşlik etti.</p>
      <p>Buldan Belediye Başkanı Mustafa Şevik ile bir araya gelen Deniz, Türk Kızılayı adına Buldan’da yapılacak faaliyetler hakkında bilgiler verdi.</p>
      <figure>
        <img src="https://www.denizlihaber.com/medya/2019/11/denizli-kizilay-haber.jpg"/>
      </figure>
      <p>Makamda gerçekleştirilen buluşmanın ardından, Başkan Şevik ve Kızılay ekibi, Kızılay Denizli Şubesi adına yardım dağıtımının yapılacağı iş yeri ve kan alma birimi için tahsis edilecek yerlerde incelemelerde bulundu.</p>
      <p>En kısa sürede Buldan’da Kızılay’ın aktif bir şekilde faaliyete geçeceğini söyleyen Denizli Şube Başkanı Adem Salih Deniz, Buldan Belediye Başkanı Mustafa Fahri Şevik’e göstermiş oldukları ilgiden dolayı teşekkür etti.</p>
      <figure>
        <img src="https://www.denizlihaber.com/medya/2019/11/denizli-kizilay-haber2.jpg"/>
      </figure>
      <p><b>İKİNCİ DURAK ACIPAYAM</b><br/>Kızılay Denizli Şubesi Başkanı Adem Salih Deniz, Buldan’ın ardından Acıpayam’ı da ziyaret etti.</p>
      <p>Belediye Başkanı Hulusi Şevkan ve Acıpayam Kaymakamı Ali Şanlıer ile buluştu.</p>
      <p>Ziyaretlere Kızılay Bölge Kan Merkezi Müdürü Zafer Aydın, Denizli Şube Başkanı Adem Salih Deniz ve Denizli Kan Merkezi Müdürü Cengiz Dönmez, AK Parti Acıpayam İlçe Başkanı Nurhayat Şanlı, AK Parti Acıpayam İlçe Kordinatörü Engin Boyacı katıldı.</p>
      <figure>
        <img src="https://www.denizlihaber.com/medya/2019/11/denizli-kizilay-haber2-1.jpg"/>
      </figure>
      <p>Kızılay’ın hizmetleri ve hedeflerine ilişkin bilgi veren Deniz, Kaymakam Ali Şanlıer ve Başkan Hulusi Şevkan’dan Acıpayam’da planlanan çalışmalara ilişkin destek istedi.</p>
      <p>İlçede yardım dağıtım ağının koordine edileceği bir merkez ile kan bağışının kolaylıkla yapılabileceği yer tahsisi isteyen Deniz, bu merkezlerin ilçe halkına ve Kızılay’a kazandıracaklarını anlattı.</p>
    </article>
  </body>
</html>