<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152457-u-kovelskomu-rajoni-cogo-roku-majzhe-7-tysiach-lyudej-zahvorilo-na-grvi"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T12:29:00+00:00"/>
    <meta property="og:title" content="У Ковельському районі цього року майже 7 тисяч людей захворіло на ГРВІ"/>
    <meta property="og:description" content="У Ковельському районі за медичною допомогою з приводу захворюваності на ГРВІ звернулось 6963 людей"/>
  </head>
  <body>
    <article>
      <h1>У Ковельському районі цього року майже 7 тисяч людей захворіло на ГРВІ</h1>
      <address>
        <time datetime="2019-11-18T12:29:00+00:00">18 Nov 2019, 12:29</time>
      </address>
      <p>З початку року у Ковельському районі за медичною допомогою з приводу захворюваності на ГРВІ в медичні установи звернулось 6963 особи, з них – 4186 дітей віком до 17 років. <br/><br/>Таку інформацію на апаратній нараді в РДА озвучила завідувачка Ковельського міськміжрайонного відділу Державної установи «Волинський обласний лабораторний центр МОЗ України» Людмила Маляр, - пише <a href="http://prokovel.com/kovel_2019/1317-na_kovelcshini_bilshe_4_tisyach_ditej_zahvorilo_na_grvi.html">ПроКовель</a>.<br/><br/>За її словами, з 1 жовтня ведеться щотижневий моніторинг захворюваності грипом та ГРВІ. <br/><br/>«В 2019 році в районі зареєстровано 63 випадки кору, з них на кір захворіло 45 дітей. Причинами, що сприяють поширенню інфекції, стали відсутність щеплень, адже вакцинація має великий вплив на попередження цього захворювання. Станом на 01 листопада в районі охоплено щепленням КПК: дітей 1 року – 90,2%, дітей до 2 років – 95,1%, дітей до 6 років – 91,0%, дітей віком 7 років і старше – 98,4%. Стан щеплень проти дифтерії має таку динаміку: діти до 1 року – 52,5%, діти 1 року життя – 74,1%, діти 18 місяців – 69,2 %, діти старші 2 років – 61,1%, діти 6 років – 70,0%, діти старші 7 років – 100%, діти віком до 16 років – 92,3%, діти старші 16 років – 100%, дорослі – 96%. Загалом, працівниками відділу постійно проводиться санітарно – освітня робота по профілактиці керованих інфекцій серед населення, обстеження контактних, ведеться медичний нагляд», - повідомила Людмила Маляр.</p>
    </article>
  </body>
</html>