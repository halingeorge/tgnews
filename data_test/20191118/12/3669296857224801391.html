<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/otomobil/subaru-da-otonom-suruste"/>
    <meta property="og:site_name" content="CNN Türk"/>
    <meta property="article:published_time" content="2019-11-18T12:03:59+00:00"/>
    <meta property="og:title" content="Subaru da otonom sürüşte"/>
    <meta property="og:description" content="Subaru Corporation ve Japonya’nın telekomünikasyon..."/>
  </head>
  <body>
    <article>
      <h1>Subaru da otonom sürüşte</h1>
      <h2>Subaru Corporation ve Japonya’nın telekomünikasyon devi SoftBank Corp., 5G ve Hücresel V2X donanımlarını kullanarak Sürüş Desteği ve Otonom Sürüş testlerine başlayacaklarını duyurdu.</h2>
      <address><time datetime="2019-11-18T12:03:59+00:00">18 Nov 2019, 12:03</time> by <a rel="author">Mehmet Ali Kantarcı</a></address>
      <p>Özel bir iletişim ortamı yaratılarak Subaru’nun Hokkaido adasında yer alan Bifuka tesislerinde gerçekleştirilecek olan doğrulama testlerinde Subaru Impreza Sport modeli kullanılacak. Trafik kazasından kaynaklanan ölümleri 2030 yılına kadar tamamen ortadan kaldırmayı amaçlayan Subaru, “360 derece güvenlik” felsefesi kapsamında bağlantılı <a href="https://www.cnnturk.com/haberleri/arac">araç</a> teknolojilerinin araştırılması ve geliştirmesi için bir program yürütüyor. Bu programın amacı, markanın EyeSight sürücü destek sistemi ile geliştirdiği gelişmiş güvenlik teknolojisini daha da ileriye taşımak olarak belirtiliyor.</p>
      <p>
        <b>Testler başlıyor</b>
      </p>
      <p>İki firma bu ortak çalışma kapsmında, SoftBank Corp. tarafından geliştirilen, yüksek kaliteli 5G radyo dalgalarının lokal yayılımını sağlayan taşınabilir bir donanım olan “ODEKAKE 5G”yi Subaru’nun Hokkadio Adası’nda yer alan Bifuka Test ve Geliştirme Merkezinde önümüzdeki aylarda kurmayı planlıyor. Test merkezinde, bağımsız-olmayan standart spesifikasyonları karşılayan bir 5G ağı ve C-V2X (Cellular vehicle-to-everything) iletişimi için uygun ortam hazırlanarak “doğrulama” testleri gerçekleştirilecek. Testler; hem istasyonlar ve araçlar arasındaki hem de araçların birbiriyle olan iletişimlerini öngörmeyi; sürüş desteği ve <a href="https://www.cnnturk.com/haberleri/otonom-surus">otonom sürüş</a> kontrolü teknolojilerinin ileriye dönük çeşitli kullanım durumlarında doğrulanmasını planlıyor.</p>
      <related>
        <h4>ilgili haberler</h4>
        <a href="https://www.cnnturk.com/otomobil/cocuklarla-guvenli-seyahat-etmeleri-icin-10-altin-kural"/>
        <a href="https://www.cnnturk.com/otomobil/10-turkten-6si-elektrikli-arac-istiyor"/>
        <a href="https://www.cnnturk.com/video/turkiye/once-motor-sonra-otomobil-carpti"/>
      </related>
    </article>
  </body>
</html>