<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/shenmue-3-yu-suzuki-ringrazia-fan/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T12:36:00+00:00"/>
    <meta property="og:title" content="Shenmue 3: Yu Suzuki ringrazia i fan con un video dedicato | Game Division"/>
    <meta property="og:description" content="In vista dell'uscita ufficiale di Shenmue 3 il creatore del titolo Yu Suzuki avrebbe deciso di ringraziare i fan per il continuo supporto."/>
  </head>
  <body>
    <article>
      <h1>Shenmue 3: Yu Suzuki ringrazia i fan con un video dedicato | Game Division</h1>
      <address>
        <time datetime="2019-11-18T12:36:00+00:00">18 Nov 2019, 12:36</time>
      </address>
      <p>Sicuramente per arrivare a questo terzo capitolo di Shenmue la strada è stata molto difficile da percorrere. I vari fan di questa (ormai leggendaria) saga hanno aspettato per ben<b> più di 18 anni</b> nella speranza di concludere il viaggio lasciato in sospeso nel lontano 2001. Ma dopo tanta fatica, amore e pazienza durante questa settimana riusciremo ad avere tra le mani <b>Shenmue 3</b>, ovvero l’opera che (forse) concluderà questa fantastica saga nata sul rimpianto Dreamcast. Proprio per questo motivo, il creatore del titolo ha deciso di dedicare un video particolare ai propri fan!</p>
      <p>Come ben saprete questo Shenmue 3 non sarebbe stato possibile senza il crowdfounding Kickstarter intrapreso ormai qualche anno fa. Tuttavia i vari intoppi creati con la questione dell’esclusività Epic Games e i vari rimborsi susseguiti da questo particolare <b>avrebbero messo in pericolo la data d’uscita</b> pianificata per il titolo. Ma anche con queste problematiche il titolo è comunque riuscito a vedere la luce in tempi consoni come inizialmente stabilito. Per dimostrare la propria gratitudine <b>Yu Suzuki</b> avrebbe ringraziato in maniera “diretta” tutti i vari backers del progetto.</p>
      <figure>
        <iframe src="https://www.youtube.com/embed/Y8qwh9P0shU" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/10/shenmue-3-58676.768x432.jpg"/>
        </figure>
        <figure>
          <img src="https://www.tomshw.it/images/images/2019/10/shenmue-3-58249.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/cyberpunk-2077-gioco-piu-atteso/">Cyberpunk 2077 vince nella categoria “gioco più atteso” ai Golden Joystick Awards</a></p>
      <p>Sulla pagina ufficiale <a href="https://www.kickstarter.com/projects/ysnet/shenmue-3/posts/2684477">Kickstarter</a> di Shenmue 3 il creatore del titolo avrebbe tenuto a mostrare la propria gratitudine verso chi ci ha creduto davvero in questo terzo capitolo. A testimoniare ulteriormente queste parole è un video dedicato presente sia su Kickstarter che sul canale YouTube ufficiale. Sicuramente questo gesto potrebbe essere considerato più che consono visto che, senza i soldi dei vari fan, il progetto non sarebbe esistito.</p>
      <p>Voi cosa ne pensate di questa particolare notizia? Fatecelo sapere, come sempre, attraverso la sezione dei commenti del sito! Vi ricordiamo che Shenmue 3 sarà disponibile<b> a partire dalla giornata di domani</b> per PlayStation 4 e Windows PC (in esclusiva Epic Games Store).</p>
      <blockquote>Se siete interessati ad acquistare Shenmue 3 ad un prezzo decisamente succoso, allora il seguente <a href="https://toms.it/pXbI3">link</a> potrebbe fare al caso vostro!</blockquote>
    </article>
  </body>
</html>