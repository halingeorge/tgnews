<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-lata-mangeshkar-niece-reaction-on-legendary-singer-fake-death-rumours-2855952.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T12:20:06+00:00"/>
    <meta property="og:title" content="लता मंगेशकर की तबीयत में सुधार, सिंगर की मौत की अफवाह पर नाराज हुआ परिवार"/>
    <meta property="og:description" content="स्वरकोकिला लता मंगेशकर पिछले कई दिनों से अस्पताल में भर्ती हैं। वायरल और सांस लेने में तकलीफ की शिकायत के बाद उन्हें ब्रीच कैंडी अस्पताल में भर्ती कराया गया था। हालांकि उनकी सेहत में काफी सुधार है।..."/>
  </head>
  <body>
    <article>
      <h1>लता मंगेशकर की तबीयत में सुधार, सिंगर की मौत की अफवाह पर नाराज हुआ परिवार</h1>
      <address><time datetime="2019-11-18T12:20:06+00:00">18 Nov 2019, 12:20</time> by <a rel="author">लाइव हिन्दुस्तान टीम,नई दिल्ली</a></address>
      <p>स्वरकोकिला लता मंगेशकर पिछले कई दिनों से अस्पताल में भर्ती हैं। वायरल और सांस लेने में तकलीफ की शिकायत के बाद उन्हें ब्रीच कैंडी अस्पताल में भर्ती कराया गया था। हालांकि उनकी सेहत में काफी सुधार है। वह जल्द ही अपने घर वापिस लौंट सकती हैं। लता मंगेशकर की कई दिनों से हालत खराब होने की वजह से सोशल मीडिया पर उनकी मौत की अफवाह बड़े ही तेजी से फैल है। उनके मौत की झूठी खबर जानकर उनके परिवार वाले और उनके फैन्स स्तब्ध हैं। अब लता मंगेशकर की मौत की अफवाह पर उनके परिवार वालों का बयान सामने आया है। </p>
      <p>
        <a href="https://www.livehindustan.com/entertainment/story-shilpa-shetty-comment-on-alia-bhatt-vicky-kaushaul-and-govinda-in-front-of-sophie-choudry-2855679.html">शिल्पा शेट्टी ने आलिया भट्ट को बताया 'गोल गप्पा' और विक्की कौशल को कहा 'लौकी', गोविंदा के लिए कह दी ये बड़ी बात</a>
      </p>
      <p>स्वरकोकिला लता मंगेशकर की भतीजी रचना ने इन अफवाहों को कहा है कि  लता मंगेशकर की तबीयत ठीक है। रचना ने फैंस से अपील करते हुए कहा कि हमें यह सूचित करने में खुशी हो रही है कि आप लोगों की प्रार्थना और शुभकामनाओं के चलते लता दीदी की सेहत अब पहले से ज्यादा बेहतर है। आपके सहयोग के लिए धन्यवाद। रचना ने फैंस से कहा कि वे लता मंगेशकर से जुड़ी झूठी रिपोर्ट्स को नजरअंदाज करें। </p>
      <h3>
        <a href="https://www.livehindustan.com/entertainment/story-tmc-leader-and-bengali-actress-nusrat-jahan-hospitalized-after-breathing-problem-2855751.html">सांस लेने में तकलीफ के बाद अस्पताल में भर्ती हुईं एक्ट्रेस सांसद नुसरत जहां</a>
      </h3>
      <p>आपकी जानकारी के लिए बता दें कि रचना के बयान से पहले आरपीजी एंटरप्राइसेस के चेयरमैन हर्ष गोयनका ने ट्वीट कर लता मंगेशकर की सेहत से जुड़ी अपडेट्स को शेयर किया।  उन्होंने ट्वीट कर लिखा- 'आज अमेरिका के क्लेवलैंड  क्लीनिक से आई डॉक्टरों की टीम ने लता मंगेशकर को देखा। मुझे ये बात बताते हुए खुशी है कि लता मंगेशकर की सेहत में सुधार हो रहा। </p>
      <figure>
        <iframe data-src="https://twitter.com/hvgoenka/status/1196028439024689154?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>