<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/movchan-0"/>
    <meta property="og:site_name" content="Кременчугская газета"/>
    <meta property="article:published_time" content="2019-11-18T12:45:00+00:00"/>
    <meta property="og:title" content="Нардеп від Кременчука Мовчан із зарплатою майже в 40 тис грн у жовтні взяв компенсацію за житло майже 30 тис грн"/>
    <meta property="og:description" content="Не бідним людям також треба гроші."/>
  </head>
  <body>
    <article>
      <h1>Нардеп від Кременчука Мовчан із зарплатою майже в 40 тис грн у жовтні взяв компенсацію за житло майже 30 тис грн</h1>
      <address>
        <time datetime="2019-11-18T12:45:00+00:00">18 Nov 2019, 12:45</time>
      </address>
      <figure>
        <img src="https://kg.ua/sites/default/files/styles/news_style_3/public/news3/1136014.jpg?itok=MXhwOjwW"/>
      </figure>
      <p>
        <b>Не бідним людям також треба гроші.</b>
      </p>
      <p>На сайті Верховної Ради України у розділі «Документи» з’явився <a href="https://iportal.rada.gov.ua/documents/gosp_fin_dij_doc/komnsecii-nd/183890.html">Список народних депутатів України</a>, яким здійснена виплата компенсації для оренди житла або винайму готельного номера у жовтні 2019 року.</p>
      <p>У цьому списку є 120 народних обранців, яким нараховано гроші для оренди житла, або для винайму готельного номера.</p>
      <figure>
        <img src="https://kg.ua/sites/default/files/inline/images/1_zhitlo3.png"/>
      </figure>
      <p>Суми компенсації різні: від 7,8 тис грн до понад 41 тис грн.</p>
      <p>Два нардепа-мажоритарника від Кременчука – Юрій Шаповалов і його племінник Олексій Мовчан не відмовились від цієї грошової виплати.</p>
      <p>Уже стабільно протягом цієї каденції нардеп Мовчан отримує більше грошей, ніж нардеп Шаповалов. Не змінюється традиція і в питанні нарахування і отримання компенсації - молодий нардеп за жовтень цього року отримав майже втричі більше грошей на оплату житла в столиці чи оренду готельного номера, ніж його досвідчений дядько-колега.</p>
      <figure>
        <img src="https://kg.ua/sites/default/files/inline/images/1_zhitlo1.png"/>
      </figure>
      <p>Юрію Шаповалову нараховано 7, 8 тисяч гривень, а Олексію Мовчану – 28 тисяч 354 грн.</p>
      <figure>
        <img src="https://kg.ua/sites/default/files/inline/images/1_zhitlo2.png"/>
      </figure>
      <p>Цікаво, але Олексій Мовчан до обрання нардепом влітку цього року, не один рік проживав в Києві. Це видно із щорічних декларацій, оприлюднених  на сайті НАЗК.</p>
      <figure>
        <img src="https://kg.ua/sites/default/files/inline/images/1_movchnan_kiyiv.png"/>
      </figure>
      <p>На офіційному сайті Верховної Ради теж вказано, що на момент обрання нардепом в липні 2019 року він теж проживав в Києві.</p>
      <figure>
        <img src="https://kg.ua/sites/default/files/inline/images/1_movchanshche.png"/>
      </figure>
      <p>Те саме видає і «Вікіпедія».</p>
      <p>Виходить, нардеп Мовчан мав, де жити, а також гроші, аби платити за житло. Та від компенсації не відмовився.</p>
      <p>Виходить, що їм з дядьком було чим платити ще два місяці тому, бо у списку народних депутатів України, яким здійснена виплата компенсації для оренди житла або винайму готельного номера у серпні 2019 року, їх прізвища непомічені.</p>
      <p>Згідно з деклараціями, подами у Національне агентство запобігання корупції, обидва нардепа-мажоритарника від Кременчука мають квартири в Кременчуці. У Юрія Шаповалова квартира на дружині, а Олексій Мовчан має 25% власності квартири з родичами.</p>
      <p>Нагадаємо, Кременчуцька газета вже традиційно поцікавилась, а скільки депутатство принесло доходу нардепу Юрію Шаповалову і його племіннику Олексію Мовчану, який цієї каденції обраний нардепом від політичної партії «Слуга народу».</p>
      <p>У жовтні О.Мовчан знову обігнав у питанні заробітної плати Юрія Шаповалова. Племінник заробив 39 тис 572 грн, а дядько - 37 тис 944 грн. </p>
      <p>Нагадаємо, отакої<b><a href="https://kg.ua/news/otakoyi-pleminnik-obignav-dyadka-nardep-movchan-otrimav-bilshe-groshey-nizh-nardep-shapovalov">: племінник обігнав дядька - нардеп Мовчан отримав більше грошей, ніж нардеп Шаповалов</a>.</b></p>
      <p>
        <b><a href="https://kg.ua/news/nardep-vid-slugi-narodu-movchan-vzyav-v-pomichnici-valeriyu-gricenko-tancivnicyu-i-vesilnogo">Нардеп від «Слуги народу» Мовчан взяв у помічниці Валерію Гриценко - танцівницю і весільного адміністратора</a>.</b>
      </p>
      <p>
        <b><a href="https://kg.ua/news/persha-sprava-novogo-nardepa-vid-gorishih-plavniv-movchana-zaboroniti-cirki-z-tvarinami">Перша справа нового нардепа від Горішіх Плавнів Мовчана: заборонити цирки з тваринами</a>.</b>
      </p>
      <p>
        <b><a href="https://kg.ua/news/nardep-movchan-u-naydorozhchomu-goteli-truskavcya-vchitsya-buti-slugoyu-narodu-poki-yogo-radnik">Нардеп Мовчан у найдорожчому готелі Трускавця вчиться бути «Слугою народу», а поки його радник президента Зеленського називає «політично ніким»</a>.</b>
      </p>
      <p>
        <b><a href="https://kg.ua/news/shapovalov-utrimavsya-movchan-na-vidminu-vid-odnopartiyciv-vid-slugi-narodu-ne-golosuvav-za">Шаповалов утримався, а Мовчан, на відміну від однопартійців від "Слуги народу", не голосував за арешт нардепа Дубневича</a>.</b>
      </p>
      <p> </p>
      <p> </p>
      <p>Світлана Павленко</p>
    </article>
  </body>
</html>